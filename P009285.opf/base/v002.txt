༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7920
n/a
ImageGroup:
ISBN:
13CN7923
n/a
Title:
མདོ་མཁྱེན་བརྩེ་ཡེ་ཤེས་རྡོ་རྗེའི་གསུང་འབུམ།
mdo mkhyen brtse ye shes rdo rje'i gsung 'bum/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
Date:
n/a
Volume:
Total Volumes:
TBRC Pages:
Introductory Pages:
Text Pages:
Scanning Information:
Ina
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༄༅། །མདོ་མཁྱེན་བརྩེ་ཡེ་ཤེས་རྡོ་རྗེའི་
གསུང་འབུམ་བཞུགས་སོ། ། །
གསུང་འབུམ་པོད་གཉིས་པ།
སི་ཁྲོན་དུས་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



མདོ་མཁྱེན་བརྩེ་ཡེ་ཤེས་རྡོ་རྗེ།



དཀར་ཆག།
བབས་་་་ད༠
•...........
བཟ་་་
ཡང་གསང་མཁའ་འགྲོའི་ཐུགས་ཐིག་ལས། སྔོན་འགྲོའི་ལམ་རིམ་ངག་འདོན།...... ་
གསོལ་འདེབས།་
མཚོ་རྒྱལ་དཀར་མོའི་སྒྲུབ་ཐབས།་་་
ཚོགས་མཆོད་བདུད་རྩིའི་སྤྲིན་ཕུང་།་་
ཁྲོས་མའི་ལས་བྱང་སྙིང་པོའི་བཅུད་བསྡུས།
སྒྲུབ་པའི་སྔགས་ཤམ་གདགས་པ།
བཤགས་པ་དྲི་མེད་ཤེལ་དཀར།
སྐབས་སུ་བཟའ་བཏུང་ཚོགས་འཁོར་ནི།……....
བཀའ་དང་གཏེར་སྲུང་མཆོད་རིམ།་་་
བཀའ་དང་གཏེར་སྲུང་མཆོད་ཐབས།་་་་་་་
བཀའ་སྲུང་དགོངས་བཙན་མཆོད་ཐབས།་
རྩ་གསུམ་ཆོས་སྐྱོང་སྲུང་མར་རྒྱུན་གཏོར་འབུལ་བའི་རིམ་པ།་་་་་
འཛིན་པ་རང་གྲོལ་གདམས་པ།་
གཅོད་ཀྱི་གདམས་པ་གདན་ཐོག་གཅིག་ཏུ་ཉམས་སུ་ལེན་ཚུལ་མ་ཅིག་དགོངས་དོན། ...….….....༧༡
གཅོད་ཀྱི་ལས་ཚོགས་དམིགས་རིམ།
བ་བ•༤༩
་་་་་་་



མདོ་མཁྱེན་བརྩེའི་གསུང་འབུམ།
བ..............•༡༠༡
བབ...............༡༥། །
............j༦e
གཅོད་ཡུལ་གདན་ཐོག་གཅིག་མ།“་་་་་
ཚོགས་མཆོད་ཕྲིན་ལས་གློག་ཞགས།........
........༡༡༡་
གཤིན་པོ་རྗེས་འཛིན་ཐུགས་རྗེའི་གློག་གི་ཞགས་པ།
...….....༡༢༧
རྒྱུན་གྱི་ཉམས་ལེན་སྤར་བཅངས།
རྐྱེན་བཟློག་ལན་ཆགས་བསྔོ་ཐབས།་་་
རྒྱུན་ཁྱེར་ཕུང་པོའི་མཆོད་སྦྱིན།་་་
སྤྲོས་མེད་རྣལ་འབྱོར་ཕུང་པོ་མཆོད་སྦྱིན་གྱི་གདམས་པ་ཞེན་པ་རང་གྲོལ།
ཆུ་མིག་གཉན་ཁྲོད་འགྲིམ་པ།་་་་་་་
ཚོགས་བསགས་ཐར་ལམ་ཤིང་རྟ།
མཆོད་སྦྱིན་བདག་འཛིན་ཚར་གཅོད་གདོན་ཚོགས་དགུ་མ།་་་
........༡༧༡
སྤྲོས་བཅས་དབང་ཆོག་དངོས་གྲུབ་ཀུན་འབྱུང་་་་་་་
བྱིན་རླབས་དབང་ཆོག་སྡུག་བསྔལ་ནད་སེལ།་་་
དྲག་བསྲེགས་ཡེ་ཤེས་མེ་ལྕེ།
དྲོག་གཅོད་བདག་འཛིན་ཚར་གཅོད།་་་་་་
འཁྲུལ་པའི་རྟོག་ཚོགས་དབང་སྡུད་ཟིལ་གནོན་རྡོ་རྗེའི་གད་མོ། ...............….......༢༣༡
ཉམས་ལེན་གཞུང་ཤིང་ཆེན་མོ།་་་་
འགྲེས་བྱང་།
དྲག་བསྐུལ་དུག་རླངས་འཚུབས་མ་དང་མཐའ་གཏད་སྤུ་གྲི་རེག་གཅོད། ....................༢༩༧
........
..
.........་་་་་་་་་་་་་་་་་་་་་་
རའོ
༢༠།
•••༢༡༧
•..༢༢༣
EEEEEEEEEEEEEE，
EEEEEEEEEEEEEEEEEE，
ཆEEEEEEEEE，
•••ཟཟཟཟ༡༤
c༦
2
，



༣༠༧
པོད་གཉིས་པའི་དཀར་ཆག
མཐའ་གཏད་བདུད་བཞི་གཡུལ་རྒྱལ།
རྩ་བ་རྡོ་རྗེའི་ཚིག་རྐང་།
མཐའ་སྡུད་རྗེས་ཆོག་དངོས་གྲུབ་ཀུན་འབྱུང་།
སྨོན་ལམ་དྲང་སྲོང་བདེན་ཚིག་
•••༣༡༧/
༣ ༣༥
3༤༧



་
ཐུགས་ཐིག་འཛིན་པ་རང་གྲོལ།
ཁ༽
স্ত্রী স্বৰীৰৰৰবাৰিবাৰিৰীয়।
༄༅། །སཾ གུ བྱ ཌ ཀ སུ ཙི ནྟི ཏི ལ ཀཱ ཏུ ཨཱ དི ཛ མ རྒ ཀྲ མ ཝཱ ཀ བྷྱཱ ཥ བི ཧར ཏི སྨ།
༄༅། །ཡང་གསང་མཁའ་འགྲོའི་ཐུགས་ཐིག་ལས༔ སྔོན་འགྲོའི་ལམ་རིམ་ངག་འདོན་བཞུགས༔



མདོ་མཁྱེན་བརྩེའི་གསུང་འབུམ།།
ཨི༔ དབྱིངས་རིག་ཀུན་ཏུ་བཟང་ལ་འདུདཿ ཡང་གསང་མཁའ་འགྲོའི་ཐུགས་ཐིག་གི སྔོན་འགྲོ་ཉམས་ལེན་རིམ་
པ་ནི ཐོག་མར་རྣམ་སྣང་ཆོས་བདུན་བཅས༔ རྣམ་གསུམ་དད་པའི་ཤུགས་ཕྱུང་ལཿ ཨེ་མ་ཧོ མདུན་
མཁར་འཇའ་འོད་གུར་ཁྱིམ་དབུསཿ སེང་ཁྲི་པདྨ་ཉི་ཟླའི་སྟེང༔ གུ་རུ་མཚོ་སྐྱེས་རྡོ་
རྗེ་མཐིངཿ ཡབ་ཡུམ་འོད་ཀྱི་སྐུ་རུ་གསལ་ན་མོ༔ མཆོག་གསུམ་རྩ་གསུམ་སྐུ་
གསུམ་ཀུན་འདུས་དཔལཿ རྡོ་རྗེ་འཆང་དབང་སྟོན་པ་དྲི་མ་མེདཿ དབྱེར་མེད་བླ་
མ་མཚོ་སྐྱེས་སྤྲུལ་པའི་སྐུ༔ མཁྱེན་ནོ་བདག་རྒྱུད་བྱིན་གྱིས་བརླབ་ཏུ་གསོལ༔
བདག་གིས་དལ་འབྱོར་རྟེན་བཟང་རིན་ཆེན་ལུསཿ དཔེ་གྲངས་རྟགས་ཀྱི་སྒོ་ནས་
རྙེད་དཀའ་བ ཡིད་བཞིན་ནོར་འདྲ་ཐོབ་པའི་དུས་འདི་རུ༔ ལོག་པའི་ལམ་དུ་མ་
གཏོང་བླ་མ་མཁྱེན༔ ཀྱེ་མ་ཀྱི་ཧུད་འདུས་བྱས་མི་རྟག་སྟེ༔ ཕྱི་སྣོད་དུས་ཀྱི་འགྱུར་
ལྡོག་མེ་ཆུས་འཇིག ནང་བཅུད་སྐྱེ་རྒ་ན་འཆི་མྱུར་དུ་སླེབ སྐྱོ་ཤས་གཏིང་ནས་
སྐྱེ་བར་བླ་མ་མཁྱེན བདག་གིས་སྲོག་གཅོད་རྐུ་འཕྲོག་ལོག་པར་གཡེམ རྫུན་
ཕྲ་ཚིག་རྩུབ་ངག་འཁྱལ་བརྣབ་གནོད་བརྣག ལོག་ལྟ་རྒྱུད་ངན་སྤང་ཞིང་དགེ་
བཅུ་བསྒྲུབ༔ རྒྱུ་འབྲས་གོ་ལོག་མ་གཏོང་བླ་མ་མཁྱེན དམྱལ་བ་ཡི་དྭགས་དུད་
འགྲོ་ལྷ་མ་ཡིན༔ ལྷ་མི་གཉིས་ཏེ་རིགས་དྲུག་འཁོར་བའི་གནསཿ གང་དུ་སྐྱེས་
ཀྱང་སྡུག་བསྔལ་བཟོད་བླག་མེདཿ འཁོར་བ་དོང་ནས་སྤྲུག་པར་བླ་མ་མཁྱེན མི་
ལུས་ལན་གཅིག་ཐོབ་པ་སྐལ་བ་བཟངཿ ཨ་ཏི་བླ་མེད་ཟབ་གསང་སྙིང་པོའི་ལམ
ཐུགས་ཀྱི་ཐིག་ལེར་འཕྲད་པ་ངོ་མཚར་ཆེ༔ ས་ལམ་མྱུར་དུ་བགྲོད་པར་བླ་མ་
མཁྱེན༔ བསྐལ་མང་གོང་ནས་ཐུགས་རྗེའི་རྗེས་བཟུང་བསཿ བཀའ་དྲིན་གསུམ་
2



ཐུགས་ཐིག་འཛིན་པ་རང་གྲོལ། ཁ༽ །
ལྡན་རྡོ་རྗེ་སློབ་དཔོན་མཆོག མཉེས་པ་གསུམ་གྱི་ཞབས་ཏོག་མཐར་ཕྱིན་ནས
ཐུགས་རྒྱུད་དགོངས་པ་རྟོགས་པར་བླ་མ་མཁྱེན༔ འདི་དང་ཕྱི་མ་བར་དོའི་གནས་
ཀུན་ཏུ ཁྱེད་དང་མི་འབྲལ་རྣམ་བཞིའི་ཕྲིན་ལས་ཀྱི༔ ཕོ་ཉར་གྱུར་ནས་འཁོར་བ་
མ་སྟོངས་པརཿ བྱང་ཆུབ་སེམས་བསྐྱེད་འགྲོ་དོན་མཐར་ཕྱིན་ཤོག ཐུན་མོང་ཉམས་
ལེན་རིམ་པའོ༔ དེ་ཡི་དངོས་གཞི་གནད་ཀྱི་གཟེར༔ རང་ཉིད་ཌཱ་ཀི་དཀར་མོ་གྲི་ཐོད་འཛིན༔ ལུས་
དབུས་དབུ་རྐྱང་རོ་གསུམ་དཀར་དམར་མཐིངཿ ཉོན་ཤེས་ལས་སྒྲིབ་ནད་གདོན་
བག་ཆགས་རླུང༔ དུག་རླངས་རྣམ་པ་དབང་ཆེན་ས་གཞིར་བསྟིམ༔ སྙིང་གར་ཀུན་
བཟང་ཐུགས་དབུས་སྲོག་ཡིག་ཨཱ༔ བྱིན་རླབས་འོད་མཐིང་རོ་རྐྱང་ལམ་ནས་
བརྒྱུད༔ ཨ་དཀར་ལ་ཐིམ་ལུས་ནང་འོད་ཀྱིས་གང ： འཇམ་རླུང་དང་སྦྲགས་སེམས་ཀྱི་རྩད་
གདར་བཅད༔ ཐུན་མིན་ངག་འདོན་ཉམས་ལེན་ནི༔ ཐོག་མར་སྐྱབས་སུ་འགྲོ་བ་ལ༔ མདུན་མཁར་འཇའ་
འོད་འཁྲིགས་པའི་ཀློང༔ སྐྱབས་གནས་ཀུན་འདུས་རྡོ་རྗེ་འཆང༔ ཡབ་ཡུམ་གཟི་
བརྗིད་འོད་དུ་འབརཿ རང་ལས་སྤྲུལ་པའི་ཚོགས་བཅས་གསལཿ བུདྡྷ་དྷརྨཱ་སཾ་གྷ་
གུ་རུ་དྷེ་ཝ་ཌཱ་ཀི་ནཱི༔ དྷརྨཱ་སཾ་བྷོ་ནིམ་ཀཿ ཀུན་འདུས་དྲིན་ཆེན་བླ་མ་ལ༔
སྐྱབས་སུ་མཆིའོ་ཐུགས་རྗེས་ཟུང་ བྱང་ཆུབ་མཆོག་ཏུ་སེམས་བསྐྱེད་པ༔ མ་རིག་ལས་ཉོན་
སྡུག་བསྔལ་གྱིས གཟིར་བའི་ཕ་མ་མཁའ་མཉམ་འགྲོ བླ་མའི་གོ་འཕང་མྱུར་
ཐོབ་ཕྱིརཿ སྨོན་འཇུག་དོན་དམ་སེམས་མཆོག་བསྐྱེདཿ མངོན་དུ་མ་གྱུར་བར་དུ་འབད མོས་
གུས་དག་སྣང་བརྩེ་གདུང་དངཿ སྙིང་རྗེ་གཏོང་ཕོད་རྩ་བ་ལཿ བསླབ་པའི་གཞི་སྟེ་རྟག་ཏུ་འབདཿ ལམ་གྱི་ཆ་རྐྱེན་
ཚོགས་བསགས་པ མཎྜལ་འབུལ་བའི་རིམ་པ་ནི༔ ཨོཾ་ཨཱཧཱུྃ མི་མཇེད་སྟོང་གསུམ་འཇིག་རྟེན་



མདོ་མཁྱེན་བརྩེའི་གསུང་འབུམ།
ལྷ་མིའི་ནོརཿ བདག་ལུས་སྐྱེ་དགུའི་ལོངས་སྤྱོད་མཎྜལ་རྫསཿ ནང་ལྟར་ཕུང་
ཁམས་རྩ་རླུང་ཐིག་ལེར་བཅས༔ ལྔ་ལྡན་ཞིང་བཀོད་འདོད་ཡོན་མཆོད་པའི་སྤྲིན
གསང་བ་ངོ་བོ་རང་བཞིན་ཐུགས་རྗེའི་རྩལཿ ཆོས་དབྱིངས་རྣམ་དག་གཞོན་ནུ་
བུམ་སྐུའི་ཞིངཿ སངས་རྒྱས་ཀུན་འདུས་བླ་མ་དཀྱིལ་འཁོར་ལཿ འབུལ་ལོ་འགྲོ་
ཀུན་ཚོགས་གཉིས་ཡོངས་རྫོ་གས་ཤོག༔ འབྱོར་བ་དང་བསྟུན་ཚོགས་བསགས་དཔག་མེད་བྱ༔ སྒྲིབ་
བྱང་གཏན་པ་མེད་པའི་མཆོད་སྦྱིན་ནི༔ སྤྱི་བོར་པད་དཀར་ཟླ་གདན་རྡོ་རྗེ་སེམས༔ དཀར་
གསལ་ལོངས་སྐུའི་ཆས་རྫོགས་ཡུམ་དང་འཁྲིལཿ སྦྱོར་མཚམས་བདུད་རྩིའི་རྒྱུན་
བབ་སྤྱི་བོར་ཞུགསཿ སྒྲིབ་གཉིས་ཉེས་ལྟུང་འགལ་འཁྲུལ་ཉམས་ཆགས་ཀུན
ལྷག་མེད་བཀྲུས་ཤིང་ས་གཞིའི་ཁམས་ཁྱབ་པས༔ རིགས་དྲུག་སེམས་ཅན་ལན་
ཆགས་བགེགས་རིགས་ཚིམ༔ ཡི་གེ་བརྒྱ་པ་བཟླ་ཞིང་དམིགས་གནད་གཟབ༔ སྙིང་རྗེ་མཆི་མ་འཁྲུགས་
པར་བསྒོམ༔ བླ་མ་དགྱེས་ཤིང་བརྩེ་བས་གནང་བ་སྦྱིན༔ འོད་ཞུའི་རང་ལུས་ནམ་མཁའི་འཇའ་ལྟར་ཡལ་རང་
རིག་མ་བཅོས་དེ་བཞིན་ཉིད༔ སྙིང་རྗེའི་ངང་ལས་རང་རིག་ཧཱུྃ༔ ཁུ་རྡུལ་སྟེང་བབ་
འཕྲོ་འདུས་སྦྱངས༔ རང་ཉིད་རྡོར་སེམས་མཐིང་གསལ་མདོག རྡོ་རྗེ་དྲིལ་འཛིན་
སྐྱིལ་ཀྲུང་བཞུགསཿ ལོངས་སྐུའི་ཆས་རྫོགས་འོད་ཟེར་འབརཿ ཐུགས་ཀར་ཟླ་
སྟེང་ཧཱུྃ་ཡིག་མཐརཿ སྔགས་ཀྱིས་བསྐོར་བའི་འོད་ཟེར་གྱིས༔ རྒྱལ་མཆོད་འགྲོ་
སྒྲིབ་ཀུན་སྦྱངས་ཤིང༔ རྣམ་དག་རྒྱལ་བའི་ཞིང་དུ་གྱུརཿ ཨོཾ་ཨཱབཛྲ་སཏྭ་ཧཱུྃ༔ བཟླས་
པ་ཆུ་བོའི་རྒྱུན་བཞིན་བྱ ཁྱེར་སོ་གསུམ་དང་མ་བྲལ་ཞིངཿ འདུས་མ་བྱས་པའི་ངང་དུ་བཞག༔ བསྐྱེད་རིམ་ལྷ་ཡི་རྣལ་
འབྱོར་རོ༔ རྫོགས་རིམ་རྩ་རླུང་ཐིག་ལེའི་ཁམས༔ སྦྱངས་ཤིང་འོད་ལུས་བསྒྲུབ་པའི་གཞི༔ འབྱུང་བཞིའི་མན་ངག་ཟབ་



་ ཐུགས་ཐིག་འཛིན་པ་རང་གྲོལ། ཁ༽
པའི་གནད༔ རྩོལ་བཅས་ལམ་གྱི་རིམ་པ་སྟེ༔ ཐུན་མཐར་སྣོད་བཅུད་རང་ལ་བསྡུསཿ ལྷར་སྣང་ཐུགས་སྲོག་ན་དཱའི་
བརཿ དམིགས་མེད་བརྗོད་བྲལ་ངང་དུ་བཞག། རང་རིག་གཉུག་མའི་གཤིས་ལུགས་སྐྱོངས༔ ཐུན་མོང་མ་ཡིན་ལམ་
རིམ་པཿ ཟབ་ལམ་འདི་ལ་ནན་ཏན་མཛོད༔ ས་མ་ཡ༔ ཐུན་མོང་མ་ཡིན་ལམ་གྱི་དངོས་གཞི་ནི༔ བྱིན་རླབས་བླ་མའི་
རྣལ་འབྱོར་ཞེས་བྱ་བ༔ ཕྱི་ལྟར་སྒྲུབ་ཅིང་དགོངས་པ་རྟོགས་པའི་ཐབས༔ གཅིག་ཆོག་ནོར་བུའི་ལུགས་སུ་ཉམས་སུ་
ལོངས༔ ཨེ་མ་ཧོ༔ བླ་མར་མོས་གུས་འགྲོ་ལ་སྙིང་རྗེའི་གདངསཿ མ་དག་འཁྲུལ་སྣང་
རྨི་ལམ་སད་པ་བཞིན སྣང་བས་གར་ཁྱབ་སྣོད་ཀྱི་འཇིག་རྟེན་ཀུན༔ འོག་མིན་
པདྨ་འོད་ཀྱི་གཞལ་ཡས་ཁང༔ འོད་སྣང་རྒྱན་བཀོད་ཕུན་སུམ་ཚོགས་པའི་དབུས༔
རང་ཉིད་བདེ་ཆེན་རྡོ་རྗེའི་རྣལ་འབྱོར་མཿ དམར་གསལ་ཞལ་གཅིག་ཞི་འཛུམ་
ཆགས་པའི་ཉམས༔ ཕྱག་གཉིས་གཡས་པས་གྲི་གུག་དཀུ་ལ་བརྟེན༔ གཡོན་
པས་བདུད་རྩིའི་ཐོད་པ་དབྱིངས་སུ་སྟོབ༔ ཞབས་གཉིས་དཔའ་མོ་རོལ་པའི་
འདོར་སྟབས་ཅན༔ ལང་ཚོའི་གཟི་འབར་ནུ་འབུར་བྷ་ག་རྒྱས༔ རིན་ཆེན་རུས་པའི་
རྒྱན་ཆ་སིལ་སིལ་སྒྲོག དད་གུས་སྤྱན་གསུམ་བླ་མའི་སྐུ་ལ་བལཿ པདྨ་ཉི་མ་
རྟོག་མེད་རོ་གདན་འགྱིངསཿ མཁའ་དབྱིངས་བྱིན་རླབས་འཇའ་འོད་འཁྱིལ་
པའི་ཀློང༔ པདྨ་འབུམ་བརྡལ་ཉི་ཟླའི་གདན་གྱི་དབུས༔ སྐུ་གསུམ་རྒྱལ་བ་མ་
ལུས་འདུས་པའི་དཔལ བཀའ་དྲིན་སུམ་ལྡན་བླ་མ་རྡོ་རྗེ་འཆང རྗེ་བཙུན་གུ་རུ་
བུདྨ་ཐོད་ཕྲེང་རྩལ༔ སྐུ་མདོག་དཀར་ལ་དམར་བའི་མདངས་ཆགས་པ༔ ཞལ་
གཅིག་ཞི་འཛུམ་ཕྱག་གཡས་རལ་གྲི་ཕྱར༔ གཡོན་པས་བྷནྡྷ་བདུད་རྩིས་བཀང་
བ་བསྣམས༔ དབུ་སྐྲ་ཐོར་ཚུགས་སྟག་ཤམ་རུས་རྒྱན་སྤྲས༔ ཞབས་གཉིས་སེམས་



U
།
མདོ་མཁྱེན་བརྩེའི་གསུང་འབུམ།：
དཔའི་སྐྱིལ་ཀྲུང་འོད་ཟེར་འཕྲོས༔ མཆན་ཁུང་གཡོན་ན་ཁ་ཊཾ་ཀ་ཡིས་མཛེསཿ
སྤྱི་བོར་རིགས་བདག་དགའ་རབ་དཔའ་བོ་མཆོག དེ་ཡི་སྤྱི་བོར་སྟོན་པ་རྡོ་རྗེ་
སེམསཿ མཐའ་བསྐོར་བཀའ་བརྒྱུད་བླ་མ་ཡི་དམ་ལྷ༔ མཁའ་འགྲོ་ཆོས་སྐྱོང་
ཚོགས་བཅས་སྤྲིན་ལྟར་གཏིབསཿ ཚོགས་ཞིང་གསལ་གདབོ་སྤྱན་འདྲེན་ནི༔ ཧོ༔ ཆོས་ཀྱི་
དབྱིངས་དང་ལྔ་ལྡན་ཞིང༔ འགྲོ་འདུལ་སྤྲུལ་སྐུའི་ཞིང་ཁམས་ནས༔ སྐུ་གསུམ་ཞི་
ཆགས་ཁྲོ་བོའི་ལྷ༔ བརྩེ་ཆེན་ཐུགས་རྗེས་གནས་འདིར་གཤེགསཿ ཀུན་འདུས་རྩ་
བའི་བླ་མར་ཐིམ༔ བདག་ལ་དབང་བསྐུར་བྱིན་གྱིས་རློབསཿ མཆོག་དང་ཐུན་མོང་
དངོས་གྲུབ་སྩོལ༔ ཡན་ལག་བདུན་པ་འབུལ་བ་ནི༔ བདག་དང་འགྲོ་དྲུག་སེམས་ཅན་གྱིས
རྡུལ་སྙེད་ལུས་སྤྲུལ་གུས་ཕྱག་འཚལ༔ ཀུན་བཟང་མཆོད་སྤྲིན་རྒྱ་མཚོས་མཆོད
སྡིག་ལྟུང་དམ་ཚིག་ཉམས་ཆགས་བཤགས༔ བླ་མའི་མཛད་པར་རྗེས་ཡི་རངས༔
ཨ་ཏིའི་ཆོས་འཁོར་བསྐོར་བར་བསྐུལ༔ སེམས་ཅན་དོན་དུ་བཞུགས་གསོལ་
འདེབསཿ དགེ་ཚོགས་སེམས་ཅན་དོན་དུ་བསྔོ༔ རྩེ་གཅིག་གསོལ་བ་འདེབས་པ་ནི༔ ཀྱེ༔ རྗེ་
བཙུན་གུ་རུ་རིན་པོ་ཆེ༔ བདག་ཅག་འཁོར་བའི་གནས་སུ་འཁྱམས༔ ལས་ཉོན་
སྡུག་བསྔལ་དྲག་པོས་གཟིརཿ གཟུང་འཛིན་ཞོགས་པས་དམ་དུ་བཅིངས༔ ཁྱེད་
ལས་རེ་ས་གཞན་དུ་མེད༔ མོས་གུས་ལྟེམ་རྐྱང་མེད་པ་ཡིས༔ གསོལ་བ་སྙིང་གི་
དཀྱིལ་ནས་འདེབསཿ ཁྱེད་ཐུགས་སྙིང་རྗེ་ཆེན་པོ་ཡིསཿ བརྩེ་ཆེན་ཐུགས་རྗེ་ཉེར་
དགོངས་ལཿ བྱིན་རླབས་ནུས་མཐུ་ཤུགས་དྲག་པོསཿ བདག་རྒྱུད་བྱིན་གྱིས་
བརླབས་ནས་ཀྱང༔ ཐུགས་རྒྱུད་དགོངས་པ་རྟོགས་པར་ཤོག༔ ཨོཾ་ཨཱམཧཱ་གུ་རུ་



བ。
ཐུགས་ཐིག་འཛིན་པ་རང་གྲོལ། ཁ༽ །
རཏྣ་སིདྡྷི་ཧཱུྃ༔ དད་གུས་མཆི་མ་འཁྲུགས་པ་ཡིས༔ གསོལ་འདེབས་བསྙེན་པ་འདི་ལ་འབད༔ བྱིང་ཞིང་འཐིབས་
པར་གྱུར་པའི་ཚེ༔ སྣང་སྲིད་བླ་མ་མཁའ་འགྲོས་གང༔ ཆོས་ཉིད་ཉམས་ཀྱི་སྣང་བ་འུརཿ སྐུ་ཡི་གར་སྟབས་ཁྱུགས་སེ་
ཁྱུགསཿ གསུང་གི་ཉམས་མགུར་འུ་རུ་རུ༔ བག་དྲོ་ཉམས་དགའི་ངང་དུ་བཞག འདྲེ་གདོན་གདུབ་རྩུབ་བྱུང་བའི་ཚེ
ཐོག་མར་སྙིང་རྗེ་དྲག་པོའི་ངངཿ རང་ཉིད་མཁའ་འགྲོའི་ཐུགས་ཀ་ནསཿ འོད་ཟེར་སྣ་ལ་འདོད་ཡོན་སྤྲོསཿ སྦྱིན་པས་
ཚིམ་ཞིང་གདུག་རྩུབ་ཞི བླ་མའི་ཐུགས་ཀའི་འོད་ཟེར་གྱིསཿ ཁོ་ཡི་བག་ཆགས་སྒྲིབ་པ་སྦྱོང༔ བླ་མ་མཁའ་འགྲོའི་
སྐུར་གྱུར་ནས༔ བདག་ལ་དངོས་གྲུབ་སྦྱིན་པར་དམིགསཿ ནད་ཀྱིས་ཟུག་རྔུས་མནར་བའི་ཚེ༔ ལས་ཀྱི་ལྷག་མ་སྨིན་
གྱུར་པརཿ དགའ་བ་བསྒོམས་ཤིང་གསོལ་བ་འདེབས༔ བླ་མའི་ཐུགས་ཀའི་འོད་ཟེར་གྱིས༔ འགྲོ་བའི་ནད་རྣམས་རང་
ལ་བསྡུ༔ རིགས་བདག་སྐུ་ལས་ཡེ་ཤེས་མེསཿ རང་ལུས་ནད་གདོན་བག་ཆགས་བསྲེགསཿ དམིགས་མེད་སྟོང་པའི་
ངང་དུ་བཞག ཉོན་མོངས་འཕྲོ་རྒོད་དྲག་པོའི་ཚེ༔ བླ་མའི་ཐུགས་ཀར་ཤེས་པ་གཏད༔ དུག་ལྔ་རང་ཉིད་ངོ་བོ་བལྟ
ལུས་སེམས་ཁོང་ལྷོད་ཁ་ཡན་བཞག གནད་ཀྱི་གདམས་པ་ཟབ་མོའོ༔ དེ་ནས་བརྒྱུད་བའི་གསོལ་འདེབས་ནི༔ ཨེ་
མ་ཧོ༔ གཞོན་ནུ་བུམ་སྐུའི་ངོ་བོ་སྟོང་ཆེན་ཡུམ༔ རང་གདངས་འགགས་མེད་ཀུན་
ཏུ་བཟང་པོ་ཤརཿ ཐུགས་རྗེའི་རང་རྩལ་སྟོན་པ་རྡོ་རྗེ་སེམསཿ ཤེས་རབ་ཡུམ་
མཆོག་ཡེ་ཤེས་ཌཱ་ཀི་མར༔ གསོལ་བ་འདེབས་སོ་བདག་རྒྱུད་བྱིན་གྱིས་རློབས༔
བདེ་ཆེན་འགྱུར་མེད་བཛྲ་ཝཱ་ར་ཧི༔ བཀའ་ཡི་བསྡུ་པ་གསང་བདག་རྡོ་རྗེ་འཛིན༔
དཀྱིལ་འཁོར་གཙོ་བོ་ཁྲ་འཐུང་ཧེ་རུ་ཀཿ གསང་བའི་ཡུམ་མཆོག་ལྷ་ལྕམ་བདེ་སྟེར་
མརཿ གསོལ་བ་འདེབས་སོ་བདག་རྒྱུད་བྱིན་གྱིས་རློབས༔ ཞིང་ཁམས་དབང་
བསྒྱུར་བདེ་བ་དབྱིངས་སྒྲོན་མ བཀའ་ཡི་བསྡུ་བ་རིག་འཛིན་རྡོ་རྗེའི་ལྗགསཿ
མཆོག་གི་བཀའ་བབ་རིག་པ་འཛིན་རྣམས་དངཿ འབུམ་ཕྲག་ཡངས་པའི་ཡེ་ཤེས་



=
མདོ་མཁྱེན་བརྩེའི་གསུང་འབུམ།
མཁའ་འགྲོའི་ཚོགས༔ གསོལ་བ་འདེབས་སོ་བདག་རྒྱུད༔ མཐའ་འཁོབ་གདོང་
དམར་བོད་ཡུལ་སྲིན་པོའི་གླིངཿ ཡང་གསང་ལུས་མེད་མཁའ་འགྲོའི་ཐུགས་ཐིག་
ཆོསཿ བརྡ་བསྒྱུར་རིག་འཛིན་ཁྲག་འཐུང་ཧེ་རུ་ཀཿ ཆོས་བདག་གྲོགས་མཛད་
འདོད་ལྡན་ཀུན་སྐྱོང་མར༔ གསོལ་བ༔ དབྱིངས་རིག་སྤྲུལ་བསྒྱུར་ཌཱ་ཀི་མཆེད་
གཉིས་དང༔ སྐལ་ལྡན་ལས་ཅན་བཀའ་བབ་རྡོ་རྗེའི་གྲོགསཿ བཀའ་ཡི་ལས་
མཛད་བསྟན་སྲུང་དམ་ཅན་སྡེ གཉེར་འཛིན་དྲེགས་པའི་སྡེ་དཔོན་ཚོགས་བཅས་
ལཿ གསོལ་བ༔ རྩེ་གཅིག་གསོལ་བ་བཏབ་པའི་བྱིན་རླབས་ཀྱིས༔ བདག་ཅག་
དམ་ལྡན་རྡོ་རྗེའི་མིང་སྲིང་ཚོགསཿ བླ་མར་རྩེ་གཅིག་མོས་གུས་གདུང་ཚུགས་ཤིང༔
མི་རྟག་འཁོར་བར་ཞེན་པ་རང་ལོག་ནསཿ ཆགས་སྡང་སྒྲོག་ལས་གྲོལ་བར་བྱིན་
གྱིས་རློབས༔ གྲོང་དང་གྲོང་ཁྱེར་དུར་ཁྲོད་ཤིང་གཅིག་དྲུང ནགས་ཁྲོད་བས་
མཐའ་མཚོ་གླིང་བྲག་སྐྱིབས་སོགསཿ ངེས་མེད་གནས་སུ་གཅིག་པུར་སྒྲུབ་ལ་
བརྩོན༔ གཏད་མེད་སྨྱོན་པ་ལྟ་བུའི་བརྟུལ་ཞུགས་ཀྱིས༔ རྩ་རླུང་ཐིག་ལེ་ལས་སུ་
རུང་བར་ཤོག ཉིན་སྣང་སྐུ་དང་ཡེ་ཤེས་རང་ངོ་ཤེསཿ མཚན་སྣང་རྨི་ལམ་འོད་
གསལ་སྦྱབས་སུ་འཇུག༔ བར་དོར་བླ་མའི་གདམས་ངག་གཟེར་གྱིས་ཐེབས
ཁྲེགས་ཆོད་ཐོད་རྒལ་འབྲས་བུའི་རྩལ་རྫོགས་ནསཿ སྦུབས་འཇུག་གདོད་མའི་
དབྱིངས་སུ་གྲོལ་པར་ཤོག, བདག་ཅག་འབྲེལ་བས་བསྡུས་པའི་གང་ཟག་ཀུན༔
མ་རྟོགས་འཁྲུལ་པའི་འཛིན་ཞེན་རང་སར་གྲོལ༔ བཟང་ངན་དགའ་སྡུག་རེ་དོགས་
བླང་དོར་ཞིག༔ ཉོན་མོངས་བག་ཆགས་དྲི་མ་རང་དག་ནས༔ ཡང་གསང་ཐུགས་



ཐུགས་ཐིག་འཛིན་པ་རང་གྲོལ། ཁ༽
ཐིག་གདུལ་བྱར་འགྱུར་བར་ཤོག གཞན་ཡང་མཐོང་ཐོས་དྲན་རེག་ལས་ཀྱིས་
འབྲེལ མཁའ་ཁྱབ་ཕ་མ་སེམས་ཅན་མ་ལུས་ཀུན༔ སྟོང་ཉིད་བྱང་ཆུབ་སེམས་
མཆོག་རྒྱུད་ལ་སྐྱེསཿ བདེ་ལྡན་ཞིང་དང་འོག་མིན་དཔལ་གྱི་རིརཿ མངོན་སངས་
རྒྱས་ནས་འཁོར་བ་ཡོངས་སྟོངས་ཤོག… ཐུན་མཇུག་དབང་བཞི་ལེན་པ་ནི༔ མོས་གུས་རྩེ་
གཅིག་གསོལ་བ་བཏབ་པ་ཡིསཿ བླ་མའི་དཔྲལ་བའི་འོད་དཀར་སྤྱི་བོར་ཞུགས
ལུས་རྩའི་སྒྲིབ་དག་བུམ་པའི་དབང་མཆོག་ཐོབ༔ ཞལ་ནས་འོད་དམར་བདག་གི་
མགྲིན་པར་ཐིམ༔ ངག་རླུང་སྒྲིབ་དག་གསང་བའིདབང་མཆོག་ཐོབ༔ ཐུགས་ཀའི་
འོད་མཐིང་རང་གི་སྙིང་གར་ཐིམ༔ ཡིད་ཐིག་སྒྲིབ་དག་ཡེ་ཤེས་དབང་མཆོག་ཐོབ
ཐུགས་ལས་ཨ་དཀར་སྙིང་གི་དཀྱིལ་དུ་བབ༔ ཀུན་ཤེས་སྒྲིབ་དག་རིག་པའི་རྩལ་
དབང་ཐོབ༔ རྡོ་རྗེ་བཞིར་རྫོགས་རིག་འཛིན་རྣམ་བཞིར་སྨིན༔ འབྲས་བུ་སྐུ་བཞིའི་
ཡེ་ཤེས་མངོན་དུ་གྱུརཿ བླ་མའི་ཐུགས་དང་རང་སེམས་དབྱེར་མེད་དུ གཉུག་མ་
མ་བཅོས་ངང་དུ་རྗེན་པར་བཞག ཉམས་ལེན་བླ་མའི་རྣལ་འབྱོར་ཟབ་མོ་འདི༔ རྩེ་གཅིག་ཉམས་སུ་
ལོངས་ཤིག་སྐལ་ལྡན་བུ གྲུབ་འབྲས་མངོན་དུ་འགྱུར་བ་གདོན་མི་ཟ ཐུགས་རྒྱུད་དགོངས་པ་རྟོགས་པའི་མན་ངག་
གོ མཚན་མོར་བླ་མ་ནང་ལྟར་བསྒྲུབ་པ་ནི༔ རྣལ་འབྱོར་མ་ཡི་གསལ་སྣང་མ་བྲལ་ང ཨེ་མ་ཧོ༔ རང་
ལུས་འཇའ་ཚོན་ལྟར་གསལ་ལུས་དབུས་སུ༔ ཙིཏྟ་རིན་ཆེན་འོད་ཀྱི་གུར་ཁང་ནང
པདྨ་ཉི་ཟླ་བརྩེགས་པའི་གདན་སྟེང་དུ༔ བུདྡྷ་ཐོད་ཕྲེང་ལོངས་སྐུའི་ཆ་ལུགས་
རྫོགསཿ མཐིང་གསལ་སྐྱིལ་ཀྲུང་མཉམ་བཞག་གསེར་རྡོར་མཚན༔ ཐུགས་ཀར་
ཨ་དཀར་དྲི་མེད་ཟླ་བའི་མདོག༔ སུམ་མདོར་འོད་དམར་ཐིག་ལེ་ཨ་ཐུང་གཟུགས
I



I
མདོ་མཁྱེན་བརྩེའི་གསུང་འབུམ།
འོད་ཀྱི་ལུས་ནང་སྒྲོན་མེ་ཇི་བཞིན་གསལ རིག་པ་མ་བཅོས་རྗེན་མེད་ངང་དུ་
བཞགཿ ཨ སྐྱེ་མེད་སྙིང་པོ་བརྒྱ་རྩ་བརྒྱད་དུ་བསྒྲལཿ རིག་པ་ཨར་གཏད་སྤྲོས་བྲལ་ངང་ཉིད་ལས༔ རྨི་ལམ་
འོད་གསལ་ངང་དུ་འཇུག་པའོ༔ འདི་ནི་གནད་ཀྱི་མན་ངག་ཟབ་མོ་སྟེ༔ རང་སེམས་ཆོས་སྐུར་རྟོགས་པའི་གདམས་
པའོ༔ ནང་ལྟར་བསྒྲུབ་པ་བྱིན་རླབས་སྤྲིན་ཕུང་འདི ཚེ་གཅིག་སངས་རྒྱས་བསྒྲུབ་པའི་ཁྱད་ཆོས་སོ༔ ཨེ་མ༔ ཤིན་ཏུ་
གསང་བ་ལས་ཀྱང་ཆེས་གསང་བཿ ཡང་གསང་བླ་མེད་ཟབ་མོ་ཐུགས་ཐིག་གི སྔོན་འགྲོའི་ལམ་རིམ་ཉམས་སུ་ལེན་
པའི་ཐབསཿ ཡིད་བཞིན་ནོར་བུའི་ཕྲེང་བ་ཞེས་བྱ་བ༔ སྟོན་པ་དགའ་རབ་དཔའ་བོའི་གསུང་འཁྲུལ་མེདཿ བདག་ཉིད་
ཁྲག་འཐུང་བདེ་བའི་རྡོ་རྗེ་ཡིསཿ རྟེན་འབྲེལ་ཟབ་མོའི་མཚམས་སྦྱར་དང་བཅས་ཏེ ཆོས་བདག་ཌཀྐིའི་བརྡས་བསྐུལ་
བྱུང་བཞིན་ཕབ བཀའ་དང་གཏེར་གྱི་སྲུང་མས་ཐུབ་པར་སྲུངས༔ ས་མ་ཡ༔ རྒྱ་རྒྱ་རྒྱ༔ སྐུ་གསུང་ཐུགས་ཀྱི་རྒྱ བྱིན་
རླབས་དངོས་གྲུབ་ནོར་བུར་གསོལ་བཏབ་འདྲ ཡི་གེའི་འདུ་བྱེད་རིག་པའི་ཡེ་ཤེས་བགྱིསཿ བྱེ་མའི་གྲངས་ཀྱི་སེམས་
ཅན་གྲོལ་བར་ཤོག༔ ཤུ་བྷཾ དགེའོ།། །།
ཨོ་རྒྱན་པད་འབྱུང་བི་མའི་སྒྱུ་འཕྲུལ་གར། །ཟབ་གསང་བསྟན་པ་གཞིར་
བཞེངས་སློང་མཛད་རྗེ། །ཌཀྐིའི་གསང་མཛོད་ཆེན་པོར་དབང་བསྒྱུར་བའི། །
གཏེར་ཆེན་འཇའ་ལུས་རྡོ་རྗེར་གསོལ་བ་འདེབས། །མཁའ་སྤྱོད་བདེ་ལྡན་ཞིང་ན་
ཝཱི་ར་ཧི། །རྔ་ཡབ་གླིང་དུ་མེ་ཏོག་མནྡཱ་ར། །སླར་ཡང་བསྟན་འགྲོའི་དོན་དུ་མིར་
བརྫུར་བྱོན། །ཡི་དམ་གྲུབ་བརྙེས་དངོས་གྲུབ་རྣམ་གཉིས་ཐོབ། །ཡུམ་ཆེན་ཌཱཀྐིའི་
མཆོག་ལ་གསོལ་བ་འདེབས། །བློས་བྱས་འདིར་སྣང་ཆོས་ཀུན་སྒྱུ་མའི་ངང་། །རྨི་
ལམ་ཚུལ་གཟིགས་རེ་དང་དོགས་པ་བྲལ། །ང་ཁྱོད་ཕྱོགས་རིས་ཀུན་བྲལ་འགྲོ་
བའི་མགོན། །སྐྱབས་མཆོག་བདེ་ཆེན་འོད་ཟེར་གསོལ་བ་འདེབས། །ཞལ་གསུངས་
10



ཐུགས་ཐིག་འཛིན་པ་རང་གྲོལ། ཁ༽
མའོ། །ཆོས་ཉིད་མངོན་སུམ་དོན་རྟོགས་སྤྲུལ་པའི་སྐུ། །ཉམས་སྣང་གོང་འཕེལ་
ཁམས་གསུམ་འགྲོ་བའི་མགོན། །རིག་པ་ཚད་ཕེབས་འཁྲུལ་པ་ཟིལ་གྱིས་གནོན། །
ཆོས་ཟད་དགྱེས་པ་རྡོ་རྗེར་གསོལ་བ་འདེབས། རིན་པོ་ཆེའི་ཞལ་གསུང་མའོ། །སྔོན་འགྲོའི་རིམ་
པ་ལ། སྔ་བར་རྩ་སྟོང་རླུང་རིག་དྭངས་བའི་ཚེ། རྣམ་སྣང་ཆོས་བདུན་དང་བཅས། རང་གི་སྤྱི་བོར་བླ་མ་ཧེ་རུ་ཀའི་རྣམ་
པར་བསྒོམས་ལ་གསོལ་བ་འདེབས་པ་ནི། ཨེ་མ་ཧོ། སངས་རྒྱས་ཀུན་འདུས་བླ་མ་ཆོས་ཀྱི་སྐུ། །མ་
གཅིག་ཡུམ་ཆེན་དབྱེར་མེད་བཀའ་དྲིན་ཅན། །སྙིང་ནས་གདུང་ཤུགས་དྲག་པོས་
གསོལ་བ་འདེབས། །མ་རིག་མུན་པ་སེལ་བར་བྱིན་གྱིས་རློབས། །ཞེས་གསོལ་བ་ཅི་
ནུས་བཏབ་རྗེས་དམིགས་གནད་དང་ལྡན་པས་རླུང་རོ་བསལ་སྤྲུག་ལན་གསུམ་བྱ་ཞིང་སྒོ་གསུམ་སྡིག་སྒྲིབ་དག་པར་
བསམ། རྒྱུན་དུ་གསོལ་འདེབས་ནི། གོང་གི་ཚིག་རྗེས་མ་དོར་ལ། འཁྲུལ་སྣང་སྙེམས་བྱེད་བདུད་བཞི་
ལས་རྒྱལ་ཞིང་། །སྐྱེ་མེད་ཆོས་སྐུ་རྟོགས་པར་བྱིན་གྱིས་རློབས། །ཞེས་མོས་གུས་ཀྱི་
གསོལ་བ་འདེབས་ཤིང་རླུང་འབྱུང་འཇུག་གནས་གསུམ་ཡེ་གེ་གསུམ་དུ་སྦྱངས་སར་བར་རླུང་བུམ་པ་ཅན་དང་མ་བྲལ་
བ་གནད་དམ་པའོ།། །།དགེའོ།། །། །



ཐུགས་ཐིག་འཛིན་པ་རང་གྲོལ།
ཁ༽
#al 1ༀ་འགནྡཁོaaཀའཚོའམ་འགཟིཊིའོ |
༄༅། །དྡྷཾ ར ལ མུཀྟ བེ ཤནྟ སར ཛི ན ཀཱ ལཱི སཱ དན བིཧ ར ཏི སྨ། །
༄༅། །འཛིན་པ་རང་གྲོལ་ཆ་ལག་ལས༔ མཚོ་རྒྱལ་དཀར་མོའི་སྒྲུབ་ཐབས་བཞུགས



མདོ་མཁྱེན་བརྩེའི་གསུང་འབུམ།
ཨོཾ7 ཌཱ་ཀིའི་མེས་པོ་ཧེ་རུ་ཀཿ པདྨ་ཐོད་ཕྲེང་རྩལ་ལ་འདུད༔ དབྱིངས་ན་བདེ་ཆེན་དཀར་མོ་ནི༔ པོ་ཊ་ལ་རུ་ཀུན་གྲོལ་
མཿ གུ་རུའི་དྲུང་དུ་མཚོ་རྒྱལ་ཡུམ༔ སླར་ཡང་ཤེས་རབ་ཕར་ཕྱིན་མའི དགོངས་དོན་འཛིན་པ་རང་གྲོལ་ཆོས༔ ཟབ་
མོ་བདུད་ཀྱི་གཅོད་ཡུལ་ཞེས བོད་རྒྱར་ཉི་ལྟར་གསལ་མཛད་མ.ལབ་ཀྱི་སྒྲོན་མ་སྒྲུབ་པའི་ཐབས༔ གུ་རུའི་ཐུགས་
ཀྱི་བུམ་བཟང་བསྟན༔ རང་ལུས་དཀྱིལ་ལ་ཕྱི་སྣོད་འཁོར༔ ཡུལ་དྲུག་འདོད་ཡོན་མཆོད་པའི་རྫསཿ བཟའ་བཏུང་
ཚོགས་ཀྱི་འཁོར་ལོའོ༔ ཨེ་མ་ཧོ༔ རྣམ་དག་མཁའ་དབྱིངས་འོད་ཀྱི་གཞལ་ཡས་ཁང༔
རྒྱན་བཀོད་ཕུན་ཚོགས་དབུས་སུ་པདྨ་འབྱུང༔ ཉི་མ་འོད་ཟེར་ཧེ་རུ་ཀ་ཡི་ཆསཿ
སངས་རྒྱས་བྱང་སེམས་རྩ་གསུམ་མཁའ་འགྲོས་བསྐོརཿ བདག་དང་ཕ་མ་དགྲ་
གདོན་སེམས་ཅན་ཀུན༔ ས་གཞིའི་ཉི་རྡུལ་འཁྲིགས་བཞིན་དད་གུས་གྱིསཿ ན་མོ༔
སྐྱེ་བ་མེད་པ་ཆོས་ཀྱི་སྐུ༔ མི་གནས་མཉམ་ཉིད་ལོངས་སྤྱོད་རྫོགསཿ མ་འགགས་
རང་གསལ་སྤྲུལ་པའི་སྐུ༔ རྩ་བ་གསུམ་ལ་སྐྱབས་སུ་མཆི༔ སྐྱབས་འགྲོ་ལན་གསུམ་སེམས་
བསྐྱེད་ནི༔ ཀྱེ་མཿ མ་རིག་ལས་ཉོན་མཐུས་བསྐྱེད་པའི་ གཟུང་འཛིན་ཨ་འཐས་
འཁྲུལ་པའི་འགྲོ༔ ཡེ་ཤེས་རང་ངོ་ཤེས་པའི་ཕྱིར༔ བྱང་ཆུབ་མཆོག་ཏུ་སེམས་
བསྐྱེད་དོ༔ ལན་གསུམ་ཡན་ལག་བཅུ་པ་ནི༔ ན་མོ༔ དབྱིངས་ཀྱི་ལྷ་ཚོགས་སྤྱན་འདྲེན་
གཤེགསཿ སྤྲུལ་པའི་གནས་འདིར་དགྱེས་པར་བཞུགསཿ འགྲོ་ཀུན་ལུས་བཏུད་
གུས་ཕྱག་འཚལ༔ སྟོང་གསུམ་རབ་འབྱམས་མཆོད་ཚོགས་འབུལཿ རང་ངོ་མ་
ཤེས་མཐོལ་ལོ་བཤགསཿ འགྲོ་དོན་མཛད་ལ་རྗེས་ཡི་རངས༔ ཕར་ཕྱིན་ཆོས་
འཁོར་བསྐོར་བར་བསྐུལཿ སེམས་ཅན་དོན་དུ་བཞུགས་གསོལ་འདེབསཿ དུས་
གསུམ་དགེ་ཚོགས་ཅི་བསགས་པཿ མར་གྱུར་སེམས་ཅན་དོན་དུ་བསྔོ༔ ཕྱི་སྣོད་ནང་
14



ཐུགས་ཐིག་འཛིན་པ་རང་གྲོལ། ཁ༽
བཅུད་བྱིན་རླབས་ནི༔ ཨོཾ་ཨཱ༔ཧཱུྃ༔ བྱིན་རླབས་ཡ་མཚན་མཆོག་གི་གནསཿ པདྨ་འོད་ཀྱི་
གཞལ་ཡས་ནས༔ སྐུ་གསུམ་རྒྱལ་བའི་དཀྱིལ་འཁོར་ལཿ ཁྱད་པར་པདྨ་ཐོད་ཕྲེང་
རྩལཿ དཔའ་བོ་མཁའ་འགྲོའི་ཚོགས་དང་བཅསཿ བྱིན་ཆེན་ཕོབ་ལ་དངོས་གྲུབ་སྩོལ༔
ཕྱི་སྣོད་བདེ་ཆེན་རོལ་པའི་ཞིང༔ ནང་བཅུད་མཁའ་འགྲོ་སྡེ་ལྔའི་ངངཿ ཡུལ་དྲུག་
མཆོད་པའི་ལྷ་མོ་སྤྲིན༔ སྲིད་གསུམ་རྣམ་དག་ཞིང་དུ་གྱུར༔ ཨོཾ་བུདྡྷཱ་སཾ་གྷཱ་ནིརྨ་ཀཱ་
ཡ་གུ་རུ་དྷེ་ཝ་ཌཱ་ཀི་ནཱི་ཨཱ་ཝེ་ཤ་ཡ་ཨཱ་ཝེ་ཤ་ཡ་ཕོ་བཿ སརྦ་ས་མ་ཡ་ཛ༔ དངོས་གཞི་
བསྐྱེད་པའི་རིམ་པ་ནི༔ ཨཱ༔ ཆོས་དབྱིངས་ཡེ་ཤེས་རིག་པའི་ཀློང༔ མེ་ལོང་ཡེ་ཤེས་སྤྲོས་
དང་བྲལ༔ མཉམ་ཉིད་ཡེ་ཤེས་སྙིང་རྗེ་ཤརཿ སོར་རྟོག་ཡེ་ཤེས་རང་རིག་ཨཱ༔ བྱ་
བ་གྲུབ་པའི་ཡེ་ཤེས་ལས༔ བདག་ཉིད་ཡེ་ཤེས་མཁའ་འགྲོ་མ༔ དཀར་གསལ་
དུང་གི་རི་བོ་ལཿ ཉི་ཟེར་འཁྱུད་ལྟའི་འོད་ཟེར་འབར༔ ཞལ་གཅིག་མཛེས་འཛུམ་
ཆགས་པའི་ཉམས༔ སྤྱན་ཟུང་ཐུགས་རྗེས་འགྲོ་ལ་གཟིགསཿ ཞལ་ནས་ཆོས་ཉིད་
ཉམས་དབྱངས་ལེན༔ ཕྱག་གཉིས་གཡས་པས་ཌཱ་མ་རུ༔ བྷནྡྷ་ལྟག་སྤྲོད་ནམ་
མཁར་འཁྲོལཿ སྐུ་གསུམ་ཞིང་གི་ཐུགས་རྒྱུད་བསྐུལཿ གཡོན་པས་གསེར་གྱི་དྲིལ་
བུ་འཁྲོལཿ ལྷ་འདྲེ་མི་གསུམ་དཔག་མེད་འགུགསཿ ཞབས་ཟུང་དཔའ་མོའི་གར་
སྟབས་བསྒྱུརཿ ནུ་མ་འབུར་ཞིང་བྷ་ག་རྒྱསཿ སྐུ་ལུས་བཀྲག་མདངས་གཟི་བརྗིད་
འབར༔ དབུ་སྐྲ་ཐོར་ཚུགས་དར་སྣས་བཅིངས༔ ལྷག་མ་སིལ་མས་སྐུ་རྒྱབ་ཁེབ༔
རུས་པའི་རྒྱན་དྲུག་རིན་པོ་ཆེའི རྒྱན་ཆ་དུ་མས་རབ་ཏུ་སྨྲས འཇའ་ཚོན་དར་གྱི་
འཕྱང་འཕྲུལ་གཡོ༔ བུདྡྷ་རིགས་ཀྱི་ཌཱཀྐི་མ ཤར་ཕྱོགས་རྡོ་རྗེ་མཁའ་འགྲོ་མཐིང༔
15.



，，
ན
མདོ་མཁྱེན་བརྩེའི་གསུང་འབུམ།
གྲི་གུག་གཡས་ལ་ལྕགས་ཀྱུ་གཡོན༔ ལྷོ་ཕྱོགས་རིན་ཆེན་མཁའ་འགྲོ་སེརཿ ཞིང་
ལྤགས་གཡས་ལ་ཞགས་པ་གཡོན༔ ནུབ་ཕྱོགས་པདྨ་ཊཱཀྐི་དམརཿ ལྕགས་སྒྲོག་
གཡས་ལ་བྷནྡྲ་གཡོན༔ བྱང་ཕྱོགས་ལས་ཀྱི་མཁའ་འགྲོ་ལྗང༔ རལ་གྲི་གཡས་ལ་
དྲིལ་བུ་གཡོན རིགས་བཞི་མཁའ་འགྲོ་སོ་སོ་ཡི རུས་རྒྱན་དུར་ཁྲོད་ཆས་ཀྱིས་
བརྒྱརཿ ལྔ་ཀའང་རང་རང་རིགས་མཐུན་གྱི འབུམ་ཕྲག་འབུམ་ཕྲག་འཁོར་གྱིས་
བསྐོརཿ བྷནྡྷ་གཡང་གཞི་རྐང་གླིང་དངཿ གྲི་གུག་ཐོད་རྔ་ཅང་དྲིལ་འཛིན༔ སྟེང་
ཕྱོགས་བམ་ཆེན་རོ་ཡི་སྟེང༔ དམ་པ་རྒྱ་གར་ནག་ལ་སྣུམ གཟི་བརྗིད་འོད་ཟེར་
ཕྱོགས་བཅུར་འཕྲོསཿ ཕྱག་གཡས་སེང་ལྡེང་ཌཱ་རུ་འཁྲོལཿ དཔའ་བོ་མཁའ་འགྲོ་
འདར་ཞིང་འདུ གཡོན་པས་མི་རྐང་གླིང་བུའི་སྒྲས༔ ལྷ་འདྲེ་མི་གསུམ་བརྒྱལ་
ཞིང་འགུགསཿ གྲུབ་ཐོབ་རྒྱ་མཚོའི་དབུས་སུ་བཞུགས༔ སྤྱི་བོར་རིགས་བདག་
ཐོད་ཕྲེང་རྩལཿ ཤཱཀྱ་སེང་གེའི་རྣམ་པར་བཞུགས༔ གཞན་ཡང་རྩ་གསུམ་རིག་
འཛིན་ཚོགས༔ ལྷ་མིའི་ཁྲོམ་ཚོགས་ལྟ་བུར་གསལ༔ སྲིད་གསུམ་ཡེ་ནས་རྣམ་དག་
ཞིངཿ མ་དག་འཁྲུལ་པའི་སྣང་བ་ཀུན༔ རྨི་ལམ་སད་བཞིན་དག་ཅིང་གསལཿ སྤྱན་
འདྲེན་པ་ནི༔ ཨོཾ་ཨཱཿཧཱུྃ༔ འདུས་མ་བྱས་པ་ཆོས་ཀྱི་དབྱིངས༔ རིག་པ་ཡེ་ཤེས་ཀློང་
ཡངས་ནས༔ པདྨ་འབྱུང་གནས་སྤྲུལ་པའི་སྐུ༔ ཤཱཀྱ་སེང་གེ་གཤེགས་སུ་གསོལ
བརྟུལ་ཞུགས་རོ་སྙོམས་ལོངས་སྤྱོད་རྫོགས༔ འདོད་ཡོན་མ་སྤངས་རྒྱན་དུ་ཤར
འཛིན་པ་རང་སར་གྲོལ་བ་ཡི༔ དམ་པ་རྒྱ་གར་གཤེགས་སུ་གསོལཿ ཐུགས་རྗེའི་
འགྲོ་འདུལ་སྤྲུལ་པའི་སྐུ༔ སྙིང་སྟོབས་བཟོད་པའི་གོ་ཆ་ཅན༔ འགྲོ་དྲུག་འདྲེན་



ཐུགས་ཐིག་འཛིན་པ་རང་གྲོལ། ་ ཁ༽
པའི་མཁའ་འགྲོ་མ༔ བུདྡྷ་ཌཱཀྐི་གཤེགས༴ ལས་བཞི་ལྷུན་གྲུབ་རྫོགས་སངས་
རྒྱསཿ སྣ་ཚོགས་སྤྲུལ་པས་འགྲོ་དོན་མཛད༔ འཁྲུལ་པ་དབྱིངས་སུ་བསལ་མཛད་
པའི༔ རིགས་བཞིའི་ཌཀྐི་གཤེགས་སུ༔ འགྲོ་དྲུག་ལུས་ངག་ཡིད་གསུམ་ལཿ སྐུ་
གསུང་ཐུགས་ཀྱི་བྱིན་གྱིས་རློབས༔ བྱིན་ཆེན་ཕོབ་ལ་དབང་མཆོག་སྐུར༔ ཁྱོད་
དང་དབྱེར་མེད་འདྲེས་གྱུར་ཅིག༔ གུ་རུ་དྷེ་ཝ་བུདྡྷ་བཛྲ་རཏྣ་པདྨ་ཀརྨ་ཊཱཀྐི་ནཱི་ཨཱ་བེ་
ཤ་ཡ་ཕོ་ཕོ སརྦ་ས་མ་ཡ་ཛསིདྡྷི་ཕ་ལ་ཧོ བཞུགས་གསོལ་ཕྱག་འཚལ་བ་ནི༔ ཧོ༔ ཡེ་ནས་
དམ་ཡེ་དབྱེར་མེད་ཀྱང༔ རྣམ་རྟོག་བསལ་ཕྱིར་དབྱེར་མེད་འདྲེསཿ ཁམས་གསུམ་
སེམས་ཅན་དད་གུས་ཀྱིསཿ ཕྱག་འཚལ་རང་ངོ་ཤེས་པར་ཤོག ཏིཥྛ་ལྷན༔ ན་མོ་
ན་མ་ཧོ༔ འདོད་ཡོན་རོལ་མཆོད་ནི༔ ཨོཾ་ཨཱཿཧཱུྃ༔ སྟོང་གསུམ་སྟོང་གི་འཇིག་རྟེན་ན
གཟུགས་སྒྲ་དྲི་རོ་རེག་བྱ་ཆོས༔ གཞན་ཡང་མཆོད་པའི་བྱེ་བྲག་ཚོགསཿ ལྷ་མིའི་
བཟའ་བཏུང་ལོངས་སྤྱོད་གཏེར༔ རྟགས་བརྒྱད་སྣ་བདུན་སྲིད་ཞིའི་དཔལ༔ གསང་
བ་བྱང་ཆུབ་སེམས་ཀྱི་སྤྲིན༔ དགའ་བ་བཞི་ཡི་ཡེ་ཤེས་རོ མ་རིག་ཉོན་མོངས་
བསྒྲལ་བའི་ཁྲག དཀྱིལ་འཁོར་ལྷ་ཚོགས་རྣམས་ལ་མཆོད༔ ཨོ་རཱུ་པ་ཤབྷ་གནྡྷེ་
རྭ་ས་སྤྱནེ་མ་ཧཱ་སུ་ཁ་པཱུ་ཛ་ཧོ༔ བསྟོད་ཅིང་གསོལ་བ་འདེབས་པ་ནི༔ ཨེ་མ་ཧོ༔ ཆོས་སྐུའི་ཞིང་
དུ་བདེ་ཆེན་ཀུན་ཏུ་བཟང༔ ལོངས་སྤྱོད་རྫོགས་སྐུར་བཛྲ་ཝཱ་ར་ཧི༔ ཐུགས་རྗེའི་
སྤྲུལ་བསྒྱུར་སངས་རྒྱས་པདྨའི་ལྕམ རྟོགས་གྲོལ་དུས་མཉམ་མཁར་ཆེན་བཟའ་
ལ་བསྟོད༔ ཟག་བཅས་འོད་ལུས་འབྱུང་བཞིའི་དགྲས་མི་ཚུགསཿ ཚངས་དབྱངས་
གསུང་གིས་འགྲོ་ཁམས་དབང་དུ་བསྡུ སྟོང་ཉིད་སྙིང་རྗེས་གདུལ་བྱའི་རེ་སྐོང་མ
17



མདོ་མཁྱེན་བརྩེའི་གསུང་འབུམ། ：
མ་གཅིག་ཡེ་ཤེས་ཌཱཀྐི་མ་ལ་བསྟོད༔ རྡོ་རྗེ་མཁའ་འགྲོས་འཁོར་བ་དོང་ནས་
སྤྲུགས༔ རིན་ཆེན་མཁའ་འགྲོས་གདུལ་བྱའི་རེ་བ་སྐོང༔ པདྨ་མཁའ་འགྲོས་
ཁམས་གསུམ་དག་ཞིང་འདྲེན༔ ལས་ཀྱི་མཁའ་འགྲོས་སྣ་ཚོགས་འགྲོ་དོན་སྤྱོད༔
དམ་པ་ནག་པོས་གཟུང་འཛིན་དབྱིངས་སུ་གཅོད༔ ཤཱཀྱ་སེང་གེས་ཡུམ་དོན་རང་
ངོ་སྤྲོད༔ སྣང་སྲིད་ལྷ་འདྲེས་ས་ལམ་བར་ཆད་སེལ དཀྱིལ་འཁོར་ལྷ་ཚོགས་
རྣམས་ལ་ཕྱག་འཚལ་བསྟོད༔ མ་གཅིག་མི་མིན་ཡེ་ཤེས་མཁའ་འགྲོ་མ༔ མ་བུའི་
ཚུལ་དུ་སེམས་ཅན་དོན་མཛད་ཅིང་༔ མ་དག་འཁོར་བའི་ལོག་སྒྲུབ་སྐྱོ་ངལ་བཟོད
མ་རིག་སེམས་ཅན་རིག་པའི་དོན་རྟོགས་མཛདཿ མ་གཅིག་དྲིན་མོ་ཆེ་ལ་གསོལ་
བ་འདེབསཿ མ་ཡི་དགོངས་སྤྱོད་ཐུགས་བསྐྱེད་ཇི་ལྟ་བ མ་ཡི་ཐུགས་རྗེ་བདག་
ལ་འཕོས་ནས་ཀྱང༔ མ་དག་འཁོར་བའི་རྒྱ་མཚོ་མ་སྟོངས་པར༔ མ་ཡི་རྒྱལ་ཚབ་
དམ་པ་བདག་འགྱུར་ཤོག༔ བསྙེན་སྒྲུབ་ཆིག་དྲིལ་བཟླས་པ་བྱ་བ་ནི། ཙིཏྟ་རིན་ཆེན་འོད་ཀྱི་
གུར་ཁང་ནང༔ པདྨ་ཉི་ཟླའི་གདན་ལ་ཡེ་ཤེས་སེམསཿ ཤེས་རབ་ཕར་ཕྱིན་ཞལ་
གཅིག་ཕྱག་བཞི་མ གསེར་རྡོར་གླེགས་བམ་མཉམ་བཞག་རྡོར་སྐྱིལ་བཞུགས
གསེར་གྱི་མདོག་ཅན་ཕྱོགས་ཀུན་ཐ་ལེར་གཟིགསཿ ཐུགས་ཀར་ཉི་ཟླའི་སྟེང་དུ་
ཨ་ཡིག་མཐར༔ སྔགས་ཀྱི་ཕྲེང་བ་གཡས་བཀོད་གཡོན་དུ་འཁོར༔ སངས་རྒྱས་
ཞིང་མཆོད་བྱིན་རླབས་དངོས་གྲུབ་བསྡུས༔ ཁམས་གསུམ་རིགས་དྲུག་སེམས་
ཅན་བག་ཆགས་སྦྱངས༔ ཕྱི་སྣོད་དག་ཞིང་ནང་བཅུད་ཡུམ་ཆེན་སྐུར༔ དཀྱིལ་
འཁོར་ལྷ་ཚོགས་གསལ་བརྟན་གཟི་བརྗིད་འབར སྨྲ་བསམ་བརྗོད་མེད་སྤྲོས་



ཐུགས་ཐིག་འཛིན་པ་རང་གྲོལ། ཁ༽
བྲལ་ཆོས་སྐུའི་ངངཿ ཨོཾ་ཨཱཧ་རི་ནི་ས་ཛྙཱ་ན་ཌཱཀྐི་ནཱི་སིདྡྷི་ཕ་ལ་ཧཱུྃ༔ བསྙེན་སྒྲུབ་ཆིག་དྲིལ་
སྙིང་པོ་ནི༔ གྲངས་ཀྱི་བསྙེན་པ་འབུམ་ཕྲག་གསུམཿ མཚན་མའི་བསྙེན་པ་རྟགས་མཐོང་བར༔ དུས་ཀྱི་བསྙེན་པ་
སྐབས་དང་སྦྱར༔ ཆུ་བོའི་རྒྱུན་བཞིན་སྐབས་སུ་བཟླསཿ སྐབས་སུ་སྣང་བ་གང་དགར་སྤྱོད སྐབས་སུ་ཤ་ཁྱེར་ཁྲག་
ཁྱེར་བྱ༔ སྐབས་སུ་སྣང་བ་གཏད་མེད་བཏངཿ དུས་ཀུན་བྱང་ཆུབ་སེམས་བསྐྱེད་ཅིང༔ འགྲོ་བའི་དོན་དུ་ལུས་སྲོག་
གཏོང མ་གཅིག་ཉིད་ཀྱི་དམ་ཚིག་གོ ཞལ་མཇལ་གསུང་ཐོས་ལུང་སྟོན་ཞིང ཡུམ་ཆེན་ཉིད་དང་འགྲོ་དོན་མཉམ
ཆོས་ཟད་བློ་འདས་རྫོགས་སངས་རྒྱསཿ ལས་སྦྱོར་དམིགས་པའི་རིམ་པ་ནི༔ མ་གཅིག་ཐུགས་ལས་འོད་
ཟེར་སྣ་ལྔ་འཕྲོས༔ འཁོར་གྱི་མཁའ་འགྲོ་སྡེ་བཞིའི་ཐུགས་རྒྱུད་བསྐུལཿ རང་རང་
ཐུགས་ཀའི་འོད་ཟེར་ལས་མདོག་འཕྲོས༔ ཞིང་ཁམས་རྩ་གསུམ་རྒྱ་མཚོའི་བྱིན་
རླབས་བསྡུས༔ སླར་འཕྲོས་འགྲོ་བའི་ནད་གདོན་སྡིག་སྒྲིབ་ཞི ཚེ་དང་བསོད་
ནམས་དཔལ་འབྱོར་ལོངས་སྤྱོད་རྒྱསཿ འགྲོ་བའི་ལས་ཉོན་བསྲེགས་ཤིང་དག་
ཞིང་འདྲེན༔ གང་འདོད་ཕྲིན་ལས་ཐོགས་མེད་འགྲུབ་པར་བསམ༔ ཨོཾ་ཨཱཿབཛྲ་
རཏྣ་པདྨ་ཀརྨ་ཌཱཀྐི་ནི་ཤཙཱ་པུཏྟཾ་ཝཱ་ཤཾ་མཱ་ར་ཡ་ཕཊ༔ གང་འདོད་དམིགས་པའི་འཕྲུལ་འཁོར་
ཞལ་ལས་ཤེས - ཡིད་བཞིན་ནོར་བུར་གསོལ་བ་བཏབ་པ་བཞིན༔ དགོས་འདོད་ཀུན་འབྱུང་ཕྲིན་ལས་ལྷུན་གྱི་གྲུབ
ས་མ་ཡ༔ ཐུན་མཐར་མཆོད་བསྟོད་བཤགས་པ་དང༔ དངོས་གྲུབ་བསྡུ་བའི་རིམ་པ་ནི༔ ཤནྟི་པུཏྟཾ་ཝཱ་ཤཾ་མཱ་ར་
ཡ་ཕཊ༔ མ་ཅིག་མཁའ་འགྲོ་སྡེ་ལྔའི་དཀྱིལ་འཁོར་གྱི་ལྷ་ཚོགས་འགྲུབ་པར་གྱུར་
ཅིག ཨོཾ་ཨ་ཨཱ༔ ཨི་ཨཱི༔ ཨུ་ཨཱུ༔ རི་རཱི༔ ལི་ལཱི ཨེ་ཨཻ ཨོ་ཨོ ཨཾ་ཨཱཿ ཀ་ཁ་ག་
གྷ་ང ཙ་ཚ་ཛ་ཛྷ་ཉ ཊ་ཋ་ཌ་ཌྷ་ཎ ཏ་ཐ་ད་དྷ་ན པ་ཕ་བ་བྷ་མ ཡ་ར་ལ་ཝ
ཤ་ཥ་ས་ཧ་ཀྵ ཧོ༔ མ་གཅིག་མཁའ་འགྲོ་སྡེ་ལྔའི་དཀྱིལ་འཁོར་གྱི་ལྷ་ཚོགས་ཁྱེད་
19



མདོ་མཁྱེན་བརྩེའི་གསུང་འབུམ། .་
རྣམས་ལ་མཁྱེན་པའི་ཡེ་ཤེས༔ བརྩེ་བའི་ཐུགས་རྗེ༔ སྐྱོབས་པའི་ནུས་མཐུ རྣམ་
བཞིའི་ཕྲིན་ལས་བསམ་གྱིས་མི་ཁྱབ་པའི་མངའ་བདག་སྟེ༔ བདག་ཅག་སྒྲུབ་པ་
པོ་ལ་རྗེས་སུ་དགོངས་ལཿ སྒོ་གསུམ་སྒྲིབ་གཉིས་བག་ཆགས་དང་བཅས་པ་བྱང་
ཞིང་དག་ནསཿ མཆོག་གི་དངོས་གྲུབ་མ་གཅིག་མཁའ་འགྲོ་སྡེ་ལྔའི་གསང་བ་
གསུམ་དང་དབྱེར་མེད་དུ་འདྲེས་ཤིངཿ ལོངས་སྐུ་ཆེན་པོར་འཚང་རྒྱ་བ་དངཿ ཐུན་
མོང་གི་དངོས་གྲུབ་ཞི་རྒྱས་དབང་དྲག་གྲུབ་པ་བརྒྱད༔ ལས་ཆེན་བཅུ་གཉིས
མྱུར་བ་ཉིད་དུ་འགྲུབ་པར་བྱིན་གྱིས་བརླབས་པར་མཛད་དུ་གསོལ༔ ཨོཾ་ཡེ་དྷརྨ་
སོགས། ཧཱུྃ༔ ཡེ་ཤེས་ལྷ་ཚོགས་སྤྱན་འདྲེན་གཤེགསཿ ཕྱི་ནང་གསང་བའི་མཆོད་པ་
འབུལཿ སྐུ་གསུང་ཐུགས་ཡོན་ཕྲིན་ལས་བསྟོད བག་མེད་འགལ་འཁྲུལ་ཉམས་
ཆགས་བཤགསཿ མཆོག་དང་ཐུན་མོང་དངོས་གྲུབ་སྩོལཿ ཨོཾ་བཛྲ་པུལླེ་དྷུ་པེ་ཨཱ་ལོ་
ཀེ་གནྡྷེ་ནེ་ཝིཏུ་ཤབྷ་མ་ཧཱ་སརྦ་པཱུ་ཙ་ཧོ༔ རྒྱལ་བའི་ཡུམ་མཆོག་ཤེས་རབ་ཕ་རོལ་
ཕྱིན ཕྲིན་ལས་སྤྲུལ་པའི་རྣམ་རོལ་མཚོ་རྒྱལ་ཡུམ༔ སྙིགས་དུས་གདུལ་དཀའ་
ཐབས་ཀྱིས་འདུལ་མཛད་ མ་གཅིག་དྲིན་མོ་ཆེ་ལ་ཕྱག་འཚལ་བསྟོད༔ ཅེས་བསྟོད་
ཡི་གེ་བརྒྱ་པ་ལན་གསུམ་གྱིས་ནོངས་པ་བཤགས༔ དགེ་བ་འདི་ཡིས་མྱུར་དུ་བདག ཆོས་སྐུ་ཡུམ་
ཆེན་འགྲུབ་གྱུར་ནསཿ འགྲོ་བ་གཅིག་ཀྱང་མ་ལུས་པཿ དེ་ཡི་ས་ལ་འགོད་པར་
ཤོག༔ འཁྲུལ་སྣང་རྨི་ལམ་སད་པ་བཞིན༔ མ་དག་གདོས་བཅས་འབྱུང་ལྔའི་ཁམས༔ དག་པའི་ཞིང་དུ་བློ་སྦྱང་ཕྱིར
བསྡུ་རིམ་ལོགས་སུ་མི་དགོས་ཤིང དཀྱིལ་འཁོར་གསུམ་གྱི་ལམ་ཁྱེར་བྱ༔ བྱིན་རླབས་ཡོན་ཏན་མངོན་དུ་འགྱུརཿ ཨེ་མ་
བསིལ་པ་ཚལ་གྱི་དུར་ཁྲོད་དུ༔ ཡེ་ཤེས་མཁའ་འགྲོ་ལབ་སྒྲོན་མ༔ སྒྱུ་ལུས་འོད་སྐུར་གྲོལ་བའི་ཚེ༔ བརྟུལ་ཞུགས་སྤྱོད་པའི་ཧེ་
20



ཐུགས་ཐིག་འཛིན་པ་རང་གྲོལ། ཁ༽
རུ་ཀཿ གུ་རུ་ཉི་མ་འོད་ཟེར་གྱིསཿ ལུས་མེད་མཁའ་འགྲོའི་ཆོས་སྐོར་གསུངསཿ རྡོ་རྗེ་གསང་བའི་ཡི་གེར་བཏབ༔ རྡོ་རྗེ་ཕག་
མོའི་ཐུགས་ཀློང་སྦས༔ འགྲོ་དོན་དུས་ལ་བབ་པའི་ཚེ༔ ལྷ་ལྕམ་སྤྲུལ་པའི་དཔའ་མོ་དང འཕྲད་ནས་འགྲོ་དོན་སྤྱོད་པར་ཤོག༔
བསྙོན་ཁ་ནག་པོས་ཐུབ་པར་སྲུངས༔ ས་མ་ཡ༔ སྐུ་གསུང་ཐུགས་ཀྱི་རྒྱ༔ ཨེ་མ་ཧོ༔ བདག་འདྲ་དུས་མཐའི་གཏེར་མིང་
འཛིན་པ་འཁྲུལ་ཞིག་འཇའ་ལུས་རྡོ་རྗེས་བརྡ་རིས་ལས་ས་སྤྲེལ་ལོར་ཤར་བཞིན་ལོ་བདུན་གསང་རྒྱ་བྱས་ནས་སླར་
ཤིང་ཁམས་སྟག་གི་ལོར་ཆོས་བདག་ཌཱཀྐི་མའི་སྐུ་འཕྲང་བསལ་ཞིང་འགྲོ་དོན་གྱི་སྣ་ཁ་འགྱེད་ཕྱིར་དུས་རྟགས་མངོན་ ་
གྱུར་སྐབས་སུ་དག་པར་ཕབ་པའི་ཡི་གེ་པ་ནི་སློབ་བུ་རིག་པའི་ཡེ་ཤེས་ཀྱིས་བགྱིས་པའོ - འདི་ཡིས་འགྲོ་དོན་ཉི་འོག་ཁྱབ་
གྱུར་ཅིག༔ དགེའོ།། །།ཨ་ལ་ལཿ
ཨོཾ། ཚོགས་མཆོད་བདུད་རྩིའི་སྤྲིན་ཕུང་བཞུགས
ནུདྨདྷ བླ་མ་ཡི་དམ་མཁའ་འགྲོ་ལ༔ ཞལ་ཟས་ཚོགས་མཆོད་འབུལ་བ་ནི༔ ཐབས་ཤེས་རྫས་དང་ཚོགས་
གཏོར་བཤམས༔ བཟླས་པ་དངོས་གྲུབ་བླངས་ལེན་པའི་རྗེསཿ ཐོག་མར་ཉམས་ཆག་བཤགས་པ་ནི༔ ཧོ༔ སྟོན་
པ་རྡོ་རྗེ་རྒྱལ་པོ་དགོངས་སུ་གསོལཿ བདག་ནི་ཐོག་མ་མེད་པའི་དུས་ཉིད་ནས
མ་རིག་གཟུང་འཛིན་དབང་གྱུར་འཁོར་བར་འཁྱམསཿ དེ་ཚེ་ཉོན་མོངས་དུག་ལྔའི་
སྟོབས་ཤུགས་ཀྱིས༔ མི་དགེ་སྡིག་བསགས་སོ་ཐར་བྱང་སེམས་ཀྱི སྡོམ་དང་
བསླབ་པ་ཉམས་ཤིང་བདག་ཏུ་བཟུང༔ རྡོ་རྗེ་སློབ་དཔོན་སྐུ་གསུང་ཐུགས་གསང་
གི གསང་སྔགས་དམ་ཚིག་ཉམས་འགལ་རལ་བ་ཤོརཿ བག་མེད་སྤྱོད་པ་རྩིང་
པའི་གཞན་དབང་གིས༔ ཡེ་ཤེས་སྒྲིབ་པར་གྱུར་པ་གང་མཆིས་པཿ མཐོལ་ལོ་



མདོ་མཁྱེན་བརྩེའི་གསུང་འབུམ།
བཤགས་སོ་ཚངས་པ་སྩལ་དུ་གསོལ༔ ལྟ་བ་རྒྱ་ཆད་ཕྱོགས་ལྷུང་སྤྲོས་དང་བྲལ
ཉམས་དང་བཤགས་པར་བྱ་བའི་མཁན་པོ་མེད༔ སྐུ་དང་ཐིག་ལེའི་ཉམས་རྩལ་
རྫོགས་པ་ཡིསཿ འཁོར་འདས་མཉམ་ཉིད་དུ་མ་རོ་གཅིག་འདྲེས གཞོན་ནུ་བུམ་
སྐུའི་ནང་གདངས་ཕྱིར་གསལ་བའི༔ ཡེ་མཉམ་ཆེན་པོར་དགོངས་པའི་ཀློང་དུ་
ཕྱལཿ ཡེ་ཤེས་ལྔ་ལྡན་འདུས་མ་བྱས་པའི་ངང༔ ལྷུན་གྱིས་གྲུབ་པའི་འབྲས་བུའི་
བཙན་ས་ཟིན༔ ཁྱོད་ཀྱི་ཐུགས་ཀྱི་གསང་བ་འདི་རྟོགས་པས༔ སེམས་དཔའ་ཆེན་
པོ་མཆོག་ཏུ་བདག་འགྱུར་རོ༔ འཨཧཤསམ༔ གཉིས་པ་བྱིན་གྱིས་བརླབ་པ་ནི༔ བདག་
ཉིད་མཁའ་འགྲོའི་སྐུར་གསལ་ཐུགས་ཀ་ནས༔ ཡེ་ཤེས་མེ་རླུང་ཆུ་གསུམ་འཕྲོས་
པ་ལསཿ ཚོགས་གཏོར་རྫས་ཀྱི་མ་དག་བསྲེག་གཏོར་བཀྲུས༔ ཨ་ལས་བྷནྡྷའི་
སྣོད་མཆོག་དམ་པ་རུ༔ ཟག་མེད་ཤ་ལྔ་བདུད་རྩི་ལྔའི་རང་བཞིན ཡེ་ཤེས་བདུད་
རྩིའི་ངོ་བོར་ལྷུན་གྱིས་གྲུབ༔ རྣམ་དག་འདོད་ཡོན་ལྔ་ལྡན་སྤྲིན་ཕུང་འཁྲིགས༔ རྩ་
གསུམ་དགྱེས་པ་སྐོང་བའི་ནུས་ལྡན་གྱུར༔ ཨོཾ་ཨཱ༔ཧཱུྃ་ཧ་ཧོ་ཧཱི༔ གསུམ་པ་སྤྱན་འདྲེན་པ་ནི་
ཧཱུཾ་ལྷུན་རྫོགས་རྒྱལ་བའི་ཞིང་ཁམས་ཆེན་པོ་ནས༔ རྩ་གསུམ་རྒྱལ་བ་རབ་
འབྱམས་ལྷ་ཚོགས་དངཿ ཨོ་རྒྱན་དྷུ་མ་ཐ་ལའི་ཞིང་ཁམས་དབུས༔ རིན་ཆེན་ཐོད་
པ་བརྩེགས་པའི་གཞལ་ཡས་ནསཿ སངས་རྒྱས་ཀུན་འདུས་པདྨ་ཐོད་ཕྲེང་རྩལ༔
དམ་པ་རྒྱ་གར་སྐུ་གསུམ་ཀུན་འདུས་དཔལཿ མ་ཅིག་ཡེ་ཤེས་མཁའ་འགྲོ་གསང་
ཡེ་ ཁྲོས་མ་ལྷ་ལྔ་དཔའ་བོ་མཁའ་འགྲོའི་ཚོགས ཚོགས་མཆོད་མགྲོན་ལ་
སྤྱན་འདྲེན་གཤེགས་སུ་གསོལ༔ གུ་རུ་དྷེ་ཝ་ཌཱཀྐི་ནི་བཛྲ་ས་མ་ཡ་ཛ༔ དང་པོ་ཚོགས་



ཐུགས་ཐིག་འཛིན་པ་རང་གྲོལ། ཁ༽
ཕུད་འབུལ་བ་ནི༔ ཧཱུྃ༔ ཞལ་ཟས་ཚོགས་ཀྱི་མཆོད་པ་དང༔ རོ་བརྒྱ་ལྡན་པའི་བདུད་རྩིའི་
བཅུད༔ བླ་མ་ཡི་དམ་མཁའ་འགྲོ་ལཿ འབུལ་ལོ་དགྱེས་པར་བཞེས་སུ་གསོལ
ག་ཎ་ཙཀྲ་པུ་ཙ་ཧོ ་ བར་པ་བཤགས་པ་ནི༔ འདོད་ཡོན་ལོངས་སྤྱོད་དཔག་མེད་འདི༔
རིག་འཛིན་དཔའ་བོ་དཔའ་མོ་དངཿ ལས་དང་དམ་ཚིག་མཁའ་འགྲོ་མསཿ འབུལ་
ལོ་དམ་ཚིག་ཉམས་ཆག་བཤགསཿ ག་ཎ་ཙཀྲ་ས་མ་ཡ་ཤུདྡྷེ་ཨཱཿ ཐ་མ་ཚོགས་ཀྱི་བསྒྲལ་
མཆོད་ནི༔ ན་མོ༔ དཀོན་མཆོག་གསུམ་དང་རྩ་བ་གསུམ༔ མ་ཚོགས་མཁའ་འགྲོའི་
བདེན་སྟོབས་ཀྱིས༔ བསྟན་དང་འགྲོ་ལ་འཚེ་བ་ཡི༔ དམ་ཉམས་དགྲ་བོའི་བླ་སྲོག་
རྟེན༔ རྣམ་པར་ཤེས་པ་ཚོགས་ཐ་མཿ རཱུ་པ་འདི་ལ་མྱུར་དུ་ཁུག༔ རྨི་ཨཾ་ཀུ་ཤ་ཡ་
ཛ ཁྲོ་མོ་འབར་བའི་མཚོན་ཆ་ཡིསཿ དགྲ་བོའི་བླ་སྲོག་རྟེན་དང་ཕྲོལཿ གཟུགས་
ཕུང་ཚོགས་ཀྱི་འཁོར་ལོར་སྒྱུར༔ ཤ་ཟ་མཁའ་འགྲོ་ཤུགས་འགྲོ་དང༔ དཀྱིལ་
འཁོར་ལྷ་ཚོགས་རྣམས་ལ་འབུལཿ མངོན་སྤྱོད་ཕྲིན་ལས་མྱུར་འགྲུབ་མཛོད༔ མི་
ས་རཀྟ་ཙིཏྟ་ཀི་ནི་རི་ཏི་ལ་ཁ་རཾ་ཁཱ་ཧི༔ ཐུགས་དམ་བསྐང་བའི་རིམ་པ་ནི༔ ཧཱུྃ༔ ཀུན་བཟང་
རྡོ་རྗེ་འཆང་ཆེན་ནས་བཟུང་སྟེ༔ པདྨ་ཐོད་ཕྲེང་དམ་པ་རྒྱ་གར་བ ་ བཀའ་དྲིན་
འཁོར་མེད་རྩ་བའི་བླ་མ་བཅསཿ ཡེ་ཤེས་མཁའ་འགྲོའི་གཙོ་མོ་གསང་ཡེ་མཿ མ་
ཅིག་ལས་ལ་དབང་བསྒྱུར་ཞིང་ཁམས་གཙོ༔ རྡོ་རྗེ་ཕག་མོ་ཁྲོས་མ་ལྷ་ལྔ་མ
དཀྱིལ་འཁོར་ལྷ་ཚོགས་ཐུགས་དམ་བསྐང་བའི་རྫས༔ སྣང་སྲིད་རྣམ་དག་ཀུན་
བཟང་མཆོད་པའི་སྤྲིན༔ གཟུགས་སྒྲ་དྲི་རོ་རེག་བྱ་ཆོས་ལ་སོགསཿ ག་ཎ་ཙཀྲ་
ཚོགས་ཀྱི་ལོངས་སྤྱོད་དངཿ མཉམ་སྦྱོར་ཡེ་ཤེས་བདེ་བ་ཆེན་པོའི་རོ༔ ཏིང་འཛིན་
23



མདོ་མཁྱེན་བརྩེའི་གསུང་འབུམ།
དམིགས་པའི་ཆོ་འཕྲུལ་དཔག་མེད་ཀྱིས་ དགོངས་བརྡ་སྙན་བརྒྱུད་བླ་མའི་
ཐུགས་དམ་བསྐངཿ ཕ་ཅིག་དམ་པ་རྒྱ་གར་ཐུགས༴ མ་ཅིག་ཌཀིའི་ཚོགས་ཀྱི༴ ཨ་
མ་ལབ་ཀྱི་སྒྲོན་མའི༔ ཡི་དམ་ཁྲོས་མ་ལྷ་ལྔའི= ལས་མཛད་མཁའ་འགྲོ་ཤུགས་
འགྲོའི= ཤ་ཟ་འཇིག་རྟེན་མཁའ་འགྲོའི༴ དམ་ཅན་ཆོས་སྐྱོང་སྲུང་མའི༔ སྣང་ཞིང་
སྲིད་པའི་ལྷ་འདྲེའི༴ སྦྱིན་ཡུལ་འོག་མ་རྣམས་ཀྱི༔ ལྟ་བ་བློ་བྲལ་ཆེན་པོའི༴ སྒོམ་
པ་གཏད་མེད་རྒྱ་ཡན༔ སྤྱོད་པ་རིག་སྟོང་བློ་འདས= འབྲས་བུ་རེ་དོགས་བྲལ་བས་
ཐུགས་དམ་བསྐངཿ བསྐང་གྱུར་དབང་དང་དངོས་གྲུབ་སྩལ་དུ་གསོལ༔ ཚོགས་ལ་
རོལ རྗེས་སུ་ལྷག་མ་བསྔོ་བ་ནི༔ པཉྩ་ཨ་མྲྀ་ཏ་ཧ་ཧོ་ཧི༔ ལྷག་གཏོར་དགྲ་བགེགས་ཀྱི་ཤ་
ཁྲག་རུས་པ་ནང་རོལ་དང་བཅས་པ་རོ་ནུས་ཕུན་སུམ་ཚོགས་པར་གྱུརཿ བྷཱུ རབ་
ཏུ་འཇིགས་པའི་དུར་ཁྲོད་ནས༔ རོ་ལང་མ་དང་ཤ་ཟ་མ ཤ་ལ་གདུང་ཞིང་ཁྲག་
ལ་རྔམས༔ མི་ལྤགས་གཡང་གཞི་གོས་སུ་གྱོན༔ སྣུམ་དང་ཁྲག་གི་ཐིག་ལེས་
བརྒྱན༔ ཕ་འབབ་ཚོགས་ལྷག་ཤ་ཁྲག་རོལཿ རྣལ་འབྱོར་པ་ཡི་དྲོད་རྟགས་ཉུལ
དགྲ་བོ་བརླག་པའི་ཕྲིན་ལས་མཛོད༔ ཨུཎྜི་ཊ་ནི་ཏྲི་ཤ་ཧཱུཾ་མཱ་ར་ཡ་ཁ་ཁ་ཁཱ་ཧི༔ སླར་
ཡང་ཚོགས་ལྷག་ཕྱི་རོལ་དོར༔ ཨོཾ་ཨཱཧཱུྃ༔ རྣལ་འབྱོར་ཚོགས་ཀྱི་ལྷག་མ་ནི༔ བཟའ་བཏུང་
ལོངས་སྤྱོད་མི་ཟད་གཏེརཿ ལན་ཆགས་སྙིང་རྗེའི་མགྲོན་གྱུར་ལཿ མྱོང་གྲོལ་
བདུད་རྩིར་བསྒྱུར་ཏེ་སྦྱིན༔ དགའ་མགུ་ཡི་རང་ཀུན་ཚིམས་ནསཿ བྱང་ཆུབ་སེམས་
དང་ལྡན་པར་ཤོག༔ གཏོར་མ་ཤ་ཁྲག་རྒྱན་ལྡན་པཿ བྱིན་གྱིས་བརླབས་ལ་འདི་སྐད་དོ༔ ཧཱུྃ་ཧཱུྃ༔ སྔོན་ཚེ་
ཀུན་བཟང་རྟ་ཕག་ཡབ་ཡུམ་དང༔ པདྨ་ཐོད་ཕྲེང་གྲུབ་བརྙེས་དམ་པ་ཡི༔ སྤྱན་



ཐུགས་ཐིག་འཛིན་པ་རང་གྲོལ། ཁ༽
སྔར་ཁས་བླངས་དམ་བཅས་སྲུང་མའི་ཚོགསཿ མ་མགོན་འབར་མ་གིང་ཆེན་དུར་
ཁྲོད་བདག གཟའ་བདུད་ནག་པོ་སྤུ་གྲི་མཆེད་གསུམ་སོགསཿ འདིར་གཤེགས་
དམ་རྫས་བརྒྱན་པའི་གཏོར་མ་ལོངས༔ སྔོན་གྱི་ཁས་བླངས་དམ་ལས་མ་འདའ་
བརཿ འཛིན་པ་རང་གྲོལ་ཞི་བྱེད་གདམས་པ་སྐྱོངསཿ སྒྲུབ་པ་པོ་ཡི་མེལ་ཚེ་རྒྱབ་
བརྟེན་དང༔ ཕྲིན་ལས་གང་བཅོལ་ཐོགས་མེད་འགྲུབ་པར་མཛོད༔ བསྟན་མ་ལ
བཤལ་ཆུའི་གཏོར་མ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུརཿ ཨོཾ་ཨཱཧཱུྃ
ཞེས་བརྗོད་སླར་ཡང་གཏེར་སྲུང་ལ གཏོར་མ་གསེར་སྐྱེམས་བཅས་འབུལ་ཞིང༔ ཧི༔ དམ་ཚིག་ལྡན་པའི་
གཏེར་སྲུང་མཐུ་བོ་ཆེ༔ དགེ་བསྙེན་ཀླུ་བདུད་གཉན་ཆེན་སྡེ་བཞི་དང༔ གནོད་སྦྱིན་
བོད་ཁམས་སྐྱོང་བ་བརྟན་མའི་ཚོགས༔ དམ་རྫས་བདུད་རྩིའི་གཏོར་མ་འདི་
བཞེས་ལཿ ཞི་གཅོད་བྱིན་རླབས་ཚན་ཁ་ཆེ་བ་དང༔ བསྟན་པ་འཕེལ་རྒྱས་རྒྱལ་
ཁམས་བདེ་ཞིང་སྐྱིད ཐ་ཚིག་དམ་ལས་མ་འདའ་ལས་སྒྲུབས་ཤིག གཏོར་གཞོང་
སྒྲུབས་ལ༔ ལས་གཤིན་ཆུ་སྲིན་གདོང་ཅན་ཁ་གདངས་པར༔ དགྲ་བགེགས་དམ་སྲི་
སྒབ་འདྲེ་ཀུན་གཏད་དོ༔ ནམ་ཞིག་བྱང་ཆུབ་སེམས་མཆོག་མ་སྐྱེས་པརཿ ནམ་
ཡང་མ་གཏོང་འཁོར་བར་མ་འཁྱམས་པར༔ སྟོང་ཉིད་བྱང་ཆུབ་སེམས་ཀྱི་རྒྱས་
གདབ་བོ༔ སྟོ་བྷ་ཡ་ནན༔ མཇུག་བསྡུ་བ་ནི༔ བླ་མ་ཡི་དམ་མཁའ་འགྲོ་ལཿ ཕྱི་ནང་
གསང་བའི་མཆོད་པ་འབུལཿ ཡོན་ཏན་རྗེས་སུ་དྲན་པ་ཡིསཿ སྐུ་གསུང་ཐུགས་ལ་
ཕྱག་འཚལ་བསྟོད༔ ཐེ་ཚོམ་རྣམ་རྟོག་གཉིས་འཛིན་བཤགསཿ དག་ཚངས་ཆེན་
པོའི་དངོས་གྲུབ་སྩོལ༔ ཡི་གེ་བརྒྱ་པ་བརྗོད༔ སྣོད་བཅུད་འོད་ཞུ་བདག་ལ་ཐིམ༔ རང་
25



མདོ་མཁྱེན་བརྩེའི་གསུང་འབུམ། ་ ་
ཉིད་རིགས་བདག་བླ་མར་བསྡུ བླ་མ་མི་དམིགས་འཇའ་ལྟར་ཡལཿ སྤྲོས་བྲལ་
ཆོས་སྐུའི་ངང་དུ་བལཿ སླར་ཡང་རིག་རྩལ་དོན་གྱི་ལྷ༔ མཁའ་འགྲོ་མ་རུ་ལམ་
གྱིས་གསལ༔ སྙིང་དབུས་མ་བཅོས་རིག་པའི་ཀློང༔ དམ་པ་རྒྱ་གར་བླ་མའི་སྐུ
བྱང་ཆུབ་བར་དུ་འབྲལ་མེད་བརྟེན༔ དགེ་བ་འདི་ཡིས་མྱུར་དུ་བདགེ༔ བླ་མ་
མཁའ་འགྲོ་འགྲུབ་གྱུར་ནསཿ མཁའ་ཁྱབ་སེམས་ཅན་ཐམས་ཅད་ཀུན༔ བླ་མའི་
ཞིང་དུ་འདྲེན་པར་ཤོག ཁམས་གསུམ་ཟིལ་གནོན་བླ་མའི་སྐུ༔ སྐྱེ་བ་མེད་པའི་
བཀྲ་ཤིས་ཤོག བདེན་ཚིག་གྲུབ་པ་བླ་མའི་གསུངཿ འགག་པ་མེད་པའི༴ མཁྱེན་
གཉིས་ཡེ་ཤེས་བླ་མའི་ཐུགས བརྗོད་མེད་བློ་འདས ཡངས་པའི་རྒྱལ་ཁམས་
འདི་ཉིད་ལཿ བདེ་སྐྱིད་རྫོགས་ལྡན༴ བསྟན་པ་མི་ནུབ་མཐའ་རྒྱས་ཤིང༔ ཕུན་
སུམ་ཚོགས་པའི་བཀྲ་ཤིས་ཤོག ཚོགས་མཆོད་བདུད་རྩིའི་སྤྲིན་ཕུང་འདི༔ བདག་ཉིད་དམ་པ་ནག་པོ་
ཡིས༔ རིགས་ཀྱི་སྲས་མོའི་དོན་དུ་བཀོད༔ མ་འོངས་སྤྲུལ་པར་ཕྲད་ནས་ཀྱང༔ འགྲོ་དོན་སྤྱོད་པའི་ཆ་ལག་ཏུ བྱིན་
རླབས་ཚན་ཁ་ཆེ་བར་ཤོག༔ བཀའ་འདི་གིང་ཆེན་སྡེ་བཞིས་སྲུངས༔ ས་མ་ཡ༔ རྒྱ་རྒྱ་རྒྱ༔ བདག་འདྲ་དུས་མཐའི་
གཏེར་སྟོན་ཁྲག་འཐུང་དཔའ་བོས་དམ་པའི་གསུང་བཞིན་དག་པར་ཕབ་པའི་ཡི་གེའི་འདུ་བྱེད་རི་སྨིའི་མིང་གིས་བྲིས་
པའོ༔ …， ，་



་ ཐུགས་ཐིག་འཛིན་པ་རང་གྲོལ། ་ཁ༽
བ
༄༅། །ཀཾགàཀླག[ཏཱི#ཏོགགཤྲཱིཀགཞིཀྐན@ཀའགཟགག་ཞིཀྐཊི 1：
༄༅། །སཾ གུ ༔ ཌཱ ཀ · ཙི ཏི ལ ཀཱ ཀྐུ # ཏཱ ཨཱ བི ༔ ཀ ཙྪིཥྛ ཀཱ ཤཱ སུ ར སྒྲ མ སྟོ བི ཧ ར ཏི སྨ། །
༄༅། །ཡང་གསང་མཁའ་འགྲོའི་ཐུགས་ཐིག་ལས༔ ཁྲོས་མའི་ལས་བྱང་སྙིང་པོའི་བཅུད་བསྡུས་བཞུགས
(༤),
ཙི
ཏྟཾ
ར



མདོ་མཁྱེན་བརྩེའི་གསུང་འབུམ།
ཧཱུཾ། རྒྱུཆནང བཟང་པོ་རྣལ་འབྱོར་མ་ལ་འདུད༔ ཡང་གསང་ཐུགས་ཐིག་ཟབ་མོ་ཡི༔ འཛིན་པ་རང་གྲོལ་གདམས་
པའི་གནད༔ ཐུགས་སྒྲུབ་ཕག་མོ་ལྷ་ལྔ་ དྲིལ་སྒྲུབ་འཁོར་འདས་དབང་སྡུད་བསྟན དཀྱིལ་འཁོར་ཡུལ་དུས་དང་
བསྟུན་པརཿ དབུས་སུ་ཚོམ་བུ་ལྔ་ཡི་ཁརཿ མཚན་ལྡན་བམ་རིལ་ཐོད་པའི་ནངཿ འབྲུ་བཅུད་རྩི་བཅུད་བདུད་རྩི་ལ
མྱོང་གྲོལ་ཕབ་ཀྱིས་ལེགས་པར་བྲོན༔ ཤར་དུ་ཕྱི་ནང་མཆོད་པ་དང༔ ལྷོ་རུ་སྨན་མཆོད་ནུབ་གཏོར་མ བྱང་དུ་རཀྟ་
མཚམས་གཏོར་ཚོགས༔ གཞན་ཡང་དགོས་པའི་ཡོ་བྱད་རྣམསཿ མ་ཚང་མེད་པར་འདུ་བྱས་ལཿ མདུན་མཁར་ཚོགས་
ཞིང་རྩ་གསུམ་ལྷ༔ གསལ་གདབ་དང་པོ་སྐྱབས་འགྲོ་ནི༔ ན་མོ༔ བླ་མེད་རྩ་བ་གསུམ་དང་སྐུ་གསུམ་
དངོས ལྷག་པའི་ལྷ་མཆོག་ཡུམ་ཆེན་རིགས་ལྔ་ལཿ བདག་གཞན་མཁའ་མཉམ་
སེམས་ཅན་མ་ལུས་ཀུན༔ རྣམ་གསུམ་དད་པས་རྟག་ཏུ་སྐྱབས་སུ་མཆི༔ གཉིས་པ་
སེམས་བསྐྱེད་ནི༔ བསླུ་མཁས་འཁོར་བ་སྒྱུ་མའི་གྲོང་ཁྱེར་དུ མ་བརྟག་འཁྲུལ་པའི་
སྡུག་བསྔལ་སེམས་ཅན་ཀུན༔ མ་ཅིག་ཡུམ་ཆེན་གོ་འཕང་ལ་འགོད་ཕྱིར༔ བྱང་
ཆུབ་མཆོག་ཏུ་སེམས་མཆོག་བདག་བསྐྱེད་དོ༔ ཡན་ལག་བདུན་པ་ནི༔ མ་ཅིག་ཁྲོས་མ་
བདུད་འདུལ་ལྷ་ལྔ་མརཿ གུས་པས་ཕྱག་འཚལ་བླ་མེད་མཆོད་ཚོགས་འབུལཿ སྒོ་
གསུམ་སྡིག་སྒྲིབ་དམ་ཚིག་ཉམས་ཆག་བཤགསཿ ཁྱེད་ལ་རྗེས་སུ་ཡི་རང་ཆོས་
སྟོན་བསྐུལཿ བདག་དོན་བཞུགས་པར་གསོལ་འདེབས་དགེ་རྩ་བསྔོ༔ ཡུམ་ཆེན་བསྒོམ་
བཟླས་ནི༔ ཨཱུ༔ སྤྱི་བོར་པདྨ་ཉི་ཟླ་བརྩེགས་པའི་ཁྲིར༔ སངས་རྒྱས་ཀུན་འདུས་བླ་མ་
ཡུམ་ཆེན་མོ༔ བཙོ་མ་གསེར་མདོག་ཞལ་གཅིག་ཕྱག་བཞི་མ རྩ་བའི་ཕྱག་གཉིས་
ཐུགས་ཀར་མཉམ་བཞག་མཛདཿ འོག་གཉིས་གསེར་རྡོར་སྟོང་ཕྲག་གླེགས་བམ་
འཛིན༔ ལོངས་སྐུའི་ཆས་རྫོགས་ཞབས་གཉིས་རྡོར་སྐྱིལ་བཞུགསཿ ཐུགས་ཀར་
，
28་
་ ་



ཐུགས་ཐིག་འཛིན་པ་རང་གྲོལ། ཁ༽
ཟླ་སྟེང་ཨ་ཡིག་སྔགས་ཀྱིས་བསྐོར༔ འོད་འཕྲོས་རྒྱལ་བ་མཆོད་ཅིང་འགྲོ་སྒྲིབ་
སྦྱངསཿ སླར་འདུས་ཟག་མེད་ཡེ་ཤེས་བདུད་རྩིའི་རྒྱུན༔ སྐུ་ཡི་དབྱིབས་བརྒྱུད་
གསང་གནས་ནས་བབ་ཅིང༔ རང་གི་ཚངས་བུག་ནས་བརྒྱུད་ལུས་གང་བས
ནད་གདོན་སྡིག་སྒྲིབ་ཉམས་ཆག་ཉེས་ལྟུང་ཚོགསཿ འོག་སྒོ་ནས་ཐོན་འཆི་བདག་
ཁར་སོང་ཞིང༔ མཆོག་དང་ཐུན་མོང་དངོས་གྲུབ་ཐོབ་པར་དམིགསཿ ཏདྱ་ཐཱ་ག་ཏེ་
སོགས་བརྒྱ་རྩ་བརྒྱད་བཟླསཿ ཚོགས་ཞིང་འོད་ཞུ་རང་དང་དབྱེར་མེད་འདྲེསཿ མཐའ་བྲལ་
སྟོང་ཉིད་ངང་དུ་མཉམ་པར་བཞག དེ་ནས་བགེགས་ཀྱི་གཏོར་མ་བྲན་ལ ཨོཾ་བཛྲ་ཨམྲྀ་ཏས་
བསང༔ སྭ་བྷཱ་ཝས་སྦྱངས༔ སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་དུ་ཁཾ་ལས་ལན་
ཆགས་བགེགས་ཀྱི་གཏོར་མ་བདུད་རྩིའི་རང་བཞིན་འདོད་པའི་ཡོན་ཏན་ལྔ་དང་
ལྡན་པར་གྱུརཿ ཨོཾ་ཨཱཧཱུྃ ལན་གསུམ༔ ན་མཿ སརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ ལྔའམ་
བདུན་གྱིས་བསྔོས་ལ༔ ཧཱུྃ༔ ཉོན་ཅིག་བགེགས་དང་ལོག་འདྲེན་ཚོགས ང་ཡི་བཀའ་
ལས་མ་འདའ་བརཿ འདོད་ཡོན་གཏོར་མས་ཚིམ་གྱིས་ལཿ རྒྱ་མཚོ་ཆེན་པོའི་ཕ་
མཐར་དེངསཿ རྡོ་རྗེ་གསང་བའི་བཀའ་ལས་ནི༔ སྡིག་ཅན་གང་ཞིག་འདའ་བྱེད་
པཿ སྟོབས་ཆེན་ཁྲོ་བོ་ཆེན་པོ་ཡིསཿ རྡུལ་དུ་བརླག་པར་གདོན་མི་ཟ ཧཱུྃ་བཞིའི་སྔགས་
དང་ཐུན་གྱིས་གཟིར༔ སྲུང་འཁོར་ནི༔ ཧཱུྃ༔ སྣང་སྲིད་ཡེ་ནས་ཆོས་སྐུ་ལཿ བགེགས་དང་བར་
གཅོད་མིང་ཡང་མེད༔ ཕྱི་སྣོད་ཡེ་ནས་གཞལ་ཡས་ཁང༔ ནང་བཅུད་དཔའ་བོ་
མཁའ་འགྲོའི་ངངཿ བཛྲ་རཀྟ་དྷརྨ་དྷ་ཏུ་ཨཱུ༔ དཀྱིལ་འཁོར་མཆོད་རྫས་བྱིན་རླབས་ནི༔ ཆོས་
ཉིད་སྐྱེ་བ་མེད་པ་ལས༔ ཡི་གེ་རཾ་ཡཾ་ཁཾ་གསུམ་འཕྲོས༔ གནས་དང་ཡོ་བྱད་ཉེས་
29



མདོ་མཁྱེན་བརྩེའི་གསུང་འབུམ།
སྐྱོན་སྦྱངསཿ སླར་ཡང་ཨོཾ་ཨཱ༔ཧཱུྃ་གསུམ་གྱིས༔ ཟག་མེད་ཡེ་ཤེས་བདུད་རྩི་ལ
འདོད་ཡོན་ལོངས་སྤྱོད་རྫས་སུ་བསྒྱུརཿ ཨོཾ་ཨཱཿཧཱུྃ་མ་ཧཱ་སརྦ་པཉྩ་པཱུ་ཙ་ཧོ༔ ས་མ་ཡ་
ཛྙཱ་ན་ཨཱ་ཝེ་ཤ་ཡ་ཕོ་ལཿ དངོས་གཞི་ལྷ་བསྐྱེད་ནི༔ ཧཱུྃ༔ དེ་བཞིན་ཉིད་དབྱིངས་སྤྲོས་དང་
བྲལ༔ ཀུན་ཏུ་སྣང་བའི་སྙིང་རྗེ་བསྒོམ༔ རྒྱུ་ཡི་རིག་པ་བཻ་ཡིག་ལསཿ འོད་ཟེར་
འཕྲོ་འདུས་དོན་གཉིས་བྱས༔ ཚུར་འདུས་ཉི་ཟླའི་དབུས་སུ་འདྲེསཿ འོད་ཞུ་པདྨ་
ཉི་གདན་སྟེང༔ དུར་ཁྲོད་གཞལ་ཡས་འཇིགས་སུ་རུང༔ རྒྱན་བཀོད་ཕུན་སུམ་
ཚོགས་པའི་དབུས༔ བདག་ཉིད་བདུད་འདུལ་ཁྲོས་ནག་མ སྐུ་མདོག་མཐིང་ནག་
གཟི་འོད་འབར༔ ཞལ་གཅིག་ཤིན་ཏུ་ཁྲོ་མོའི་ཉམས༔ སྤྱན་གསུམ་དམར་ཟླུམ་
འོད་ཟེར་འཕྲོ༔ ཞལ་གདངས་ལྗགས་འདྲིལ་མཆེ་བ་གཙིགས༔ དབུ་སྐྲ་སྨིན་མ་སྨ་
ར་འབར༔ སྤྱི་གཙུག་ཕག་ཞལ་ངུར་སྒྲ་སྒྲོག༔ ཕྱག་གཉིས་གཡས་པས་གྲི་གུག་
ཕྱར༔ གཡོན་པས་ཐོད་ཁྲག་ཞལ་དུ་གསོལ༔ ཞབས་གཉིས་དཔའ་མོའི་གར་
སྟབས་འགྱིང༔ རུས་རྒྱན་མི་མགོ་སྙིང་ཕྲེང་གསོལ ཡེ་ཤེས་མེ་དཔུང་རབ་འབར་
ཀློང༔ དྲག་གཏུམ་རྔམས་པའི་ཚུལ་དུ་བཞུགསཿ སྤྱི་བོར་བླ་མ་དྲི་མ་མེད༔ བརྟུལ་
ཞུགས་ཧེ་རུ་ཀ་ཡི་ཆསཿ ཅང་དྲིལ་འཁྲོལ་ཞིང་རོལ་སྟབས་འགྱིངས༔ ཤར་དུ་བདེ་
ཆེན་དཀར་མོ་ནི༔ མདའ་དར་དང་ནི་བུམ་པ་འཛིན༔ ལྷོ་རུ་སེར་མོ་དོན་གྲུབ་ནི༔
གྲི་གུག་གཡས་ལ་ནོར་བུ་གཡོན༔ ནུབ་ཏུ་དམར་མོ་སྒྲ་སྒྲོག་ནི༔ ལྕགས་ཀྱུ་དང་ནི་
བྷནྡྲི་འཛིན༔ བྱང་དུ་སྣ་ཚོགས་མཐར་ཕྱིན་མཿ གྲི་གུག་ཐོད་ཁྲག་ལྗང་གསལ་
མདངས ཞི་ཆགས་ཁྲོ་བའི་རྣམ་འགྱུར་ཅན༔ ཆ་ལུགས་གཙོ་མོ་དང་མཐུན་ཞིང༔



༥ ཐུགས་ཐིག་འཛིན་པ་རང་གྲོལ། ཁ༽
སྤྱི་བོར་རང་མདོག་ཕག་ཞལ་རྔམས༔ རང་རང་རིགས་ཀྱི་འབུམ་ཕྲག་འཁོརཿ ཕྱི་
རོལ་དམ་ཚིག་མཁའ་འགྲོ་དངཿ ཁྲག་ཁྱམས་ཤ་ཟ་མཁའ་འགྲོའི་ཚོགསཿ ཉི་ཟེར་
རྡུལ་བཞིན་འཁྲིགས་པར་བསྒོམ༔ གཙོ་མོའི་གནས་གསུམ་འབྲུ་གསུམ་ལས
འོད་འཕྲོས་ཡེ་ཤེས་ལྷ་ཡི་ཚོགསཿ སྐྱིན་ཐང་བསྐྱོད་བཞིན་སྤྱན་དྲངས་གྱུར༔ སྤྱན་
འདྲེན་ནི ཚིལ་ཆེན་སྤོས་དང་རྐང་གླིང་སྒྲོག༔ ཧཱུྃ༔ སྐུ་གསུམ་ཞིང་དང་གཏུམ་དྲག་རོལཿ ཆོས་
དབྱིངས་མུ་མཐའ་མེད་པ་ནསཿ རྩ་གསུམ་རྒྱལ་བ་སྲས་དང་བཅསཿ ཁྱད་པར་ཡེ་
ཤེས་ལྔ་ཡི་རྩལཿ མ་ཅིག་ཕག་མོ་ལྷ་ལྔ་མཿ དྲག་གཏུམ་བདུད་འདུལ་ཁྲོས་མའི་
གརཿ རྩེ་གཅིག་གུས་པས་སྤྱན་འདྲེན་ནོ༔ ཐུགས་རྗེ་བརྩེ་བས་གཤེགས་སུ་
གསོལཿ ཨོཾ་བཛྲ་ཛྙཱ་ན་ཌཱཀི་ནི་ཨེ་ཨཱ་ར་ལི་ཕོ་ཕོ་ཙིཏྟ་ཧྲིང་ཧྲིང་ཛཔཿ སརྦ་ས་མ་ཡ་
ཨཱ་ཝེ་ཤ་ཡ་ཨ་ཨཱ༔ བཞུགས་གསོལ་ནི༔ ཧཱུྃ༔ ལྷ་དང་རིག་པ་དབྱེར་མེད་ཕྱིརཿ སྤྱན་
འདྲེན་ཡེ་ཤེས་ལྷ་ཡི་ཚོགས༔ དམ་ཚིག་དཀྱིལ་འཁོར་ཆེན་པོ་འདིརཿ དགྱེས་ཤིང་
བརྟན་པར་བཞུགས་སུ་གསོལ༔ ཏིཥྛ་ལྷན༔ ཕྱག་འཚལ་ནི༔ ཧཱུྃ༔ ཡེ་ཤེས་མཁའ་འགྲོའི་
ལྷ་ཚོགས་ལཿ སྤྲུལ་པའི་དཔའ་བོ་གར་མཁན་གྱིས༔ བདེ་བ་ཆེན་པོས་གུས་ཕྱག་
འཚལ - ལྷ་ཚོགས་དགྱེས་པ་བསྐྱེད་གྱུར་ཅིག༔ ན་མོ་ན་མ་ཧོ༔ མཆོད་པ་འབུལ་བ་ནི༔
ཧཱུྃ༔ སྣོད་བཅུད་མཆོད་པའི་རྫས་རྣམས་ཀུན༔ མ་ཚང་མེད་པར་ལེགས་བཀོད་དེ
དཀྱིལ་འཁོར་ལྷ་ཚོགས་རྣམས་ལ་འབུལ་མཆོད་ཡོན་ཞབས་བསིལ་མེ་ཏོག་
སྤོསཿ མར་མེ་དྲི་ཆབ་ཞལ་ཟས་རོལཿ ཨརྒྱུ་ལ་སོགས་ནང་མཆོད་དང༔ སྨན་
གཏོར་རཀྟ་ཤ་ཁྲག་རུས སྦྱོར་སྒྲོལ་རྨད་བྱུང་མཆོད་པའི་སྤྲིན༔ དཀྱིལ་འཁོར་ལྷ་



ལྕགས་མཉེས་ཕྱིར་འབུ
བསྟོད་པ་ནི༔ ཧཱུྃ༔ ཆོས་སྐུའི་རོལ་གར་ཡེ་ཤེ་
མདོ་མཁྱེན་བརྩེའི་གསུང་འབུམ།
ཚོགས་མཉེས་ཕྱིར་འབུལཿ ཨོཾ་བཛྲ་ཨརྒྱུ་སོགས་ནས། ཤབྷ་སརྦ་པརྩུབ་ལིཾ་ཏ་རཀྟ་ཧ་
ལ་པཉྩ་ག་ན་ཙཀྲ་པཱུ་ཙ་ཧོ༔ བསྟོད་པ་ནི༔ ཧཱུྃ༔ ཆོས་སྐུ་སྐྱེ་བ་མེད་པའི་ངང་ཉིད་ལས
ལོངས་སྐུ་འགགས་མེད་ཡེ་ཤེས་ལྔ་ཤར་བ༔ སྤྲུལ་པའི་རོལ་གར་ཡེ་ཤེས་མཁའ་
འགྲོའི་ཚོགས༔ མ་ཅིག་བདུད་འདུལ་ཁྲོས་མ་ལྷ་ལྔར་བསྟོད༔ དྲག་གཏུམ་མི་
བཟད་གདུག་པ་འདུལ་བའི་གཤེད༔ སྐུ་གསུམ་གནས་ལ་དབང་བསྒྱུར་མཐུ་མོ་ཆེ༔
སྤྲུལ་པའི་ཞིང་མན་ན་རག་དམྱལ་ཁམས་ཡན༔ དབང་འདུས་ཟས་སུ་ཟ་བའི་
འཆོལ་བ་ཅན༔ ཡུམ་ཆེན་ཁྲོ་མོ་ལྔ་ལ་ཕྱག་འཚལ་བསྟོད༔ གཙོ་དང་འཁོར་གྱི་རྣམ་
པ་ཐ་དད་པཿ ཉི་མ་ལས་ནི་འོད་ཟེར་ཇི་བཞིན་དུ༔ རང་ལས་སྤྲུལ་པའི་ཡི་དམ་ཤ་
ཟ་མོ༔ དཀྱིལ་འཁོར་ཡོངས་རྫོགས་ལྷ་ལ་ཕྱག་འཚལ་བསྟོད༔ བཟླས་པ་བྱ་བ་ནི༔ གཙོ་
མོའི་ཐུགས་ཀར་རྡོ་རྗེ་རྣལ་འབྱོར་མཿ མཐིང་གསལ་གཅེར་བུ་རྒྱན་མེད་ཕྱག་
མཚན་མེད༔ གར་སྟབས་གསལ་འཚེར་ཐུགས་ཀར་པདྨ་དང༔ ཉི་ཟླའི་གའུ་ཁ་
སྦྱོར་དབུས་ཉིད་དུ༔ བཻ་ཡིག་མཐིང་གར་རྩ་བའི་སྔགས་ཀྱིས་བསྐོར༔ རིགས་
བཞིའི་ཐུགས་ཀར་རང་རང་ས་བོན་མཚན༔ འོད་འཕྲོས་ཞིང་ཁམས་མཆོད་ཅིང་
བྱིན་ནུས་བསྡུསཿ འགྲོ་དྲུག་སྒྲིབ་སྦྱང་མཁའ་འགྲོའི་ཞིང་དུ་བཀོདཿ ཕྱི་ནང་བཅུད་
བསྡུས་ཐུགས་སྲོག་འོད་ཟེར་འབར༔ རིགས་བདག་སྐུ་ལས་བདུད་རྩིའི་རྒྱུན་བབ་
ཅིང༔ དཀྱིལ་འཁོར་ལྷ་ཚོགས་གསལ་བརྟན་གཟི་བརྗིད་འབརཿ སྟོང་ཉིད་བདེ་
ཆེན་ལྷན་སྐྱེས་ཡེ་ཤེས་ངང༔ ཨོཾ་བཛྲ་བྷ་ར་ཧི་ཀྲོ་ཏི་ཀ་ལི་ཧ་རི་ནི་ས་ཨཱ་ཝེ་ཤ་ཡ་
སརྦ་ཀརྨ་སིདྡྷི་ཧཱུྃ་ཛ༔ བསྙེན་སྒྲུབ་ཅིག་དྲིལ་ཡང་སྙིང་འདི་ལ་འབད༔ མཚན་མའི་བསྙེན་པ་རྟགས་མཐོང་
32



ཐུགས་ཐིག་འཛིན་པ་རང་གྲོལ། - ཁ༽
མཆོག་ཡིན་ནོ༔ གྲངས་ཀྱི་བསྙེན་པ་འབུམ་ཕྲག་ལྔ་ཉིད་དོ༔ བླ་མ་མཁའ་འགྲོའི་ཞལ་མཐོང་བརྡ་ཆོས་སྟོན༔ འཛིན་པ་
རང་གྲོལ་གང་ལའང་ཆགས་ཞེན་བྲལཿ མི་འཇིགས་གདེངས་ཐོབ་མཆོག་གི་དངོས་གྲུབ་སྩོལཿ ཆོས་ཉིད་ཟད་པའི་
སྣང་བ་མངོན་འགྱུར་ཞིངཿ མཁའ་འགྲོ་དབང་འདུས་སྲིད་གསུམ་གདུག་པ་འདུལཿ འབྲེལ་ཚད་དོན་ལྡན་དོན་གཉིས་
ལྷུན་གྱིས་གྲུབ༔ དེ་ཚེ་མཆོག་གི་གྲུབ་རྟགས་མཐོང་བའོ༔ ཐུན་མཐར་དབྱངས་གསལ་སྟོང་ཚིག་མཆོད་ཅིང་བསྟོད
རྟེན་འབྲེལ་སྙིང་པོ་ཡིག་བརྒྱས་བརྟན་པར་བྱ༔ ཚོགས་ཀྱི་འཁོར་ལོས་མཉེས་པར་བྱ་བ་ནི༔ ཤ་ཆང་ལོངས་སྤྱོད་བཟའ་
བཏུང་འདུ་བྱ་ཞིང༔ བརྗིད་ལྡན་ཞལ་ཟས་བམ་ཆེན་དངོས་སམ་གཟུགསཿ ཁྱད་པར་ཟག་མེད་བདུད་རྩི་ལྔ་ཡི་བཅུད༔
འདུ་བྱ་དང་པོ་བྱིན་གྱིས་བརླབ་པ་ནི༔ ཧཱུྃ༔ རང་ཉིད་མཁའ་འགྲོའི་ཐུགས་ཀ་ནས༔ ཡེ་ཤེས་མེ་
རླུང་ཆུ་འཕྲོས་པས༔ ཚོགས་ཀྱི་མ་དག་ཉེས་སྐྱོན་ཀུན༔ བསྲེགས་གཏོར་སྦྱང་ཞིང་
རྣམ་པར་དག རཾ་ཡཾ་ཁཾ༔ ལན་གསུམ༔ སླར་ཡང་ཡི་གེ་འབྲུ་གསུམ་འཕྲོསཿ ཨོཾ་གྱིས་
ཡེ་ཤེས་བདུད་རྩིར་བསྒྱུར ཨཱཡིས་འདོད་ཡོན་ལོངས་སྤྱོད་སྤེལ ཧཱུྃ་གིས་ཀུན་
བཟང་མཆོད་སྤྲིན་འཕྲོསཿ ཨོཾ་ཨཱཿཧཱུྃ་ཧ་ཧོ་ཧཱི༔ ལན་བདུན༔ སྤྱན་འདྲེན་ནི༔ ཧཱུྃ༔ ཆོས་
དབྱིངས་མུ་མཐའ་མེད་པ་ནས༔ བླ་མ་ཡི་དམ་མཁའ་འགྲོ་བཅས༔ ཁྱད་པར་ཁྲོས་
མ་ལྷ་ལྔ་མ༔ དབུ་སྐྲ་ཐོར་ཚུགས་ལྡེམས་སེ་ལྡེམཿ ལྕང་ལོའི་ཟར་བུ་ཏ་ལ་ལཿ སྙན་
ཆ་ཨ་ལུང་ཀྱི་ལི་ལི རུས་རྒྱན་གཡེལ་ཁ་སིལ་སིལ་སྒྲོགས རྡོ་རྗེའི་གར་སྟབས་
ཤིགས་སེ་ཤིག དཔའ་བོ་ཌཱཀིའི་འཚོགས་དང་བཅས༔ ཚོགས་ལ་སྤྱན་འདྲེན་
གཤེགས་སུ་གསོལཿ ཚོགས་ཁང་ངོ་མཚར་སྤྲུལ་པའི་ཞིང༔ ཚོགས་རྫས་འདོད་
ཡོན་འོད་ཟེར་འཕྲོསཿ དམ་ལྡན་རྣལ་འབྱོར་བརྟུལ་ཞུགས་ལྡན དགའ་བཞིའི་
བདེ་བ་ཆེན་པོར་སྦྱོརཿ མ་རིག་བདག་འཛིན་དབྱིངས་སུ་སྒྲོལ༔ དམ་ཚིག་འདི་ལ་
，
33



མདོ་མཁྱེན་བརྩེའི་གསུང་འབུམ། །
བརྩེར་དགོངས་ལཿ བརྟུལ་ཞུགས་ཆེན་པོས་གཤེགས་སུ་གསོལཿ བྱིན་རླབས་
དབང་དང་དངོས་གྲུབ་སྩོལཿ ཨེ་ཧྱ་ཧི་ས་མ་ཡ་ཛཛ༔ དང་པོ་ཕུད་ཀྱི་མཆོད་པ་ནི༔ ཧཱུྃ༔ རྩ་
གསུམ་མཁའ་འགྲོའི་ལྷ་ཚོགས་ལཿ འདོད་ཡོན་ལོངས་སྤྱོད་ཚོགས་མཆོད་འབུལཿ
བླང་དོར་མེད་པའི་དམ་ཚིག་རྫསཿ གཉིས་མེད་དགྱེས་པར་བཞེས་སུ་གསོལཿ ག་
ན་ཙཀྲ་པཱུ་ཙ་ཧོ༔ བར་དུ་བསྐང་ཞིང་བཤགས་པ་ནི༔ ཚོགས་ཀྱི་འཁོར་ལོའི་ལོངས་སྤྱོད་རྫསཿ
ཟག་མེད་མཆོད་པའི་སྤྲིན་འཕྲོ་བས ཡེ་ཤེས་མཁའ་འགྲོའི་ལྷ་ཚོགས་རྣམས༔
ཐུགས་དམ་གཉན་པོ་སྐོང་གྱུར་ཅིག༔ མ་རིག་དུག་ལྔའི་རྐྱེན་དབང་གིས་སྒོ་
གསུམ་བག་མེད་ཉམས་ཆག་སྒྲིབཿ རྩ་བ་ཡན་ལག་དམ་ཉམས་པ༔ མཐོལ་ལོ་
བཤགས་སོ་ཚངས་པར་སྩོལ༔ ཐ་མ་བསྒྲལ་ཞིང་བསྟབ་པ་ནི༔ ཨེ་ལས་སྐུ་གསུམ་ཆོས་
འབྱུང་དབུསཿ མ་རིག་ལོག་འདྲེན་དགྲ་གདོན་གཟུགསཿ ཕུང་ཁམས་སྐྱེ་མཆེད་
མཚན་ཉིད་རྫོགསཿ སྙིང་ག་ནི་ཏྲིའི་ས་བོན་གསལ༔ ཏིང་འཛིན་དམིགས་པ་རྩེ་གཅིག་གིས
འགུགས་གཞུག་དྲག་པོ་ལན་དགུ་བྱ༔ གསལ་བ་གསུམ་གྱི་ངང་ཉིད་ལས༔ ཧཱུྃ༔ སྐུ་སྟོད་ཁྲོས་མ་ནག་མོ་
ལཿ སྐུ་སྨད་ཟུར་གསུམ་རྣོ་དབལ་ངརཿ གནོད་བྱེད་དགྲ་གདོན་མཱ་ར་ཡ༔ རྣམ་
ཤེས་སྐྱེ་མེད་དབྱིངས་སུ་ཕཊ༔ གནས་སྤར་གཟུགས་ཕུང་བསྒྲལ་བ་ནི༔ ལས་བྱེད་སྤྲུལ་པའི་ཕོ་
ཉ་མོས གནོད་བྱེད་ལྔ་ཕུང་དུམ་བུར་གཏུབས༔ གཏི་མུག་ཤ་དང་འདོད་ཆགས་
ཁྲག ཞེ་སྡང་རུས་སོགས་ཚོགས་སུ་བསྒྱུརཿ རྣ་ཏྲི་ཤ་ཧཱུཾ་མཱ་ར་ཡ་རྦད་ཕཊ༔ ཡེ་
ཤེས་མཁའ་འགྲོའི་ལྷ་ཚོགས་རྣམསཿ དགྲ་གདོན་བསྒྲལ་བའི་ཚོགས་མཆོད་འདི
ལྷག་མ་མེད་པར་ཞལ་དུ་བསྟབས༔ དགྱེས་པ་ཆེན་པོས་བཞེས་སུ་གསོལ༔ ཚྭ་ས་
34
་
་
་



་ ཐུགས་ཐིག་འཛིན་པ་རང་གྲོལ། ཁ༽
རཀྟ་ཙིཏྟ་ཀོ་རོ་ཙ་ན་བ་སུ་ཏ་ཀཾ་ནི་རི་ཏི་ལ་ཁ་རཾ་ཁཱ་ཧི༔ ལྷག་མ་བསྔོ་བ་ནི༔ བྱིན་གྱིས་བརླབས་
ལ དཀྱིལ་འཁོར་ཕྱི་ཁྱམས་བཀའ་སྡོད་མཿ དམ་ཚིག་ཤ་ཟ་མཁའ་འགྲོའི་ཚོགས
ལྷག་ལ་གདུང་ཞིང་ཕྲིན་ལས་སྒྲུབ༔ ཕ་འབབ་ཆེན་པོ་འདི་ལོངས་ལཿ དམ་ལས་
མ་འདའ་བཀའ་བཞིན་སྒྲུབསཿ ཨུཥ་ཚིཊ་བ་ལིཾ་ཏ་ཁཱ་ཧི༔ དེ་ལྟར་ཚོགས་ཀྱིས་མཉེས་བྱས་
ནས༔ ཐུགས་དམ་བསྐུལ་བའི་རིམ་པ་ནི༔ ཧཱུྃ༔ ཆོས་སྐུ་ཞི་ལས་མ་གཡོས་ཀྱང༔ འགྲོ་བའི་དོན་
དུ་ཁྲོ་མོའི་སྐུ… ཡོངས་བཞེངས་ཁྲོས་མ་ལྷ་ལྔ་ལཿ བརྩེ་བར་དགོངས་ལ་ཐུགས་
དམ་བསྐུལཿ འཇིག་རྟེན་མཁའ་འགྲོ་དྲེགས་པ་ཅན༔ མ་རུངས་ལོག་འདྲེན་དགྲ་
གདོན་ཚོགསཿ ཡན་པར་ཤོར་ཞིང་དམ་ཚིག་ཉམས༔ དམ་ལྡན་དངོས་གྲུབ་བྱིན་
ནུས་འཕྲོསཿ གསང་སྔགས་ཁྱད་དུ་གསོད་བྱེད་ན༔ མངོན་སྤྱོད་དྲག་པོའི་རོལ་པ་
ཡིསཿ ཚར་གཅོད་རྗེས་འཛིན་དུས་ལ་བབཿ ཐུགས་དམ་གཉེན་པོ་ཉེར་དགོངས་
ལཿ བསྒྲུབས་པའི་འབྲས་བུ་མཆིས་པར་མཛོད༔ གཏོར་འབུལ་ཆད་ཐོ་བསྒྲགས་པ་ནི༔ ཧཱུྃ༔
སྔོན་གྱི་བསྐལ་པའི་དང་པོ་ལཿ གཏུམ་དྲག་རོལ་པའི་གནས་མཆོག་ཏུ༔ ཁས་
བླངས་དམ་བཅས་སྲུང་མའི་ཚོགས༔ མ་གཟའ་འབར་མ་སྤུ་གྲི་གསུམ དུར་
བདག་མིང་སྲིང་གིང་ཆེན་བརྒྱད དྲེགས་པ་སྡེ་བརྒྱད་ཚོགས་དང་བཅསཿ བདུད་
རྩིའི་གཏོར་མ་འདི་ལོངས་ལཿ ཡེ་ཤེས་མཁའ་འགྲོའི་ཐ་ཚིག་བཞིན༔ བཀའ་དང་
དམ་ལས་མ་འདའ་བརཿ ཕྲིན་ལས་རྣམ་བཞི་ཐོགས་མེད་སྒྲུབསཿ བརྟན་མ་ནི་ གངས་
རི་སྐྱོང་བའི་ཡུལ་ལྷའི་གཙོ༔ བརྟན་མ་བཅུ་གཉིས་མིང་སྲིང་འཁོར བཤལ་ཆུ་
གཏོར་མ་བདུད་རྩིར་རོལཿ པདྨའི་ཐ་ཚིག་དྲན་པར་གྱིསཿ མ་མ་ཧྲིང་ཧྲིང་བ་ལིཾ་ཏ་



མདོ་མཁྱེན་བརྩེའི་གསུང་འབུམ།
ཁཱ་ཧི༔ མཐའ་སྡུད་བྲོ་མནན་ནི༔ ཧཱུྃ༔ ཁྲོས་མ་ནག་མོའི་དཀྱིལ་འཁོར་དུ༔ བཀའ་འདས་
དམ་སྲི་ལོག་འདྲེན་ཚོགསཿ ས་འོག་གཤིན་རྗེའི་ཁ་རུ་གཏཔཿ ལྡང་མེད་རྡོ་རྗེའི་བྲོ་
རྒྱས་མནན བཛྲ་རཀྟ་ཧཱུཾ་བྷ་ཡ་ནན༔ རྗེས་ཀྱི་རིམ་པར་མཆོད་ཅིང་བསྟོད༔ དངོས་གྲུབ་ལེན་པ་ནི༔
ཧོ༔ མ་ཅིག་ཡུམ་ཆེན་ཕ་མོ་ལྷ་ལྔ་མཿ བསྙེན་སྒྲུབ་མཐར་ཕྱིན་ཕྲིན་ལས་ཡོངས་
རྫོགས་པའི༔ བདག་ལ་དངོས་གྲུབ་སྩོལ་བའི་དུས་ལ་བབཿ མཆོག་གི་དངོས་གྲུབ་
ཁྱོད་ཀྱི་གསོང་གསུམ་འདྲེས༔ ཐུན་མོང་ཕྲིན་ལས་རྣམ་བཞི་མཐར་ཕྱིན་པའི་
དངོས་གྲུབ་དམ་པ་དེང་འདིར་སྩལ་དུ་གསོལཿ རྩ་སྔགས་ཤམ་དུ༔ ཀཱ་ཡ་ཝཱཀྐ་ཙིཏྟ་གུ་ཎ་
ཀརྨ་ཤཱིནཾ་པུཏྟཾ་ཝཱ་ཤཾ་མཱ་ར་ཡ་སརྦ་སིདྡྷི་ཕ་ལ་ཧཱུྃ༔ ཞེས་བརྗོད་སྒྲུབ་རྫས་གནས་གསུམ་གཏུག
ལྷག་མ་མེད་པར་ལོངས་སྤྱོད་ཅིང༔ སྣང་བ་གཏད་མེད་ཆེན་པོའི་ངང༔ ཧ་ཧའི་གད་རྒྱངས་སྒྲོགས་པ་གན༔ རྗེས་ལ་
ནོངས་པ་བཤགས་པ་ནི༔ མ་ཅིག་ཁྲོས་མ་ལྷ་ལྔའི་དཀྱིལ་འཁོར་དུ༔ ཕྱག་རྒྱ་ཏིང་འཛིན་མ་
གསལ་བཟླས་གྲངས་ཉུང༔ སེར་སྣའི་དབང་གིས་རྫས་དང་མཆོད་པ་ཆག ལྷག་
ཆད་འགལ་འཁྲུལ་ཅི་མཆིས་བཟོད་པར་གསོལཿ ཡི་གེ་བརྒྱ་པ་ལན་གསུམ་བརྗོད༔ ཡེ་ནས་
ཡེ་ཤེས་ལྔ་ཡི་རང་བཞིན་ལཿ སྟོང་ཉིད་རིག་པའི་རང་རྩལ་མཁའ་འགྲོ་ལྔ༔
བཤགས་དང་བཤགས་པར་བྱ་བ་མི་དམིགས་ཏེ མེད་དང་ཕྱལ་བ་གཅིག་པུ་ལྷུན་
གྲུབ་ངང བསྡུ་རིམ་ནི༔ སྣོད་བཅུད་འོད་ཞུ་མཁའ་འགྲོ་ལྔ་ལ་ཐིམ༔ འཁོར་བཞི་གཙོ་
མོ་དེ་ཡང་མི་དམིགས་ངང༔ སླར་ཡང་མ་གཅིག་ཁྲོས་མ་ནག་མོའི་སྐུ༔ རྗེས་ཐོབ་
སྒྱུ་མ་ལྟ་བུར་ལམ་གྱིས་གསལཿ ལང་མེ་འགྲོ་རླུང་འདུག་བྲག་ཉལ་ན་མཿ གཙོ་བོ་
སྤྲོས་བྲལ་ནམ་མཁའ་ལྟ་བུར་བཞག༔ ཨེ་ཡཾ་ཁཾ་རཾ་ལཾ་ཨ༔ བསྔོ་བ་ནི༔ འདིས་མཚོན་



ཐུགས་ཐིག་འཛིན་པ་རང་གྲོལ། ་ ཁ༽
དུས་གསུམ་བསགས་དང་བསགས་འགྱུར་དགེསཿ སྙིང་རྗེའི་ཡུལ་གྱུར་མཁའ་
མཉམ་འགྲོ་བ་ཀུན༔ སྡུག་བསྔལ་འཁོར་བའི་མཚོ་ཆེན་ལས་ཐར་ནསཿ རྣམ་
མཁྱེན་སངས་རྒྱས་གོ་འཕང་ཐོབ་ཕྱིར་བསྔོ༔ སྨོན་ལམ་ནི༔ ཡི་དམ་ཁྲོས་མ་ལྷ་ལྔ་
བསྒྲུབས་པའི་མཐུས༔ བདག་ཅག་རྡོ་རྗེ་མཆེད་དང་ལྕམ་དྲལ་ཀུན༔ རང་རིག་ཡི་
དམ་ལྷ་དང་དབྱེར་མེད་ཅིང༔ གཞོན་ནུ་བུམ་སྐུའི་ཀློང་དུ་གྲོལ་པར་ཤོག གནས་
སྐབས་མངོན་སྤྱོད་ལས་ལ་ཐོགས་མེད་ཅིང༔ འཛིན་པ་རང་གྲོལ་ཉམས་ལེན་
མཐར་ཕྱིན་ནསཿ བག་ཆགས་སྣང་གཟུགས་དགྲ་གདོན་ཐལ་བར་རློག སྙིང་
རྗེའི་ཡུལ་གྱུར་འགྲོ་ལ་ཕན་ཐོགས་ཤིངཿ ནད་གདོན་ཀུན་ཞི་ཚེ་བསོད་རྒྱས་པ་
དངཿ ཁམས་གསུམ་དབང་སྡུད་ལོག་འདྲེན་ཚར་གཅོད་སོགསཿ ཁྲོས་མ་ལྷ་ལྔའི་
བརྟུལ་ཞུགས་དང་མཉམ་ཞིང༔ འཁོར་བ་དོང་སྤྲུགས་འགྲོ་དོན་མཐར་ཕྱིན་ཤོག
བཀྲ་ཤིས་ནི་ དང་པོའི་སངས་རྒྱས་ཀུན་བཟང་ཡབ་ཡུམ་དང༔ ལོངས་སྐུ་རིགས་ལྔ་
སྟོན་པ་དྲི་མ་མེད༔ དགའ་རབ་ཤྲཱིཝསེང་པད་འབྱུང་བི་མ་ལཿ བཀའ་བརྒྱུད་བླ་མའི་
བཀྲ་ཤིས་གང་ལགས་པ༔ དམ་པ་དེས་ཀྱང་དེང་འདིར་བདེ་ལེགས་ཤོག༔ ཡི་དམ་
ཞི་བའི་ལྷ་ཚོགས་བཞི་བཅུ་གཉིས༔ ཁྲག་འཐུང་མངོན་རྫོགས་དཔལ་ཆེན་འདུས་
པ་རྩལཿ སྤྲུལ་པ་བཞི་བཅུ་སྒྲུབ་སྡེ་ཆེན་པོ་བརྒྱད༔ ཞི་ཁྲོ་རབ་འབྱམས་བཀྲ་ཤིས་
གང་ལགས་པཿ དམ་པ་དེས༔ ཀུན་བཟང་ཡུམ་ཆེན་ཤེས་རབ་ཕ་རོལ་ཕྱིན༔ རྡོ་རྗེ་
རྣལ་འབྱོར་བདུད་འདུལ་གསང་ཡེ་མཿ ཁྲོས་མ་ལྷ་ལྔ་རིགས་བཞིའི་འཁོར་ཚོགས་
སོགསཿ མ་རྒྱུད་མཁའ་འགྲོའི་བཀྲ་ཤིས༴ དམ་པ་དེས་ཀྱང་༔ མ་མོ་གཟའ་དང་
37



མདོ་མཁྱེན་བརྩེའི་གསུང་འབུམ།
དམ་ཅན་འབར་མ་གསུམ༔ སྤུ་གྲི་མཆེད་གསུམ་བསྙོ་ཁ་ཞིང་སྐྱོང་ཡུམ དུར་ཁྲོད་
བདག་པོ་ཡབ་ཡུམ་གིང་ཆེན་བརྒྱདཿ བསྟན་སྲུང་དམ་ཅན་བཀྲ་ཤིས་གང་ཟ དམ་
པ་དེས དྲེགས་པའི་ཡོངས་རྗེ་སྐྱེ་འགྲོའི་སྲོག་གི་བདག རྡོ་རྗེ་དགྲ་འཇོམས་ལ་
སོགས་དཀར་ཕྱོགས་སྐྱོང རྒྱལ་ཆེན་བཞི་དང་གནོད་སྦྱིན་མཆེད་བརྒྱད་སོགསཿ
ནོར་ལྷ་གཏེར་བདག་བཀྲ་ཤིས དམ་པ་དེས་ཀྱང་དེང་འདིར་བདེ་ལེགས་ཤོག
ཅེས་སོགས་གང་འོས་བརྗོད ་ཡང་གསང་ཐུགས་ཐིག་གདམས་པའི་སྲོག་སྲུང་ཕྱིརཿ འཛིན་པ་རང་གྲོལ་གདམས་པ་
མཆོག་བསྟན་པའི༔ རྩ་བ་ཡི་དམ་ཁྲོས་མའི་སྒྲུབ་པ་འདི༔ ཟབ་པའི་གནད་བསྡུས་བྱིན་རླབས་ཤུགས་དྲག་ཅིང གློག་
ལྟར་དངོས་གྲུབ་མྱུར་བས་ཚན་ཁ་ཆེ༔ འདས་དང་མ་འདས་ཀུན་ལ་དབང་བསྒྱུར་ཞིང༔ འགྲོ་དོན་དབྱར་གྱི་ཆར་བཞིན་
ཀུན་ལ་སྨན དེ་ཕྱིར་ཉམས་ལོངས་སྙིང་གི་དཀྱིལ་དུ་སྤོས བཀའ་འདི་འབར་མ་སྤུ་གྲི་མཆེད་གསུམ་དང༔ དུར་
བདག་མིང་སྲིང་གིང་ཆེན་བརྒྱད་ཀྱིས་སྲུངས༔ དམ་ཉམས་རྣམས་ཀྱི་སྲོག་གི་ཤན་པ་དང༔ དམ་ལྡན་དངོས་སྒྲུབ་བདུད་
རྩིའི་བཅུད་དུ་ཤོསཿ ས་མ་ཡཿ གུཧྱ༔ ཁ་ཐམ རྒྱ་རྒྱ་རྒྱ༔ བཀའ་རྐུན་རང་དོན་མཁན་གྱི་སྙིང་ཁྲག་འཕོསཿ ན་རཀྐན༔
སངས་རྒྱས་ཀུན་འདུས་དྲི་མ་མེད་པའི་བཀའ བདག་ཉིད་དགའ་རབ་རྡོ་རྗེས་བརྗོད་པ་བཞིན འཛིན་པ་རང་སར་
གྲོལ་བའི་ཆ་ལག་ཏུ་རིག་པའི་ཡེ་ཤེས་ཞེས་བྱས་ཡི་གེར་ཕབས ཉམས་ལེན་འབྲེལ་པས་བསྡུས་པའི་གང་ཟག་
ཀུན.འོག་མིན་ཞིང་དུ་མངོན་འཚང་རྒྱ་བར་ཤོག༔ དགེའོ།། །།
་ དེ་ཡང་ལས་བཞིའི་དང་པོ་ལ༔ མི་མཐུན་རྐྱེན་ངན་ཞི་བྱེད་ནི༔… སྒྲུབ་པའི་སྔགས་ལ་ཤམ་བུ་གདགས ཨོ་
གུ་རུ་ཤྲཱི་བཛྲ་བྷ་ར་ཧི་ཀྲོ་ཏི་ཀཱ་ལི་ཧ་རི་ནི་ས་ཛྙཱ་ན་ཌཱ་ཀི་ནི་སརྦ་སིདྡྷི་ཧཱུྃ་ཕཊ༔ འཇིགས་
བརྒྱད་ཞི་བར་གྱུར་ཅིག་ཤཱནྟི་ཀུ་རུ་ཡེ་སྭཱ་ཧཱ༔ ཞེས་པ་ཉི་མ་རེ་ལ་བརྒྱ་རེ་བཟླས༔ འཇིག་པ་བརྒྱད་
རྣམས་ཞི་བར་འགྱུར་ རྒྱས་བྱེད་ནི༔ ཨོཾ་གུ་རུ་ཤྲཱི་བཛྲ་བྷ་ར་ཧི་ཀྲོ་ཏི་ཀཱ་ལི་ཧ་རི་ནི་ས་ཛྙཱ་ན་ཌ་
38
，



ཐུགས་ཐིག་འཛིན་པ་རང་གྲོལ། ཁ༽
ཀི་ནི་སརྦ་སིདྡྷི་ཧཱུྃ་ཕཊ༔ འབྱོར་དྲུག་རྒྱས་པར་གྱུར་ཅིག་པུཏྟཾ་ཀུ་རུ་ཡེ་སྭཱ་ ཞེས་པ་
ཉིན་རེ་བརྒྱ་རེ་བཟླས་པ་ཡིས༔ འབྱོར་པ་དྲུག་རྣམས་རྒྱས་པར་འགྱུར༔ དབང་བྱེད་ནི༔ ཨོཾ་གུ་རུ་ཤྲཱི་བཛྲ་བྷ་
ར་ཧི་ཀྲོ་ཏི་ཀཱ་ལི་ཧ་རི་ནི་ས་ཛྙཱ་ན་ཌཱ་ཀི་ནཱི་སརྦ་སིདྡྷི་ཧཱུྃ་ཕཊ༔ ཁམས་གསུམ་སྣང་
སྲིད་དབང་དུ་གྱུར་ཅིག ཝཱ་ཤཾ་ཀུ་རུ་ཡེ་སྭཱ་ཧཱ ཉིན་རེ་བརྒྱ་རེ་བཟླས་བྱས་པས༔ ལྷ་འདྲེ་མི་
རྣམས་དབང་དུ་འགྱུར༔ དྲག་སྒྲུབ་ནི༔ ཨོཾ་གུ་རུ་ཤྲཱི་བཛྲ་བྷ་ར་ཧི་ཀྲོ་ཏི་ཀཱ་ལི་ཧ་རི་ནི་ས་ཛྙཱ་ན་ཌཱ་
ཀི་ནི་སརྦ་སིདྡྷི་ཧཱུྃ་ཕཊ༔ དགྲ་བགེགས་ཐམས་ཅད་བརླག་པར་གྱུར་ཅིག… མཱ་ར་
ཡ་ཕཊ༔ ཉིན་རེ་བརྒྱ་རེ་བསྒྲུང་བྱས་པས༔ དགྲ་བགེགས་ཐམས་ཅད་བརླག་པར་འགྱུར༔ དགེའོ།། །།
ཡང་གསང་མཁའ་འགྲོའི་ཐུགས་ཐིག་ལསཿ བཤགས་པ་དྲི་མེད་ཤེལ་དཀར་བཞུགས༔ རྒྱལ་ཀུན་ཐུགས་ཀྱི་
བདག་ཉིད་མཆོག། རྡོ་རྗེ་སེམས་དཔའ་ཉིད་ལ་འདུད༔ ཉམས་ཆག་བཤགས་པའི་རྒྱལ་པོ་ནི༔ དྲི་མེད་རྣམ་དག་ཤེལ་
དཀར་བསྟན༔ ཧོ༔ དགོངས་ཤིག་སྟོན་པ་རྡོ་རྗེ་འཆང གཟིགས་ཤིག་རིགས་ལྔ་ཡབ་
ཡུམ་འཁོརཿ རྡོ་རྗེ་སློབ་དཔོན་སངས་རྒྱས་དཔལཿ སེམས་དཔའ་ཆེན་པོས་རྗེས་
སུ་ཟུངས༔ བདག་ནི་ལས་ངན་སྡིག་པོ་ཆེ སོ་སོར་ཐར་དང་བྱང་ཆུབ་སེམས
ཁྱད་པར་རྡོ་རྗེའི་ཐེག་པ་ཡི༔ བསླབ་པ་འཆལ་ཞིང་སྡོམ་པ་ཤོར རྩ་བ་སྐུ་གསུང་
ཐུགས་གསང་དངཿ ཡན་ལག་དམ་ལས་ཉམས་གྱུར་ཅིང༔ རྡོ་རྗེའི་ཚིག་ལ་འགལ་
གྱུར་པཿ གནོང་ངོ་འགྱོད་དོ་མཐོལ་ལོ་བཤགསཿ ཨོཾ་བཛྲ་སཏྭ་ཧཱུྃ༔ གསང་བའི་
བདག་པོའི་ཡེ་བསྲུང་ལསཿ… རིག་པ་རང་བྱུང་ཡེ་ཤེས་ཤརཿ མེད་དང་གཅིག་པུ་
ཕྱལ་བ་དང༔ ལྷུན་གྲུབ་རྒྱལ་བའི་དགོངས་པ་རྟོགས༔ ཉམས་དང་བསྲུང་བའི་
མཚམས་ལས་འདས༔ བླང་དོར་རེ་དོགས་དགེ་སྡིག་ཀུན༔ ཆོས་ཟད་བློ་འདས་
39



མདོ་མཁྱེན་བརྩེའི་གསུང་འབུམ།
ངང་དུ་ཡལཿ སེམས་དཔའ་ཆེན་པོའི་ཐུགས་ཀློང་འདྲེསཿ འ་ཨ་ཧ་ཤ་ས་མཿ ལན་
བདུན་བརྗོད་ཅིང་གནས་ལུགས་སྐྱོང ཐ་སྙད་ཚིག་གི་སྤྲོས་པ་ཞིག ཡང་དག་དོན་གྱི་བཤགས་པ་སྟེ༔ ཆོས་ཉིད་
རྟོགས་པའི་ཁྱད་ཆོས་ནོར༔ ཕྲད་པ་ཙམ་གྱིས་ཉམས་ཆག་སྦྱོང༔ སྐལ་དམན་ལག་ཏུ་མ་ཤོར་ཅིག༔ བདེ་ཆེན་ཆགས་
པའི་མཁའ་དབྱིངས་ལསཿ བེཌུར་ཡི་གེའི་དགོངས་དོན་བཞིན བདེ་ཆེན་ཚོགས་པའི་རྡོ་རྗེས་ཕབ ཡེ་ཤེས་བདེ་བས་
བྲིས་པའོ༔ ༔
སྐབས་སུ་བཟའ་བཏུང་ཚོགས་འཁོར་ནི༔ རཾ་ཡཾ་ཁཾ༔ དབྱིངས་ལས་རང་བྱུང་མེ་རླུང་ཆུས༔
ཚོགས་ཀྱི་མ་དག་ཉེས་སྐྱོན་སྦྱངས༔ འབྲུ་གསུམ་འོད་དུ་ཞུ་བ་ལསཿ ཐོབས་ཤེས་
རྫས་མཆོག་བདུད་རྩིར་བསྒྱུར༔ ཨོཾ་ཨཱཿཧཱུྃ་ཧ་ཧོ་ཧཱུྃ༔ ཧཱུྃ༔ ཚོགས་རྫས་ཤ་ལྔ་བདུད་
རྩི་ལྔ༔ འདོད་ཡོན་ལོངས་སྤྱོད་དཔག་མེད་པ༔ ཕ་ཅིག་དྲིན་ལྡན་བླ་མ་དང༔ མ་
ཅིག་ཡེ་ཤེས་མཁའ་འགྲོ་མ༔ ཡི་དམ་ཁྲོས་མ་ལྷ་ལྔ་མ༔ དཔའ་བོ་དཔའ་མོའི་
ཚོགས་བཅས་ལ༔ མཆོད་པ་འབུལ་ལོ་བཞེས་སུ་གསོལ༔ དགྱེས་སྐྱོང་དམ་ཚིག་
ཉམས་ཆག་བཤགས༔ མ་རིག་གཟུང་འཛིན་དགྲ་གདོན་ཀུན༔ རིག་པ་ཡེ་ཤེས་
ཀློང་དུ་བསྒྲལཿ སྦྱོར་སྒྲོལ་བདེ་བ་ཆེན་པོ་ཡིས༔ ཐུགས་དམ་གཉན་པོ་སྐོང་གྱུར་
ཅིག ག་ཎ་ཙཀྲ་པཱུ་ཙ་ཧོ༔ ས་མ་ཡ་ཤུདྡྷེ་ཨ༔ ཧ་ལ་པཅུ་པཱུ་ཙ་ཁ་ཧི༔ ཕོ༔ ཀོ་རི་མ་
དང་སིང་ཧ་མ༔ འབར་མ་དབང་ཕྱུག་གིང་ལང་ཚོགས་ཚོགས་ལྷག་ཕ་འབབ་
འདི་ལོངས་ལ༔ རྣལ་འབྱོར་པ་ཡི་ཕྲིན་ལས་སྒྲུབས༔ ཨུཎྜི་ཊ་ཨ་མྲྀ་ཏ་ཁ་ཧི། །།ཚོགས་
བསྡུས་འདི་མཁྱེན་བརྩེ་ཡེ་ཤེས་རྡོ་རྗེའི་དགོངས་གཏེར་དམ་པའི་གསང་ཆོས་བཅུ་གསུམ་ལས་བྱུང་བའོ།། ། །
་་
40



ཐུགས་ཐིག་འཛིན་པ་རང་གྲོལ། · ཁ༽
i
•
a रकम हस्तानविकमालतीबायो।
༄༅། །ཙི ཏྟཾ ཏི ལ ཀ མངྒ ཧ ༈ སྤྲོ ར སྱ ཤྭ ༔ སྟཙ ནི དྷི ར ཀྟི པུ ཛི ཏཾ ཀྲ མོ བི ཧརཏི སྨ། །
༄༅། །ཐུགས་ཐིག་འཛིན་པ་རང་གྲོལ་ལས༔ བཀའ་དང་གཏེར་སྲུང་མཆོད་རིམ་བཞུགས༔



.. མདོ་མཁྱེན་བརྩེའི་གསུང་འབུམ།
#% ཡེ་ཤེས་ཌཱཀྐིའི་སྐུ་ལ་འདུད༔ ཡང་གསང་ཐུགས་ཐིག་གདམས་པའི་སྲོག འཛིན་པ་རང་གྲོལ་བཀའ་གཏེར་སྲུང་
གཏོར་འབུལ་མཆོད་པའི་རིམ་པ་ནི༔ བ་ལིང་གཏོར་མ་ཤ་ཁྲག་བརྒྱན༔ བདུད་རྩི་རཀྟ་ཟས་ཕུད་བཤམས སྤོས་དང་
གསུར་ཆེན་དུད་པས་བདུག༔ ལྟ་བ་གྱད་ཀྱི་ངར་ལྡན་པས༔ རང་ཡི་དམ་དུ་གསལ་བའི་ཐུགས་ཀ་
ནས་ཡེ་ཤེས་ཀྱི་མེ་རླུང་ཆུས་མཆོད་གཏོར་གྱི་མ་དག་པའི་ཉེས་སྐྱོན་བསྲེགས་
གཏོར་བཀྲུས རཾ་ཡཾ་ཁཾ༔ ལན་གསུམ༔ སླར་ཡང་གཏོར་མ་དགྲ་བགེགས་བསྒྲལ་བའི་
ཤ་ཁྲག་ངོ་བོ་ཡེ་ཤེས་ཀྱི་བདུད་རྩི་ལཿ རྣམ་པ་འདོད་ཡོན་གྱི་ལོངས་སྤྱོད་བསྟན་
སྲུང་དམ་ཅན་རྒྱ་མཚོ་དགྱེས་སྐོང་གི་གཏེར་ཆེན་པོར་གྱུརཿ ཨོཾ་ཨཱ༔ཧཱུྃ་ཧ་ཧོ་ཧི༔ ལན་
གསུམ༔ ཨོཾ་ཨཱཧཱུྃ༔ མ་ཧཱ་པཉྩ་རཀྟ་བ་ལིཾ་ཏ་ཧཱུྃ་ཧཱིཋ༔ ལན་གསུམ༔ ཧཱུྃཧཱུྃ༔ རང་ཉིད་ལྷ་
ཡི་ཐུགས་ཀའི་འོད་ཟེར་གྱིས༔ འོག་མིན་གནས་དང་གཏུམ་དྲག་ཨུ་ཙ་ལཿ དུར་
ཁྲོད་བརྒྱད་དང་རང་བཞིན་གར་བཞུགས་ནསཿ བསྟན་སྲུང་དམ་ཅན་རྒྱ་མཚོ་སྤྱན་
འདྲེན་ནོ༔ སྐད་ཅིག་གློག་ལྟར་མྱུར་བར་གཤེགས་སུ་གསོལཿ བཛྲ་སརྦ་ས་མ་ཡ་
ཛཛ ཞེས་སྤྱན་དྲངས་ལ༔ སྔགས་སྲུང་མ་མོའི་གསོལ་མཆོད་ནི༔ མཿ དབྱིངས་ཆེན་ཀུན་ཏུ་བཟང་
མོ་ལས༔ སྤྲུལ་བསྒྱུར་དབྱིངས་ཀྱི་ཡུམ་ཆེན་མོ༔ ཁྲག་ཞག་རྒྱ་མཚོ་འཁྲུགས་པའི་
ཀློང༔ སྔགས་ཀྱི་སྲུང་མ་རལ་གཅིག་མཿ མཐིང་ནག་སྤྱན་གཅིག་ནུ་མ་གཅིག༔ -
ཚེམས་གཅིག་དགྲ་བོའི་སྲོག་ལ་རྔམསཿ གཡས་པས་དགྲ་སྙིང་ཞལ་དུ་གསོལ
གཡོན་པས་གཡུ་སྤྱང་ཕོ་ཉར་འགྱེད༔ ཞབས་གཉིས་གྱད་ཀྱི་དོར་སྟབས་བགྲད༔
མི་མགོ་སྙིང་ཕྲེང་སྤྲིན་ཤམ་གསོལཿ སྦྱོར་སྒྲོལ་གསང་བའི་གིང་ཆེན་དངཿ སྲས་མོ་
རྡོ་རྗེ་གཤོག་རྒོད་མ འདོད་ཁམས་དབང་ཕྱུག་རེ་མ་ཏི༔ དམག་གི་རྒྱལ་མོ་སྨན་
4༡་



ཐུགས་ཐིག་འཛིན་པ་རང་གྲོལ། ཁ༽
བཙུན་ལཿ མ་མོ་བྱེ་བ་འབུམ་སྡེར་བཅསཿ གདུང་བས་སྤྱན་འདྲེན་གཤེགས་སུ་
གསོལཿ དགྱེས་པར་བཞུགས་ལ་མོས་ཕྱག་འཚལ༔ དམ་རྫས་རྒྱན་ལྡན་བ་ལི་ཏ
བདུད་རྩི་སྨན་དང་རཀྟའི་མཚོ༔ གཞན་ཡང་ཕྱི་ནང་མཆོད་པའི་ཚོགསཿ དངོས་
འབྱོར་ཡིད་སྤྲུལ་དཔག་མེད་ཀུན༔ མཆོད་དོ་འབུལ་ལོ་དགྱེས་པར་བཞེསཿ མ་
ཁྱོད་ཐུགས་དམ་གཉན་པོ་བསྐངཿ ཐུགས་དང་འགལ་བའི་ལས་བགྱིས་པཿ མཐོལ་
ལོ་བཤགས་སོ་ཚངས་པར་སྩོལཿ དཔལ་ལྡན་རང་བྱུང་རྒྱལ་མོ་ཁྱོད༔ སྣང་སྲིད་
འཁོར་འདས་ཀུན་གྱི་ཡུམ་ དམ་ལྡན་རྣལ་འབྱོར་སྐྱོང་བའི་མ རྗེ་མོ་ཁྱོད་ལ་
བོདག་བསྟོད་དོ༔ ཨ་ཏི་རྫོགས་པ་ཆེན་པོའི་ཆོས༔ ཡང་གསང་ཐིག་ལེ་སྐོར་གསུམ་
གྱི༔ གདམས་པའི་གཉེར་ཁ་གཏད་པ་བཞིན༔ ཐུགས་དམ་གཡེལ་བར་མ་མཛད་
ཅིག་ འཛིན་པ་རང་གྲོལ་མན་ངག་གིས་ འགྲོ་དོན་ཕྱོགས་མཐར་ཡོངས་ཁྱབ་
ཅིང བྱིན་རླབས་ཚན་ཁ་ཆེ་བ་དང༔ གྲུབ་རྟགས་འབྲས་བུ་མངོན་གྱུར་མཛོད༔
དམ་ལྡན་རྣལ་འབྱོར་སྒྲུབ་པ་པོརཿ མི་འབྲལ་འགྲོགས་ལ་མཐུན་རྐྱེན་སྒྲུབས༔ ཚེ་
ཆོས་ས་ལམ་བར་ཆད་སོལཿ གང་བཅོལ་ཕྲིན་ལས་ལྷུན་གྲུབ་མཛོད༔ གསང་བའི་
བཀའ་སྲུང་འབར་མའི་གཏོར་འབུལ་ནི༔ ཧཱུྃ༔ འོག་མིན་གསང་ཆེན་རོལ་པ་ནསཿ ལྟ་སྒོམ་སྤྱོད་
ལ་དབང་བསྒྱུར་བའི ཡང་དག་དོན་གྱི་བཀའ་སྲུང་མ འབར་མ་མཆེད་གསུམ་
སྤྱན་འདྲེན་ནོ༔ དགྱེས་ཞལ་སྟོན་ལ་འཛུམ་མདངས་ཕྱུངས དཀར་དམར་ཞལ་
ཟས་རོ་བརྒྱར་ལྡན༔ འབྲུ་རྩིའི་བཅུད་མཆོག་རཀྟའི་དྭངསཿ འདོད་ལྡན་ཆགས་
པའི་བདེ་ཆེན་རོསཿ མཆོད་དོ་ཐུགས་དམ་སྐོང་གྱུར་ཅིག༔ ཡང་གསང་བླ་ན་མེད་
，
43



མདོ་མཁྱེན་བརྩེའི་གསུང་འབུམ།
པ་ཡི༔ དཀྱིལ་འཁོར་སྐྱོང་བའི་མཐུ་མོ་ཆེ༔ རྫུ་འཕྲུལ་སྣ་ཚོགས་ཐོགས་པ་མེད་
དབང་བསྒྱུར་མ་ལ་བདག་བསྟོད་དོ༔ རྫོགས་ཆེན་ཡང་གསང་ཐུགས་ཐིག་གི
གདམས་ངག་མ་བུ་ཆ་ལག་ཀུན༔ ལས་ཀྱི་གཉེར་ཁ་དམ་དུ་སྲུངས - རྩེ་གཅིག་
སྒྲུབ་པའི་རྣལ་འབྱོར་ལཿ ལུས་དང་གྲིབ་བཞིན་མི་འབྲལ་འགྲོགསཿ ལས་སྐལ་
ལྡན་པའི་དཔའ་བོ་ཡིསཿ བདེ་ཆེན་ལམ་གྱི་ཕོ་ཉ་མོསཿ འཇལ་ལུས་འོད་སྐུར་
གྲོལ་བར་མཛོད༔ དྲང་སྲོང་ཆེན་པོའི་གཏོར་འབུལ་ནི༔ ཀྵ སྲིན་ཡུལ་ལངྐ་པུ་རི་ནསཿ ཀླུ་
སྲིན་འཁྲིག་པའི་མཐུ་ཆེན་སྲསཿ བསྟན་སྲུང་གཟའ་བདུད་རཱ་ཧུ་ལཿ དམ་ཉམས་
སྲོག་གཅོད་སྡེ་བརྒྱད་གཙོ༔ སྤྲུལ་འཁོར་གཟའ་བརྒྱད་གདོང་མོ་བཞི རྒྱུ་སྐར་
ཉེར་བརྒྱད་ལྷ་ཀླུ་གཉན༔ ལོ་ཟླ་ཞག་དུས་འབྱུང་བའི་ལྷ༔ སྡེ་བརྒྱད་དྲེགས་པའི་
ཚོགས་བཅས་གཤེགས བཞུགས་གསོལ་དམ་ཚིག་གཅིག་ཏུ་བསྲེ༔ གཏོར་མ་ཤ་
སྣ་རུས་པ་དང༔ དོན་སྣོད་དབང་པོ་ལྔ་ཡིས་བརྒྱན༔ མྱོས་བྱེད་ཆང་དང་བསད་
པའི་ཁྲག ཟས་སྣ་བཏུང་བའི་བྱེ་བྲག་དང༔ སྤོས་དང་ཤ་གསུར་དུད་སྤྲིན་བཅས
ཐུགས་དམ་བསྐང་ཕྱིར་བཞེས་སུ་གསོལ༔ དམ་ལས་འགལ་བའི་ལས་བགྱིས་པ
ནོངས་པ་མཆིས་ན་བཟོད་པར་གསོལཿ སྲིད་པ་གསུམ་ལ་དབང་བསྒྱུར་བའི
མཐུ་སྟོབས་བདག་པོར་མངའ་གསོལ་བསྟོད༔ དྲི་མེད་གསང་བདག་པདྨ་འབྱུང༔
རྟ་ཕག་སྤྱན་སྔར་ཁས་བླངས་བཞིན༔ རྫོགས་ཆེན་བསྟན་དང་གདམས་ངག་
སྲུངས༔ སློབ་དཔོན་སྐུ་ཚེ་མཛད་ཕྲིན་སྤེལ༔ འཛིན་པ་རང་གྲོལ་བཀའ་གཉན་
ཞིང༔ དེར་འཛིན་མཐུ་སྟོབས་ནུས་པ་སྤེལཿ དམ་ཉམས་དགྲ་གདོན་སྙིང་ཁྲག་
44



ཐུགས་ཐིག་འཛིན་པ་རང་གྲོལ། ཁ༽ ་་
བཞེསཿ མིང་གི་ལྷག་མ་མེད་པར་མཛོདཿ ལས་མཁན་གིང་ཆེན་མཆོད་ཐབས་ནི༔ ཧཱུྃ༔ སྔོན་
གྱི་བསྐལ་བའི་དང་པོ་ལཿ ཁྲག་འཐུང་དཔལ་ཆེན་ཡབ་ཡུམ་དངཿ ཡུམ་ཆེན་རྡོ་རྗེ་
ཕག་མོ་ཡིས༔ དམ་བཏགས་དབང་བསྐུར་མངའ་གསོལ་བའི༔ སྤྲུལ་པའི་གིང་
ཆེན་སྡེ་བཞིའི་ཚོགསཿ གནས་འདིར་གཤེགས་ལ་བརྟན་པར་བཞུགས༔ རོ་བརྒྱ་
ནུས་པ་སྟོང་ལྡན་སྨན དམ་རྫས་རྒྱན་ལྡན་བ་ལི་ཏཿ དམར་གྱི་རཀྟའི་མཆོད་པ་
བཞེསཿ ཐུགས་དམ་ཞལ་བཞེས་ཇི་བཞིན་དུ༔ རང་གྲོལ་གཉུག་མའི་རྣལ་འབྱོར་
པརཿ འབྲལ་མེད་ས་ལམ་བར་ཆད་སོལཿ ནད་གདོན་ཞི་ཞིང་ཚེ་བསོད་སྤེལ
ཁམས་གསུམ་དབང་སྡུད་ལོག་འདྲེན་སྒྲོལ༔ རྐྱེན་བཟློག་འདོད་དོན་ལྷུན་གྲུབ་
མཛོད༔ དུར་བདག་ཡབ་ཡུམ་མཆོད་པ་ནི༔ ཧཱུྃ༔ འཇིགས་སུ་རུང་བའི་དུར་ཁྲོད་ནསཿ དུར་
བདག་སྲིད་གསུམ་སྲོག་གི་བདག ཡུམ་ཆེན་ཁམས་གསུམ་ཟ་བྱེད་མཿ དམ་ཚིག་
དགོངས་ལ་གནས་འདིར་གཤེགས༔ མཐུན་རྫས་བ་ལི་གཏོར་མ་དངཿ བདུད་རྩི་
རཀྟ་བམ་ཆེན་རོ༔ བསད་པའི་ཤ་རུས་སྙིང་གི་ཁྲག འབུལ་ལོ་དགྱེས་པ་ཆེན་
པོས་རོལཿ སྟོབས་ལྡན་ཁྱོད་ལ་བདག་བསྟོད་དོ༔ དྲི་མེད་དགའ་རབ་དཔའ་བོའི་
དྲུང༔ དབང་རྟགས་རྡོ་རྗེ་སྤྱི་བོར་བཞག༔ དམ་ཚིག་བདུད་རྩི་ལྕེ་ལ་མྱོང ཡང་
ཟབ་འཛིན་པ་རང་གྲོལ་གྱི༔ བཀའ་འདི་གཉེར་དུ་གཏད་པ་བཞིན མ་གཡེལ་
སྲུངས་ལ་འགྲོ་དོན་སྤེལཿ རྣལ་འབྱོར་པ་ཡི་དྲོད་རྟགས་ཉུལཿ ལེགས་པ་ཆོས་ལ་
ཉེས་པ་སོལཿ ས་དང་ལམ་གྱི་ཡོན་ཏན་སྤེལཿ སྡང་དགྲ་ལས་ངན་སྡིག་པོ་ཆེ༔
སྲོག་དབུགས་སྲོལ་ལ་སྙིང་ཁྲག་འཐུངཿ བདུན་རྒྱུད་མིང་གི་ལྷག་མར་ཐོངས
45



་ མདོ་མཁྱེན་བརྩེའི་གསུང་འབུམ། །
མངོན་སྤྱོད་ཕྲིན་ལས་མྱུར་འགྲུབ་མཛོད༔ སྤུ་གྲི་མཆེད་གསུམ་མཆོད་པ་ནི༔ བྷོ༔ མ་ལ་ཡ་
དང་དུར་ཁྲོད་བརྒྱད༔ ཨུ་ཙ་ལ་ཡི་གནས་མཆོག་ནས༔ གདུག་པའི་སྤུ་གྲི་མཆེད་
གསུམ་པོ༔ གནས་འདིར་གློག་ལྟར་མྱུར་བར་གཤེགས༔ དགྱེས་དགུའི་འདོད་ཡོན་
ལོངས་སྤྱོད་རྫསཿ དམ་རྫས་རྨད་བྱུང་ཤ་ཁྲག་རྒྱན༔ མྱོས་བྱེད་ཁྲག་དང་བཟའ་
བཏུང་ཚོགསཿ གསོལ་ལོ་མཆོད་དོ་དགྱེས་པར་རོལཿ ཐུགས་དམ་བསྐང་ལ་ཕྲིན་
ལས་སྒྲུབསཿ སྔོན་ཚེ་ཁས་བླངས་དམ་བཅས་བཞིན༔ འཛིན་པ་རང་གྲོལ་བཀའ་
སྲུང་ལ༔ དམ་ལྡན་སྤྱི་བོའི་ཐོད་དུ་ཁུརཿ དམ་མེད་སྲོག་གི་ཤན་པ་གྱིསཿ སྡང་བར་
བྱེད་པའི་དགྲ་སྡེའི་དཔུངཿ དངོས་སམ་བརྒྱུད་ནས་འཚེ་བ་ཡི༔ དམིགས་པའི་ཡུལ་
དུ་གྱུར་པ་ཀུན༔ བསད་རྟགས་དོན་སྙིང་ཁྱེར་ལ་ཤོག ཇི་ལྟར་བཅོལ་བའི་ལས་
རྣམས་ཀུན༔ མྱུར་དུ་སྒྲུབས་ཤིག་ས་མ་ཡ༔ གཏེར་བདག་མཆོད་པ་ནི༔ ཀྱེ༔ འཛམ་བུའི་
གླིང་ལ་དབང་བསྒྱུར་བའི མཐུ་ལྡན་དྲེགས་པའི་སྡེ་དཔུང་ཚོགསཿ དགེ་བསྙེན་
ཡུལ་ལྷ་ཟོ་དོར་བཅས༔ གནས་འདིར་དགྱེས་པར་གཤེགས་སུ་གསོལ༔ དཀར་
དམར་དམ་རྫས་མཆོད་གཏོར་རྫསཿ གསེར་སྐྱེམས་གཡུ་སྐྱེམས་ཕུད་ཀྱིས་མཆོད
ཡིད་སྤྲུལ་སྤྱན་གཟིགས་དཀོར་ནོར་འབུལཿ བླ་མ་མཁའ་འགྲོའི་སྤྱན་སྔ་རུ ཇི་
ལྟར་ཁས་བླངས་དམ་བཅས་བཞིན༔ ཐུགས་ཀྱི་ཐིག་ལེའི་བསྟན་པ་སྲུངསཿ འཛིན་
པ་རང་གྲོལ་ཉམས་ལེན་པའི༔ དམ་ལྡན་རྣལ་འབྱོར་ཕོ་མོ་ལཿ སྡོང་གྲོགས་མེལ་
ཚེ་རྒྱབ་བརྟེན་དངཿ ཕྲིན་ལས་གང་བཅོལ་མྱུར་འགྲུབ་མཛོད༔ ཧཱུྃ་ཧཱུྃ༔ དྲི་མེད་
དགའ་རབ་པདྨ་ཐོད་ཕྲེང་དང༔ རྡོ་རྗེ་ཕག་མོའི་དམ་ལ་གནས་པ་ཡི༔ བཀའ་དང་



，
，
་
ཐུགས་ཐིག་འཛིན་པ་རང་གྲོལ། ་ ཁ༽
གཏེར་གྱི་སྲུང་མ་མཐུ་རྩལ་ཅན༔ དྲེགས་པ་སྡེ་བརྒྱད་སྣང་སྲིད་ལྷ་འདྲེར་བཅས
གཏོར་མ་འབུལ་ཞིང་ཕྲིན་ལས་བཅོལ་བ་ནི༔ སྔ་འགྱུར་རྒྱལ་བའི་བསྟན་པ་དར་
བ་དངཿ ཡང་གསང་དམ་ཆོས་ཕྱོགས་མཐའ་ཀུན་ཏུ་ཁྱབ༔ བརྒྱུད་འཛིན་བུ་སློབ་
འཛམ་གླིང་རི་སུལ་གསཿ སྦྱིན་བདག་ཚེ་བསོད་མངའ་ཐང་འབྱོར་པ་རྒྱསཿ མཚོ་
སྐྱེས་རྡོ་རྗེའི་རིང་ལུགས་ཡུན་རིང་གནསཿ མི་མཐུན་བདུད་ཀྱི་གཡུལ་ལས་རྒྱལ་
བ་ཡི༔ རྒྱལ་མཚན་དུས་ཀུན་སྲིད་པའི་རྩེ་མོར་ཕྱོར བཀྲ་ཤིས་བདེ་ལེགས་ཕུན་
ཚོགས་ཡོངས་གྲུབ་མཛོད. མཆོད་གཏོར་གཙང་མའི་གནས་སུ་གཤེགས༔ ཐུགས་ཐིག་འཛིན་པ་རང་གྲོལ་
གྱི༔ བཀའ་དང་བསྟན་སྲུང་མཆོད་པའི་ཐབས ཡང་ཟབ་གསེར་གྱི་ཡང་ཞུན་འདི༔ དྲི་མ་མེད་པའི་དགོངས་པའི་
གནསཿ དགའ་རབ་དཔའ་བོས་གསུངས་པ་བཞིན བདག་ཉིད་ཨ་ཙར་དམར་པོ་ཡིསཿ ཞུས་ཤིང་དག་པར་བྱས་ནས་
ཕབ༔ དམ་ཅན་ཆགས་པའི་བླ་རྡོ་སྟེ༔ ལས་མྱུར་བཀའ་གཉན་ཞལ་དྲོ་བའི༔ དམ་ལྡན་ཆིག་བརྒྱུད་ལས་གཞན་དུ༔
སྤེལ་ན་འཁུ་ལྡོག་བཀའ་ཆད་འབྱུང༔ སྙིང་ལ་གཅེས་སོ་ས་མ་ཡ༔ དམ་ཚིག་གི་རྒྱ༔ ས་མ་ཡཿ ཁ་གུ་ཧྱé མངྒ་ལཾ།། །།
དགེའོ།། །།་་་་་
ཡང་གསང་འཛིན་པ་རང་གྲོལ་ལས་ བཀའ་དང་གཏེར་སྲུང་མའི་མཆོད་ཐབས་བཞུགསཿ བཀའ་གཏེར་སྲུང་
མཆོད་ཐབས་ནི༔ བ་ལི་གཏོར་མ་ཤ་ཁྲག་བརྒྱན༔ ཁྱད་པར་རིན་ཆེན་སྣ་ལྔ་དང༔ ཇ་ཆང་ལ་སོགས་མཐུན་རྫས་རྣམས༔
ལེགས་པར་བཤམས་ལ་འདི་སྐད་དོ༔ ཧཱུྃ༔ འཇིགས་རུང་སྲིན་པོའི་གྲོང་ཁྱེར་དཔལ་གྱི་རི༔ རྩ་
གསུམ་རྒྱལ་བའི་ཞིང་ཁམས་པདྨ་འོད༔ སྲིན་པོའི་རྒྱལ་པོ་གཟའ་བདུད་རཱ་ཧུ་ལ
སྐུ་མདོག་དམར་སྨུག་འཇིགས་རུང་བྱིན་ཆགས་པའི སྤྱན་སྟོང་སྡང་མིག་འབར་
བས་དགྲ་ལ་གཟིགསཿ ཞལ་ནས་གདུག་པ་དུག་གི་ཁ་ཕྲུ་འཐོར༔ འདིར་གཤེགས་
47



མདོ་མཁྱེན་བརྩེའི་གསུང་འབུམ། །
དམ་རྫས་བརྒྱན་པའི་གཏོར་མ་བཞེས ་འཛིན་པ་རང་གྲོལ་བཀའ་ཡི་བྱ་ར་མཛོད༔
དམ་ལྡན་སྒྲུབ་པ་པོ་ལ་དངོས་གྲུབ་སྩོལ༔ དམ་མེད་ལོག་ལྟ་ཅན་གྱི་སྙིང་ཁྲག་བཞེས
གཟུགས་ཅན་གཟུགས་མེད་ལོག་འདྲེན་ཚར་བཅད་ནས༔ བསམ་དོན་ལྷུན་གྱིས་
གྲུབ་པའི་ཕྲིན་ལས་མཛོདཿ བྷོ ཁཾ་ལས་རྒྱ་མཚོ་འཁྱིལ་པའི་ཀློང་དཀྱིལ་དབུསཿ
གདུག་པའི་སྲས་མཆོག་བསྙོ་ཁ་ནག་པོ་ཆེ༔ སྨུག་ནག་ཁྲོ་ཉམས་སྲིན་པོའི་གཟུགས་
འཆང་བ༔ དམ་ལྡན་རྣལ་འབྱོར་དཔའ་བོས་འབོད་ལགས་ན༔ དམ་ཚིག་ཅན་གྱི་
ལྷ་མཆོག་གཤེགས་སུ་གསོལ༔ དམ་རྫས་བ་ལོ་རྒྱན་ལྡན་བདུད་རྩིའི་སྐྱེམསཿ རིན་་
ཆེན་ལྔ་དང་གསེར་སྐྱེམས་གཡུ་སྐྱེམས་སོགས༔ འབུལ་ལོ་དགྱེས་བསྐང་ཕྲིན་ལས་
ཐོགས་མེད་སྒྲུབས༔ ཁྱེད་ལ་ལས་ཀྱི་གཉེར་ཁ་གཏད་པ་ནི༔ འཛིན་པ་རང་གྲོལ་
བཀའ་ཡི་བྱ་ར་མཛོདཿ ཁྱད་པར་བླ་མའི་བཀའ་ལ་མི་བརྩི་ཞིང༔ གདམས་ངག་
རང་གར་སྤྱོད་པའི་དམ་མེད་རྣམས༔ སྙིང་ནང་ཁྲག་གི་ཐིག་ལེ་དྭངས་མ་ནི ཐང་
དུ་ཕོབ་ཅིག་བཛྲ་ས་མ་ཡ༔ མ་གཡེལ་དམ་ཚིག་ཅན་གྱི་ལྷ་མཆོག་ཁྱོད༔ ཉིན་
མཚན་དུས་དྲུག་ཀུན་ཏུ་མེལ་ཚེ་མཛོད༔ ཁྱད་པར་རྣལ་འབྱོར་བདག་ཅག་སྒྲུབ་པ་
པོའི༔ གཞི་བྱེས་ལམ་གསུམ་གར་འགྲོ་གར་འདུག་ཀྱང ཁ་མགོན་རོགས་ལྡན་
མཐུ་དཔུང་མ་གཡེལ་བརཿ འབད་མེད་ལྷུན་གྱིས་གྲུབ་པའི་ཕྲིན་ལས་མཛོད༔ དྲི་མ་
མེད་པའི་གསུང་གི་བདུད་རྩིའི་རྒྱུན༔ གནད་བྱང་མཁའ་འགྲོའི་བརྡ་འཁྲོལ་ཆེན་མོ་ལས༔ བདག་ཉིད་ཁྲག་འཐུང་ལས་
ཀྱི་དཔའ་བོ་ཡིསཿ ཡང་གསང་ཐུགས་ཀྱི་ཐིག་ལེའི་མཐའ་བརྟེན་དུ ཡི་གེ་ཉེ་གནས་འོད་ཟེར་མིང་གིས་བགྱིས༔ མང་
ལཾ། ཤུ་བྷཾ།། །།



་ ཐུགས་ཐིག་འཛིན་པ་རང་གྲོལ། ཁ༽
་ ཨ་ཏི་ཐུགས་ཀྱི་ཐིག་ལེ་ལསཿ བཀའ་སྲུང་དགོངས་བཙན་མཆོད་ཐབས་བཞུགསཿ ཨནྡགངྒམཿ ཨ་ཏི་ཐུགས་ཀྱི་
ཐིག་ལེ་ལསཿ ཐུན་མོང་ནང་གི་བཀའ་སྲུང་ཆེ༔ དྲག་རྩལ་ཆེ་ཞིང་མྱུར་མགྱོགས་ལྡན མཆོད་རྫས་དགོས་པའི་ཡོ་བྱད་
ནི༔ ཁྲག་ཆེན་བ་ལི་སྐྱེམས་ཕུད་དངཿ ར་ཚིལ་སྤོས་དཀར་དུད་པས་བདུག༔ རང་ཉིད་ཡི་དམ་ཐང་རྒྱལ་བསྐྱེད༔ ཧཱུྃ༔
འཇིགས་རུང་བསེ་མཁར་སྨུག་པོ་མཁའ་ལ་བསྙེན༔ རྩེ་ལ་རུ་མཚོན་རྒོད་ཀྱི་ལྡེམ་
འཕྲུ་བཙུགསཿ རླུང་གིས་བསྐྱོད་ཅིང་སྣང་སྲིད་གཡོ་ཞིང་འགུལཿ ཐང་དཀར་ཐང་
སྨུག་འབུམ་ནི་འཕུར་ཞིང་ལྡིང༔ འོག་ན་འདོད་ཆགས་ཁྲག་གི་རྒྱ་མཚོ་འཁྱིལཿ ང་
རྒྱལ་གདུག་པའི་བཙན་གྱི་ཁྱི་དམར་རྒོད༔ གཏི་མུག་རྨོངས་པའི་གཅན་གཟན་
ཇམ་ཞིང་རྒྱུག སྐུ་མཁར་སྨུག་པོ་སྟོང་པའི་ནང་དབྱིངས་སུ༔ དམར་ནག་ཁྲག་གི་
ཐིག་ལེ་བདུན་བྱུང་བའི༔ ང་རྒྱལ་གདུག་པའི་བཙན་རྒོད་བདུན་དུ་གྱུར༔ སློབ་
དཔོན་པདྨའི་བཀའ་ཉན་ཐ་ཚིག་ཅན༔ འདིར་གཤེགས་ཁྲག་ཆེན་བ་ལོ་སྐྱེམས་
ཕུད་བཞེསཿ ད་ལྟ་རིག་འཛིན་དྲི་མ་མེད་པའི་བཀལཿ མཁའ་འགྲོའི་གསུང་བཅུད་
བདུད་རྩིའི་བཅུད་ཕྱུང་བའི༔ ཡང་གསང་ཐུགས་ཀྱི་ཐིག་ལེ་སྐོར་གསུམ་གྱི༔ གདམས་
པའི་གཉེར་ཁ་ཁྱོད་ལ་གཏད་པ་ཡིན༔ དམ་ཚིག་བདུད་རྩི་བླུད་ཅིང་རྡོ་རྗེ་གཏད༔
དབང་བསྐུར་ཐ་ཚིགས་བསྒྲགས་ཤིང་མཚན་ཡང་གསོལཿ ཡང་གསང་འདི་ལ་
བསྟན་པའི་དགྲ་བྱུང་ནི༔ མ་གཡེལ་མ་འགྱང་བསད་ཁྲག་དོན་སྙིང་ཕྱུངས ཁྱད་
པར་བཀའ་འགལ་གདམས་ངག་རང་ཤོར་བའི༔ རྡོ་རྗེ་སློབ་དཔོན་ཐུགས་དཀྲུགས་
དམ་ལོག་རིགས༔ ཙིཏྟའི་ག་བུར་གཟིར་ཞིང་སྙིང་སྲོག་ཁྲོལ བསྟན་པ་འཛིན་
ཞིང་བསྟན་འཛིན་སྐྱེས་བུ་སྐྱོངས༔ བདུད་རིགས་ལོག་ལྟ་ཅན་རྣམས་ཆམ་ལ་ཕོབ༔
49



མདོ་མཁྱེན་བརྩེའི་གསུང་འབུམ། -
ཡང་གསང་བསྟན་པ་མི་ནུབ་མཐའ་རྒྱས་ཤིངཿ བརྒྱུད་འཛིན་བུ་སློབ་ཡངས་པའི་
ས་སྟེང་ཁྱབ༔ སྙན་གྲགས་དབྱར་རྔ་ལས་ཀྱང་སྒྲ་ཆེ་ཞིང ཡང་གསང་དམ་ཆོས་
གེགས་མེད་མྱུར་འགྲུབ་ནསཿ མཐར་ཐུག་འོག་མིན་དོན་གྱི་ཕོ་བྲང་དུ༔ འབྲེལ་
ཚད་དོན་ལྡན་ཚེ་འདིར་ཕྱིན་པར་ཤོག༔ ས་མ་ཡ༔ རྒྱ་རྒྱ་རྒྱ༔ ཨ་ཏི་ཐིག་ལེ་སྐོར་གསུམ་བཀའ་འཛིན་
སྐྱོངསཿ ཁྱོད་ལ་གཏེད་པས་གཡེལ་མེད་བྱ་ར་གྱིསཿ བཀའ་འདི་ད་ལྟ་སྤེལ་བའི་གནས་མེད་པསཿ མ་འོངས་སྐལ་ལྡན་
རྣམས་ལ་སྤྲོད་ཅེས་གསུངསཿ ས་མ་ཡ་རྒྱ་རྒྱ་རྒྱ༔ ཁྲག་འཐུང་ལས་ཀྱི་དཔའ་བོས་བརྡ་རིས་ལས་དག་པར་ཕབ་སྟེ༔
སློབ་བུ་འོད་ཟེར་མཐའ་ཡས་ཀྱིས་ཡི་གེ་བགྱིས་པའོ།། དགེའོ།། །། ་ ་ ་་་
ཚི༔ རྩ་གསུམ་ཆོས་སྐྱོང་སྲུང་མར་རྒྱུན་གཏོར་
འབུལ་བའི་རིམ་པ་བཞུགས
རྩ་གསུམ་ཆོས་སྐྱོང་སྲུང་མར་འདུད༔ རྒྱུན་གཏོར་འབུལ་བའི་རིམ་པ་ནི༔ རཾ་ཡཾ་ཁཾ༔ ཨོཾ་ཨཱཿཧཱུྃ༔ ཧཱུྃ༔
རང་བྱུང་བྷནྡྷ་ཡངས་པའི་གཏོར་སྣོད་དུ༔ དམ་རྫས་བ་ལི་ཤ་ལྔ་བདུད་རྩི་ལྔ༔ ཡེ་
ཤེས་བདུད་རྩིར་བྱིན་གྱིས་བརླབས་པ་ཡི༔ ས་དང་བར་སྣང་ནམ་མཁའི་ཁྱོན་གང་
བའི༔ འདོད་ཡོན་ལྔ་ཡི་མཆོད་སྤྲིན་འཕྲོ་བ་འདི༔ བཀའ་དྲིན་མཉམ་མེད་དྲིན་ཆེན་
བླ་མ་དང༔ བརྒྱུད་པ་དགུ་ལྡན་དཔལ་ལྡན་བླ་མའི་ཚོགས རྒྱུད་སྡེ་བཞི་དྲུག་ཐེག་
པ་རིམ་དགུ་ཡི༔ ཡི་དམ་ཞི་ཆགས་ཁྲོ་བོའི་དཀྱིལ་འཁོར་ལཿ ཡེ་ཤེས་ལས་དང་
50
.



•。
ཐུགས་ཐིག་འཛིན་པ་རང་གྲོལ། ཁ༽ ་་
དམ་ཚིག་ཤ་ཟ་མོ འཇིག་རྟེན་སྤྲུལ་བསྒྱུར་མ་རྒྱུད་མཁའ་འགྲོར་བཅས༔ ཡེ་ཤེས་
བདུད་རྩིའི་རང་བཞིན་དམ་རྫས་འབུལཿ དགྱེས་པར་བཞེས་ཤིག་རོལ་ཅིག་ཁ་རཾ་ ་
ཁཱ་ཧི༔ ཁྱད་པར་རྒྱལ་བའི་བསྟན་སྲུང་དམ་ཚིག་ཅན མོ་རྒྱུད་ཡོངས་ཀྱི་སྤྲུལ་གཞི་
སྔགས་སྲུང་ ཕོ་རྒྱུད་ཀུན་འདུས་དཔལ་མགོན་མ་ནིང་ནག སྐྱེ་རྒྱུད་བདག་པོ་
ལྷ་ཆེན་དབང་ཕྱུག་ཆེ ཡེ་ཤེས་བདུད་རྩིའི་རང་བཞིན་དམ དགྱེས་པར་བཞེས་
ཤིག་རོལ ཡེ་ཤེས་མགོན་པོ་ལས་མཛད་བྱ་རོག་གདོང༔ མཐུ་རྩལ་ཐོགས་མེད་
དྲང་སྲོང་རཱ་ཧུ་ལཿ དམ་ཅན་རྡོར་ལེགས་དགེ་བསྙེན་བསྙོ་ཁ་ནག༔ རྡོ་རྗེ་གཤོག་
རྒོད་གཉེར་འཛིན་དྲག་མོ་རྒྱལཿ ཡེ་ཤེས༴ དགྱེས་པར༔ གསང་བའི་གཉེར་འཛིན་
སྨན་བཙུན་མཆེད་སྡེ་ལཿ མ་གཅིག་ཤ་ཟའི་གཙོ་མོ་ཁ་མོ་ཆེ རྡོ་རྗེ་གཡུ་སྒྲོན་ལྷ་
མོ་ངན་ནེ་མཿ ལས་མཛད་དམག་ཟོར་རྒྱལ་མོ་ཁྲག་རལ་བཅསཿ ཡེ་ཤེས༔ དགྱེས་
པ ཡང་དག་དོན་གྱི་བཀའ་སྲུང་འབར་མ་གསུམ གིང་ཆེན་སྡེ་བཞི་སྤུ་གྲི་མཆེད་
གསུམ་དང༔ དུར་བདག་ཡབ་ཡུམ་བཙན་རྒོད་དགྲ་འཇོམས་རྩལཿ བདུད་མགོན་
ཡབ་ཡུམ་ཀླུ་བདུད་མགོ་དགུ་བཅསཿ ཡེ་ཤེས༴ དགྱེས་པར༔ ནོར་བདག་ཆེན་པོ་
ཨཱརྱ་ཛམ་བྷ་ལཿ མཐུ་ལྡན་དྲེགས་པའི་གཙོ་བོ་གནོད་སྦྱིན་རྗེ གཉན་གྱི་རྒྱལ་པོ་
བཛྲ་ཐོད་པ་རྩལཿ གཉན་པོ་གཡུ་རྩེ་ཤན་པ་དམར་ནག་སོགསཿ ཡེ་ཤེས༴ དགྱེས
ཟུར་ཕུད་ལྔ་སྲས་གཉན་ཆེན་ཐང་ལྷ་དང༔ གཏེར་སྲུང་གཉན་ཆེན་སྡེ་བཞི་རྣམ་
ཐོས་སྲས༔ དམ་ཚིག་ཅན་གྱི་དགེ་བསྙེན་ཟོ་དོར་གཉན སྲོག་བདག་རྒྱལ་ཆེན་སྐུ་
ལྔ་ཙིའུ་དམར་བ༔ ཡེ་ཤེས༴ དགྱེས་པར༔ རོལ་བ་རྐྱ་བདུན་འབར་བ་སྤུན་བདུན་
I



མདོ་མཁྱེན་བརྩེའི་གསུང་འབུམ། །
དངཿ འགོ་པའི་ལྷ་ལྔ་སྐྱོབས་པའི་ལྷ་དགུ་བཅསཿ འཛམ་གླིང་དཀར་ཕྱོགས་སྐྱོང་
བའི་མཐུ་ལྡན་སྡེ སྡེ་དཔོན་སུམ་ཅུ་སྡེ་བརྒྱད་དྲེགས་པའི་ཚོགསཿ ཡེ་ཤེས༴ དགྱེས་
པར༴ ཐུགས་དམ་བསྐང་ལ་མཆོག་ཐུན་དངོས་གྲུབ་སྩོལ༔ སྐུ་གསུང་ཐུགས་དང་
རྩ་བ་ཡན་ལག་གི དམ་ཚིག་འགལ་ཉམས་འདས་དང་རལ་བ་སོགསཿ གཞན་
ཡང་མ་རིག་འཁྲུལ་བའི་དབང་གྱུར་བས༔ བླ་མ་ཡི་དམ་མཁའ་འགྲོ་ཆོས་སྐྱོང་གི
ཐུགས་དང་འགལ་གྱུར་ནོངས་པ་ཅི་མཆིས་པཿ སྙིང་ནས་འགྱོད་པ་དྲག་པོས་མཐོལ་
ལོ་བཤགསཿ སྲུང་མ་མཆོད་ཅིང་བསྒྲུབ་པར་དམ་བཅས་པཿ ཏིང་འཛིན་མ་གསལ་
མཆོད་སྒྲུབ་རྫས་མ་འཛོམ ཕུད་ཉམས་དམ་ཚིག་ཉམས་པའི་ཟས་སྤྱོད་འདྲེས
སྤྲོས་བཅས་ཚོགས་གཏོར་མཆོད་པ་སེར་སྣས་བསླད༔ སྤྲོས་མེད་དམིགས་པའི་
འཁྲུལ་འཁོར་མ་གསལ་ཞིང༔ ལྟ་སྒོམ་སྤྱོད་པ་གསང་སྔགས་ཟབ་མོ་ལཿ ལོག་ལྟ་
གཤེ་བསྐུར་ཐེ་ཚོམ་ཤོར་བ་ཀུན༔ གནོང་ངོ་འགྱོད་དོ་མཐོལ་བཤགས་བཟོད་པར་
བཞེས༔ ཡེ་ཤེས་ལྷ་ལ་རྣམ་རྟོག་མི་མངའ་ཡང༔ དེ་འཁོར་བཀའ་ཡི་གཉེར་འཛིན་
མཐུ་བོ་ཆེ༔ དམ་ཚིག་སྐྱོན་མཐོང་ཙམ་གྱིས་ཆད་པ་གཅོད༔ དེ་ཕྱིར་རིག་པ་ཡེ་ཤེས་
ཆེན་པོའི་ཀློང༔ མེད་དང་ཕྱལ་བ་གཅིག་པུ་ལྷུན་གྲུབ་ངང བཤགས་སོ་ཚངས་པ་
དོན་གྱི་དངོས་གྲུབ་སྩོལཿ ཨོཾ་བཛྲ་ས་ཏྭ་ས་མ་ཡ༔ མ་ནུ་པཱ་ལ་ཡ༔ སོགས་ནས། ས་ཏཱ་
ཨཱ༔ རྗེས་ལ་ཕྲིན་ལས་བཅོལ་བ་ནི༔ ཀྱེ༔ གང་ཞིག་ཡིད་ལ་དྲན་པ་ཙམ་གྱིས་ནི༔ འདོད་དོན་
དངོས་གྲུབ་སྩོལ་བར་དམ་བཅས་པའི༔ བསྟན་སྲུང་དམ་ཅན་རྒྱ་མཚོའི་ཚོགས་རྣམས་
ལ བདག་གིས་ཇི་ལྟར་ཕྲིན་ལས་བཅོལ་བ་ནི༔ མཉམ་མེད་རྒྱལ་བ་ཤཱཀྱ་སེང་གེ་



ཐུགས་ཐིག་འཛིན་པ་རང་གྲོལ། ཁ༽་
ཡི༔ བསྟན་པ་འདི་ལ་ངོ་མཚར་རྨད་བྱུང་བ༔ རྒྱལ་བ་གཉིས་པ་པདྨ་ཐོད་ཕྲེང་གི་
རིང་ལུགས་ཡོ་ག་གསུམ་གྱིས་བསྟན་པ་སྲུངསཿ སྐྱབས་མཆོག་རིན་ཆེན་གསུམ་
གྱི་དབུ་འཕང་བསྟོད༔ སྙིགས་དུས་དུག་ལྔའི་འཐོར་རླུང་དྲག་པོ་ཡིས༔ བྱང་ཆུབ་
སེམས་ཀྱི་འགྲོ་བ་གདུལ་དཀའ་བའི༔ ཡང་གསང་བླ་མེད་ཐིག་ལེ་སྐོར་གསུམ་གྱི༔
བརྗོད་བྲལ་རྨད་བྱུང་ཐོས་གྲོལ་ཆེན་མོ་ཡི༔ བསྟན་པ་ཕྱོགས་དུས་ཀུན་ཏུ་དར་རྒྱས་
ཤིངཿ བརྒྱུད་འཛིན་རིག་པ་འཛིན་པའི་ཚོགས་རྣམས་ཀྱི༔ ཁྲེགས་ཆོད་ཐོད་རྒལ་
ལམ་གྱི་བར་ཆད་སོལཿ སྣང་བ་བཞི་ཡི་འབྲས་བུའི་རྩལ་རྫོགས་མཛོད༔ ཁྱད་པར་
བཀའ་དྲིན་མཉམ་མེད་ཆོས་ཀྱི་རྗེ༔ པདྨ་འབྱུང་གནས་རྡོ་རྗེ་སློབ་དཔོན་གྱི༔ སྐུ་ཚེ་
བརྟན་ཅིང་ཕྲིན་ལས་ཕྱོགས་བཅུར་རྒྱསཿ ཐུགས་ཀྱིས་བཞེད་དོན་འབད་མེད་ཡོངས་
གྲུབ་ཅིངཿ བརྒྱུད་འཛིན་བུ་སློབ་ཚེ་ཆོས་བར་ཆད་ཞི བསམ་དགུའི་རེ་བ་མ་ལུས་
ཡོངས་རྫོགས་ནས༔ འཕོ་ཆེན་འཇའ་ལུས་རྡོ་རྗེའི་ལམ་སྲོལ་ཚུགསཿ རང་སྣང་
དབང་སྡུས་གཞན་སྣང་ཟིལ་གནོན་ཞིང༔ འཛིན་པ་རང་སར་གྲོལ་བའི་རྟེན་འབྲེལ་
གྱིསཿ སྲིད་གསུམ་ཕོ་རྒྱུད་སྣང་བ་དབང་དུ་བསྡུསཿ ང་རྒྱལ་དྲེགས་པའི་དཔའ་
ཞུམ་ཟིལ་གྱིས་གནོན༔ དགའ་བཞི་བདེ་བ་ཆེན་པོའི་རྟེན་འབྲེལ་གྱིས མོ་རྒྱུད་
ཆགས་པ་ཆེན་པོའི་རྒྱུད་དཀྲུགས་ཤིང༔ གཏན་པ་བྲལ་བ་འདུས་ཤིང་དེ་ལ་གནས
ཉི་འོག་གཡང་གསང་ཆོས་ཀྱི་བདུད་རྩིས་ཁྱབ༔ ལོངས་སུ་སྤྱོད་ཅིང་སྨིན་གྲོལ་ལམ་
ལ་འགོད༔ དམ་མེད་སྐལ་ངན་ལོག་ལྟ་སྒྲོ་སྐུར་ཅན༔ སྨོན་ལམ་ལོག་པར་གྱུར་པའི་
དགྲ་འདྲེ་དཔུངཿ ལོ་ཟླ་ཞག་དང་ཟ་མར་མ་འགྱངས་པརཿ མངོན་སྤྱོད་དྲག་པོའི་



་ མདོ་མཁྱེན་བརྩེའི་གསུང་འབུམ།
ཆད་པས་ཚར་ཆོད་ཅིག ཉོན་མོངས་ང་རྒྱལ་དྲེགས་པས་བརྒྱག་པ་ཡི༔ བཀའ་ལ་
གཟུ་ལུམ་རས་གཅོད་སྒྲོ་སྐུར་འདེབསཿ ཕྲིན་ལས་བར་དུ་གཅོད་པའི་དགྲ་བོ་ཡི༔
བསོད་ནམས་རླུང་རྟའི་འདུན་མ་རླུང་ལ་སྐུརཿ སྨྱོ་འབོག་ལས་ཆེན་བཅུ་གཉིས་རྟགས་
མཚན་སྟོན ཞི་བའི་ཕྲིན་ལས་ཡར་ངོའི་ཟླ་ལྟར་འཕེལ རྒྱས་པའི་ཕྲིན་ལས་
དབྱར་གྱི་ཆུ་གཏེར་བཞིན༔ དབང་གི་ཕྲིན་ལས་ཁམས་གསུམ་གཏན་པ་བྲལ༔ དྲག་
པོའི་ཕྲིན་ལས་བ་མོ་ཉི་ཟེར་བཞིན༔ ལྷུན་གྲུབ་ཕྱོགས་ལས་རྣམ་པར་རྒྱལ་བ་དང་༔
རྒྱལ་མཚན་སྲིད་པའི་རྩེ་མོར་རབ་བསྒྲེངས་ཤིང བཀྲ་ཤིས་དཔལ་འབར་བདེ་
སྐྱིད་ཉི་མ་ཤརཿ རྫོགས་ལྡན་གསར་པའི་དཔལ་ལ་ལོངས་སྤྱོད་ཅིང༔ བྱིན་རླབས་
དངོས་གྲུབ་མཆོག་སྩོལ་འབྲས་སྨིན་ཤོག ཨེ་མ་ཧོ༔ དམ་ཅན་མཆོད་སྤྲིན་དངོས་གྲུབ་མཚོ༔ བདག་
འདྲ་ཨ་ཙར་དམར་པོ་ཡིསཿ བརྡ་རིསངོས་སུ་བཀོད་པ་བཞིན ང་སྤྲུལ་སྐྱེས་བུ་འཕྲད་ནས་ཀྱང་ ལྷ་ལྕམ་ཡེ་ཤེས་
ཊཱཀྐི་མའི”དམ་ཅན་བྲན་དུ་ཁོལ་བར་ཤོག༔ ས་མ་ཡ༔ རྒྱ་རྒྱ་རྒྱ༔ གུ་ཧྱ༔ དམ་ཚིག་གི་རྒྱ བདག་འདྲ་ཁྲག་འཐུང་
བདེ་བའི་རྡོ་རྗེས་དག་པར་ཕབ་པའི༔ ཡི་གེའི་འདུ་བྱེད་ཉེར་གནས་འོད་ཟེར་མིང་ཅན་གྱིས་བགྱིས་པསཿ བཀྲ་ཤིས་
བྱིན་ཆགས་དགེ་ལེགས་འཕེལ་བར་གྱུར་ཅིག དགེའོ། །དགེའོ། དགེའོ།། །་་་་ ་ ༌
54
.



ཐུགས་ཐིག་འཛིན་པ་རང་གྲོལ།
ཁ༽
I
.
.
স্বী ইংৰীৰৰীৰশুৰীৰৰকাৰৰীৰৱৰ৷
༄༅། །ཨ ཏི ཙིཏྟཾ སྱ ཏི ལ ཀ ཏ ཧ ཎོ སོ ༄ ཀྵ ར མ པ བཱ དཱི བི ཧ ར ཏི སྨ།
༄༅། །ཨ་ཏི་ཐུགས་ཀྱི་ཐིག་ལེ་ལས༔ འཛིན་པ་རང་གྲོལ་གདམས་པ་བཞུགས
55



མདོ་མཁྱེན་བརྩེའི་གསུང་འབུམ། ་
ཨོཾ། རྟརྒཐུག་རྐ2 རིག་སྟོང་དབྱེར་མེད་ཆོས་ཀྱི་དབྱིངསཿ བཟང་མོ་དོན་གྱི་ལྷ་ལ་འདུད༔ ཤིན་ཏུ་རྣལ་འབྱོར་
དབང་རབ་མཆོག༔ དབྱིངས་རིག་དབྱེར་མེད་སྐུ་གསུམ་གདངས རྩོལ་མེད་ཉམས་བླངས་འབྲས་བུ་ཆེ གདོད་མའི་
གཞི་ཐོག་གྲོལ་བ་ལཿ སྤྲོས་བཅས་བོག་འདོན་འཛིན་པ་བྲལ༔ དབང་འབྲིང་ལམ་གྱི་ཆ་རྐྱེན་དུ འཛིན་པ་རང་གྲོལ་
མན་ངག་གནད ཉམས་ཀྱི་ཞེན་པ་རིང་ཞིག་ནསཿ གདོད་མའི་སྐུ་གསུམ་མངོན་གྱུར་གྱི ཟབ་ལམ་ཉམས་སུ་ལེན་པ་
ལ ཐོག་མར་རང་སྣང་དབང་འདུས་ཤིངཿ གཞན་སྣང་ཟིལ་གྱིས་གནོན་པའི་ཕྱིརཿ སྔ་ནོན་མན་ངག་འདི་ལྟ་སྟེ༔ དང་
པོ་སྐྱབས་སེམས་བསྡུས་པ་ནི༔ ན་མོ༔ སྐུ་གསུམ་ཀུན་འདུས་བླ་མ་ཡུམ་ཆེན་ལཿ བྱང་ཆུབ་
སྙིང་པོའི་བར་དུ་སྐྱབས་སུ་མཆི༔ ལས་ཉོན་འཁྲུལ་པའི་དབང་གྱུར་འགྲོ་བ་རྣམས
སངས་རྒྱས་ཐོབ་ཕྱིར་བྱང་ཆུབ་སེམས་མཆོག་བསྐྱེདཿ ལན་གསུམ་བརྗོད་ཅིང་གསོལ་འདེབས་
ལྟར་བསྐྱེད་ནི༔ མདུན་མཁར་འོད་ཕུང་འཁྲིགས་པའི་གཞལ་ཡས་སུ༔ གཞི་དབྱིངས་
ཆོས་སྐུ་རྒྱལ་བ་ཡུམ་ཆེན་མོ༔ རྣམ་རོལ་དུ་མར་ཤར་བའི་སྒྱུ་འཕྲུལ་ལསཿ བཙོ་
མ་གསེར་མདོག་ཞལ་གཅིག་ཕྱག་བཞི་མ གསེར་རྡོར་གླེགས་བམ་ས་གནོན་མཉམ་
གཞག་རྒྱ༔ རྡོ་རྗེ་སྐྱིལ་ཀྲུང་ལོངས་སྤྱོད་རྫོགས་སྐུའི་ཆསཿ ཡེ་ཤེས་ལྔ་ལྡན་ཕྱོགས་
ཀུན་ཐ་ལེར་གཟིགས༔ ཀ་དག་ཡེ་གྲོལ་སྣང་བ་ལྷུན་གྱིས་གྲུབ༔ དེ་འོག་རིན་ཆེན་
སེང་ཁྲི་མཛེས་པའི་སྟེངཿ བླ་མ་ཧེ་རུ་ཀ་དཔལ་ཡབ་ཡུམ་ལཿ བཀའ་བརྒྱུད་བླ་མ་
ཡི་དམ་མཁའ་འགྲོའི་ཚོགས༔ འཁོར་གྱིས་བསྐོར་ཞིང་ཐུགས་རྗེས་བདག་ལ་གཟིགས
ན་མོ༔ གཏན་གྱི་སྐྱབས་གནས་བླ་མ་ཡུམ་ཆེན་ལཿ གསོལ་བ་འདེབས་སོ་བདག་
རྒྱུད་བྱིན་གྱིས་རློབས༔ བདག་ཏུ་འཛིན་པ་རང་སར་གྲོལ་ནས་ཀྱངཿ ཡེ་ཤེས་ལྔ་
ལྡན་ཆོས་སྐུ་ཐོབ་པར་ཤོག༔ མོས་གུས་རྩེ་གཅིག་གསོལ་བཏབ་ཅིང༔ ཡེ་གྲོལ་གཤིས་ཀྱི་ངང་ཉིད་དུ༔
•
56



I
ཐུགས་ཐིག་འཛིན་པ་རང་གྲོལ། ཁ༽
གསོལ་འདེབས་བསྙེན་པ་འདི་ལ་འབད༔ ཏདྱ་ཐཱ༔ ཨོཾ་ག་ཏེ་ག་ཏེ་པཱ་ར་ག་ཏེ་པཱ་ར་སཾ་ག་ཏེ་བོ་དྷི་
སྭཱ་ཏཿ ཅི་ནུས་བཟླས་ཤིང༔ བླ་མ་ཡབ་ཡུམ་ཐུགས་ཀ་ནས༔ འོད་ཟེར་བ་ཐག་འཛིང་བཞིན་འཕྲོས༔ རང་ལུས་
བག་ཆགས་འཛིན་སྟངས་དང༔ ཤ་ཁྲག་གདོས་བཅས་མངོན་ཞེན་སྦྱངས༔ རྟོག་ཚོགས་སྣ་ཚོགས་འཕྲོ་སད་ཕྱིར༔
ཕཊ ཨ་འཐས་འཁྲུལ་སྣང་རྨི་ལམ་སད་པ་བཞིན༔ རང་རིག་མ་བཅོས་རྗེ་བཙུན་
ཁྲོས་མ་ནག༔ མཐིང་གསལ་ཞལ་གཅིག་ཕྱག་གཉིས་ཁྲོ་མོའི་ཉམས༔ ཞི་ཆགས་
སྤྱན་གསུམ་སྡང་མིག་སྲིད་གསུམ་གཟིགས༔ ཞལ་གདངས་ལྗགས་འདྲིལ་མཆེ་བ་
དུང་ལྟར་གཙིགསཿ ཕྱག་གཡས་མི་ལྤགས་གཡང་གཞི་ཕྱར་ཞིང་རྡེབསཿ གཡོན་
པའི་མི་རྐང་གླིང་བུས་རང་སྒྲ་སྒྲོག༔ རུས་པའི་རྒྱན་དྲུག་མི་མགོ་སྙིང་ཕྲེང་བརྒྱན༔
པདྨ་ཉི་མ་རོ་ཡི་གདན་སྟེང་དུ༔ ཞབས་གཉིས་དཔའ་མོ་རོལ་བའི་སྟབས་སུ་འགྱིངས༔
སྤྱི་གཙུག་ཕག་ཞལ་དུར་སྒྲ་སྒྲོག་པ་ཡིསཿ འདོད་ཁམས་གཟུགས་ཁམས་གཟུགས་
མེད་ཁམས་རྣམས་གཡོ༔ ཤར་ཕྱོགས་བདེ་ཆེན་དཀར་མོ་འཛུམ་པའི་ཞལཿ ལྷོ་རུ་
སེར་མོ་དོན་གྲུབ་ཞི་མ་ཁྲོ༔ ནུབ་ཕྱོགས་དམར་མོ་སྒྲ་སྒྲོག་ཆགས་པའི་ཉམས༔ བྱང་
ཕྱོགས་སྣ་ཚོགས་མཐར་ཕྱིན་ལྗང་མོ་ཁྲོ ཆ་ལུགས་གཙོ་མོ་དང་མཚུངས་ལས་བཞིའི་
བརྒྱན༔ མདའ་དར་རིན་ཆེན་ལྕགས་ཀྱུ་གྲི་གུག་གཡས༔ གཡོན་པས་བྷནྡྷ་འཛིན་
ཅིང་གར་སྟབས་འགྱིངསཿ རང་མདོག་རིགས་མཐུན་ཌཱཀྐི་འབུམ་རེས་བསྐོར༔ ཆོས་
ཉིད་དྲག་པོའི་རང་སྒྲ་འབྲུག་ལྟར་སྒྲོགསཿ ཡེ་ཤེས་དམ་ཚིག་ཤ་ཟ་འཇིག་རྟེན་གྱི
མ་མོ་མཁའ་འགྲོ་སྲུང་མ་དམ་ཅན་སྡེ༔ དཀར་ཕྱོགས་དྲེགས་པ་སྡེ་བརྒྱད་མཐུ་ལྡན་
ཚོགསཿ སྲིད་པའི་རྩེ་མན་དམྱལ་བའི་གཏིང་རུམ་ཡན༔ ཁམས་གསུམ་རིགས་
57



མདོ་མཁྱེན་བརྩེའི་གསུང་འབུམ།
དྲུག་གཟུགས་ཅན་གཟུགས་མེད་ཀུན༔ དབང་སྡུད་ཟིལ་གྱིས་གནོན་པའི་སྟོབས་
རྩལ་ལྡན༔ ལྷ་དང་རང་རིག་དབྱེར་མེད་གསལ་སྣང་ཆེ ཡེ་ནས་རང་བྱུང་རང་
ཤར་ཆེན་པོར་གྲུབ༔ དབྱེར་མེད་དུ་མ་རོ་གཅིག་ཆེན་པོའི་ངང༔ ཕཊ གཙོ་མོའི་
ཐུགས་ཀར་ཉི་དཀྱིལ་དགའ་འཁྱིལ་དབུས༔ བཻ་ཡིག་མཐིང་གའི་མཐའ་སྐོར་སྔགས་
ཕྲེང་བསྐོར༔ འོད་འཕྲོས་རྒྱལ་བ་མཆོད་ཅིང་བྱིན་རླབས་བསྡུས༔ སླར་འཕྲོས་འགྲོ་
དྲུག་ལས་ཉོན་བག་ཆགས་སྦྱངས༔ དག་ཞིང་དཔའ་བོ་རྣལ་འབྱོར་མར་བསྒྱུར་ཅིང༔
གཟུགས་སྣང་ལྷར་གསལ་སྒྲ་སྒྲགས་སྔགས་ཀྱི་སྒྲ༔ མ་རིག་འཁྲུལ་རྟོག་རིག་པ་ཡེ་
ཤེས་ཀློང༔ འཁོར་འདས་མཉམ་ཉིད་ཁྱབ་བརྡལ་ངང་དུ་བཟླ༔ བསྙེན་སྒྲུབ་ནི། ཨོཾ་བཛྲ་
བྷ་ར་ཧི་ཀྲོ་ཏི་ཀཱ་ལི་ཧ་རི་ནི་ས་ཨཱ་ཝེ་ཤ་ཡ་སརྦ་ཀརྨ་ཧཱུྃ་ཕཊ་རྩེ་གཅིག་བཟླ་ཞིང་རིག་པ་
གཞུར་ལ་དྲངས གང་ཤར་རང་གྲོལ་ཆེན་པོའི་ཉམས་ལེན་སྐྱོང༔ རིགས་བཞིའི་ཐུགས་ཀར་ཧ་རི་ནི་
སས་མཚན༔ གཙོ་མོའི་ཐུགས་ཀའི་སྔགས་ཕྲེང་གཡོན་དུ་འཁོར༔ རིགས་བཞི་འཁོར་
བཅས་འཁོར་བའི་སྟོབས་ཤུགས་ཀྱིསཿ ཁམས་གསུམ་རིགས་དྲུག་སེམས་ཅན་རླུང་
ལྟར་འཁོར༔ དངངས་སྐྲག་འདར་བརྒྱལ་དབང་བསྡུས་ཟིལ་གྱིས་གནོན༔ སྲོག་
སྙིང་སྐྱུག་ཕུལ་ཁས་བླངས་བྲོ་བོར་ཏེ ཡེ་ཤེས་ལས་དང་མཁའ་འགྲོས་དངོས་གྲུབ་
ཕུལཿ ལས་བཞི་ལྷུན་གྲུབ་སྲིད་གསུམ་སྲོག་དབང་བསྒྱུརཿ བསྒྲུབ་སྔགས་དྲག་ཏུ་བཟླ་ཞིང་
བརྟུལ་ཞུགས་སྐྱོང༔ རོ་སྙོམས་སྣང་བ་གཏད་མེད་ཆེན་པོར་བཏང བསྐྱེད་རིམ་དམིགས་པའི་འཁྲུལ་འཁོར་གསལ་
སྣང་ཐོན༔ དངོས་ཉམས་རྨི་ལམ་རྟགས་མཚན་མཐོང་བའི་ཚེ༔ རྫོགས་རིམ་ནམ་མཁའ་ལྟ་བུའི་ཏིང་འཛིན་ནི༔ ལྷ་
འདྲེ་གཉིས་རྟོག་གཟུང་འཛིན་དབྱིངས་སུ་གཏོརཿ ཕཊ༔ རང་བྱུང་ཡེ་ཤེས་ཤེས་པ་རང་ཐོག་ལྷོད༔ ཅིར་ཡང་མི་
58



རྣག་མོའི་ཐུགས་ཀརིལ་བུ་ཐོགས་པའི་ད་སྟེ་བརྒྱད་འབྱུང་རེད་པ་བཞིན་
ཐུགས་ཐིག་འཛིན་པ་རང་གྲོལ། ཁ༽
དམིགས་རྒྱ་ཆད་ཕྱོགས་ལྷུང་བྲལ རྣམ་རྟོག་གྱ་གྱུའི་དགག་སྒྲུབ་ཞེན་པ་ལྷོད༔ སྤྲོས་བྲལ་ནམ་མཁའ་ལྟ་བུའི་ཉམས་
ལེན་གནསཿ མ་བཅོས་རང་བྱུང་ཡེ་ཤེས་ཀྱི ཨཱགནད་ཀྱི་ངོ་སྤྲོད་སྙན་རྒྱུད་ཞལ་ལས་ཤེསཿ མཆན། རང་ལུས་
འཛིན་ཞེན་ཞིག་ཚེ་གཉན་འབོད་ནི༔ ཕཊ༔ ཅེས་ལྟ་བའི་ངར་མདངས་ཤུགས་བསྐྱེད་ལ༔ རང་ཉིད་ཁྲོས་མ་
ནག་མོའི་ཐུགས་ཀ་ནས་ལས་བྱེད་ཀྱི་མཁའ་འགྲོ་མ་གཡང་གཞི་ཐོ་བ་ལྕགས་ཀྱུ་
ཞགས་པ་ལྕགས་སྒྲོག་དྲིལ་བུ་ཐོགས་པའི་མཁའ་འགྲོ་མ་དཔག་ཏུ་མེད་པ་འཕྲོས་
པས་སྲིད་གསུམ་གྱི་གཟུགས་ཅན་གཟུགས་མེད་སྡེ་བརྒྱད་འབྱུང་པོ་མ་རུངས་པའི་
ཚོགས་དང་བཅས་པ་རྣམས་རང་དབང་མེད་པར་ཤོག་སྐྱ་རླུང་གིས་དེད་པ་བཞིན་
དུ་བཀུག་པར་བསམ༔ ཕཊ༔ ཉོན་ཅིག རྐང་དུང་དྲག་ཐུང་གཉིས་ཀྱི་མཐར༔ སྲིད་རྩེ་ནས་མནར་
མེད་ཡན་ཆོད་འདུས་ཤིག༔ དལ་ལ་རིང་བ་ མྱུར་དུ་འདུས་ཤིག དྲག་ཅིང་དལ་བ། བཀའ་
ལས་མ་འདའ་ཞིག རྔམ་ཞིང་ཐུང་ལཿ དམ་ལས་མ་འདའ་ཞིག རྔམ་ཞིང་འགྱུར་བ༔ བྱང་
ཆུབ་ཀྱི་སེམས་དང་ལྡན་པར་གྱུར་ཅིག༔ དལ་འཇམ་འཁྲུག་པ༔ ཀྱེ མཐོ་སྲིད་པའི་རྩེ་མོ་
མན་ཆད དམའ་ན་རག་དམྱལ་ཁམས་ཡན་ཆོད་ན་གནས་པའི་གཟུགས་ཅན་དང་
གཟུགས་མེད༔ དཀར་པོ་ལྷ་ཡི་སྡེ་ཚོགསཿ སེར་པོ་གཉན་གྱི་སྡེ་ཚོགསཿ … དམར་
པོ་བཙན་གྱི་སྡེ་ཚོགས ལྗང་གུ་ས་བདག་གི་སྡེ་ཚོགསཿ སྔོན་པོ་ཀླུ་ཡི་སྡེ༴ ནག་
པོ་བདུད་ཀྱི༴ ཁྲ་བོ་གཟའ་ཡི་ རཀྵ་སྲིན་པོའི༔ ཕོ་མོ་མ་ནིང་གི་སྡེ༔ དམུ་དང་
ཐེའུ་རང་གི༴ ཕྲ་མེན་མ་མོའི༴ འཇིག་རྟེན་མཁའ་འགྲོའི༔ ཤ་ཟ་མཁའ་འགྲོའི་
མཐུ་ལྡན་དྲེགས་པའི༔ སྡེ་བརྒྱད་འབྱུང་པོའི་སྡེ་ཚོགསཿ འཁོར་དང་བཅས་པ་སྐད་
ཅིག་རང་དབང་མེད་པར་འདིར་ཤོག་འདིར་འདུས་ཤིག ཕཊ གཞན་ཡང་རྒྱལ་
I，
，
59



མདོ་མཁྱེན་བརྩེའི་གསུང་འབུམ།
པོ་བེ་ཧར་མན་ཆད༔ སེར་གཟུགས་ཁ་འཁྱམས་ཡན་ཆད ཕོ་གདོན་རྒྱལ་པོའི་སྡེ་
ཚོགསཿ དཔལ་ལྡན་ལྷ་མོ་མན་ཆད༔ གྲོང་རྒྱུག་འདྲེ་མོ་ཡན་ཆད༔ མོ་གདོན་
བསེན་མོའི་རིགས་གྱུར༔ དགའ་བོ་འཇོག་པོ་མན་ཆད༔ སྦལ་སྦྲུལ་སྡོམ་སྡིག་ཡན་
ཆད༔ ཀླུ་གདོན་འཛིན་མའི་རིགས་གྱུརཿ ཐེ་སེ་རྒྱལ་པོ་མན་ཆད༔ ས་འབུ་ཐབ་
འདྲེ་ཡན་ཆདི གཉན་རིགས་ས་བདག་རིགས་གྱུརཿ བྱ་མགོ་ལྟེ་ཕུར་མན་ཆད
ར་མགོ་རྐང་གཅིག་ཡན་ཆསཿ བཀའ་འགལ་དམ་སྲིའི་རིགས་གྱུརཿ རོལ་པ་རྐྱ་
བདུན་མན་ཆད༔ དམར་བཙན་ཁྲ་མགོ་ཡན་ཆད༔ སྲོག་གཅོད་བཙན་གྱི་སྡེ་ཚོགས
གནས་ཉུལ་མཁའ་འགྲོ་མན་ཆད༔ རིགས་བཞིའི་མི་མོ་ཡན་ཆད༔ འཇིག་རྟེན་མཁའ་
འགྲོའི་རིགས་གྱུར༔ གཟའ་བདུད་མགོ་དགུ་མན་ཆད༔ དུས་འཛིན་ལག་མང་ཡན་
ཆསཿ འཇིག་རྟེན་དབང་བསྒྱུར་སྡེ་ཚོགསཿ ནམ་མཁའི་ལྷ་མོ་མན་ཆད ལྟོ་འཕྱེ་
ཆེན་པོ་ཡན་ཆད༔ འབྱུང་བར་དབང་བའི་རིགས་གྱུར༔ དཔལ་མགོན་སྡེ་ལྔ་མན་
ཆརཿ དུག་མགོ་རོ་གཟན་ཡན་ཆད༔ མགོན་པོ་ཕོ་རྒྱུད་ཀྱི་རིགས་གྱུར༔ སྔགས་
ཀྱི་སྲུང་མ་མན་ཆད༔ ལྷ་མོ་དུས་འཛིན་ཡན་ཆད༔ མོ་རྒྱུད་ལྷ་མོའི་རིགས་གྱུར༔ ཤ་
ཟ་མཆེད་བདུན་མན་ཆད༔ ས་སྲིན་འབྱུང་པོ་ཡན་ཆད༔ ཤ་ཟ་ཁྲག་འཐུང་རིགས་
གྱུརཿ རྗེས་འབྲང་སྤྲུལ་པ་ཡང་སྤྲུལ་དང་བཅས་པ་ཐམས་ཅད་འདིར་ཤོག་འདིར་
འདུས་ཤིག ཕཊ གཞན་ཡང་སྐྱེ་མཆེད་མུ་བཞི་མན་ཆད༔ སུམ་ཅུ་རྩ་གསུམ་
ཡན་ཆད ལྷའི་རིགས་སུ་གཏོགས་པཿ སེམས་དཔའ་ཆེན་པོ་མན་ཆད མངལ་
འཛིན་རྣམ་ཤེས་ཡན་ཆད མིའི་རིགས་སུ་གཏོགས་པཿ ཐག་བཟང་དེད་དཔོན་



ཐུགས་ཐིག་འཛིན་པ་རང་གྲོལ། ཁ༽
མན་ཆད༔ ཕྲག་དོག་ས་འཛིན་ཡན་ཆད༔ ལྷ་མིན་གྱི་རིགས་སུ་གཏོགས་པ༔ སེང་
གེ་རབ་བརྟན་མན་ཆད༔ སྲིན་བུ་པདྨ་ཡན་ཆད༔ དུད་འགྲོའི་རིགས་སུ་གཏོགས་
པ ཁ་འབར་རྒྱལ་མོ་མན་ཆད༔ ཁ་མེད་ལུས་དུམ་ཡན་ཆད ཡི་དྭགས་ཀྱི་རིགས
མཐུ་ཆེན་སྡེ་བདུན་མན་ཆཔཿ བྱུར་འདྲེ་ཕྲན་བུ་ཡན་ཆད་མཁར་རྒྱུའི་རིགས་ ཆོས་
ཀྱི་རྒྱལ་པོ་མན་ཆད༔ ཡུལ་གནས་རྣམ་ཤེས་ཡན་ཆད་དམྱལ་བའི་རིགས༔ ལུས་
སྐྱེད་ཕ་མ་མན་བཟུང གནོད་སེམས་ཕྲན་བུ་ཡན་བཟུང་ལན་ཆགས་ཀྱི་རིགས་སུ་
གཏོགས་པ་ཐམས་ཅད་སྐད་ཅིག་རང་དབང་མེད་པར་འདིར་ཤོག་འདིར་འདུས་
ཤིག ཕཊ གཞན་ཡང་རྣལ་འབྱོར་པ་བདག་ཅག་ལ་དོ་བསྔོ་ཞིང་ཕོད་བཙུགས་
པར་བྱེད་པའི་སྡང་བྱེད་ཀྱི་དགྲ གནོད་བྱེད་ཀྱི་བགེགསཿ བར་ཆད་ཀྱི་རྐྱེན༔ ཚེ་
ལེན་གྱི་བདུད༔ ཟ་འདྲེ་ཤི་གཤེད་སྲོག་གཅོད་དབུགས་ལེན་ཚེ་ལེན་མདངས་འཕྲོག་
གསོན་བདུད་གཤིན་ལྕགསཿ བདག་འཛིན་རྣམ་རྟོག་ལས་གྱུར་པའི་ལྷ་འདྲེ༔ རེ་
དོགས་ཆགས་སྡང་ལས་གྱུར་པའི་སྣང་གཟུགསཿ ངར་འཛིན་ཤེས་བྱ་ལས་གྱུར་པའི་
ཕན་གནོད་དུ་མངོན་པར་འདུ་ཤེས་པའི་སྲིད་གསུམ་གཟུགས་ཅན་གཟུགས་མེད་
ཐམས་ཅད་སྐད་ཅིག་རང་དབང་མེད་པར་འདིར་ཤོག་འདིར་འདུས་ཤིག ཕཊ༔
ཐམས་ཅད་རང་དབང་མེད་པར་འདུས༔ ལྷ་མི་ཁྲོམ་ཚོགས་ཇི་བཞིན་དུ༔ ས་གཞིའི་རྡུལ་ལྟར་འཁྲིགས་པར་བསམ༔
མི་རྐང་གླིང་བུ་ལན་གསུམ་འབུརཿ སྙིང་རྗེ་བྱང་ཆུབ་སེམས་ལྡན་པས༔ ལྟ་བའི་ངར་དང་མ་བྲལ་བྱ དེ་ནས་ཁྲོས་མ་
ནག་མོ་ཡི༔ དབང་སྡུད་ཟིལ་གནོན་ཆེན་མོ་ནི༔ ཕཊ༔ ཅེས་བདག་འཛིན་དབྱིངས་སུ་གཅོད མ་ཡུམ་ཆེན་
ཐུགས་ལས་སྤྲུལ་པའི་སྲསཿ མ་གཅིག་རྡོ་རྗེ་རྣལ་འབྱོར་མཿ བདེ་ཆེན་དབྱིངས་ཀྱི་
，
，
61



མདོ་མཁྱེན་བརྩེའི་གསུང་འབུམ། །
ཌཀྐི་མ ཁྲོས་མ་ནག་མོ་སྤྱན་འདྲེན་ནོ༔ མ་གནས་འདི་ཨོ་རྒྱན་མཁའ་འགྲོའི་གླིང
སྤྲིན་ནག་འདུས་པའི་གནས་མཆོག་སྟེ ཨུ་ཙ་ལ་ཡི་དུར་ཁྲོད་འཇིགསཿ རི་བོ་ཐམས་
ཅད་ཀེང་རུས་རི༔ རྩི་ཤིང་ཐམས་ཅད་མཚོན་ཆར་གཟེངསཿ ཆུ་མིག་ཐམས་ཅད་
ཁྲག་རྣག་རྒྱུན༔ སྒྲ་སྐད་ཐམས་ཅད་མཁའ་འགྲོའི་བརྡ འབྱུང་ལྔའི་རང་སྒྲ་ཆོབ་
སོད་སྒྲོག༔ དུས་གསུམ་སངས་རྒྱས་ཡ་ང་ཞིང༔ ཁྲོ་བཅུ་རྒྱུ་བར་མི་ནུས་ཤིངཿ ཕྱག་
ན་རྡོ་རྗེ་འཇིགས་པའི་གནསཿ རྩུབ་འགྱུར་འཇིགས་པའི་གཞལ་ཡས་ནས༔ མ་
གཅིག་རྡོ་རྗེ་རྣལ་འབྱོར་མཿ ཁྲོས་མ་ནག་མོ་དེ་ན་བཞུགསཿ སྐུ་སྤྲུལ་བདེ་ཆེན་
དཀར་མོ་དངཿ ཡོན་ཏན་སེར་མོ་དོན་གྲུབ་མ གསུང་སྤྲུལ་དམར་མོ་སྒྲ་སྒྲོག་མ༔
ཕྲིན་ལས་སྣ་ཚོགས་མཐར་ཕྱིན་བཅསཿ རང་རང་རིགས་ཀྱི་འབུམ་ཕྲག་འཁོར
གུས་པའི་ཡིད་ཀྱིས་གསོལ་འདེབས་ཤིངཿ གདུང་བའི་ང་རོས་སྤྱན་འདྲེན་ནོ༔ མ་
ཐུགས་རྗེས་གཟིགས་ལ་གཤེགས་སུ་གསོལཿ མ་ཁྲོས་མ་ནག་མོ་བྱོན་པའི་ཚེ ཆོས་
ཉིད་ལྟ་བའི་ཉམས་ལྡན་ཞིང༔ ཡེ་ཤེས་ལྔ་ཡི་ཐུགས་རྗེ་འཕྲོ༔ བྱིན་རླབས་དངོས་
གྲུབ་ཆར་རྒྱུན་འབེབས༔ ཉོན་མོངས་དུག་ལྔ་རང་སར་གྲོལ༔ ཤེས་སྒྲིབ་གཟུང་
འཛིན་དབྱིངས་སུ་གཅོད མ་དག་འཁྲུལ་པའི་འཛིན་ཞེན་ཞིག ལྷ་དང་འདྲེར་
འཛིན་རྟོག་ངན་གྲོལཿ བདེ་སྟོང་མཉམ་ཉིད་ལྷང་ངེ་བ མ་ཁྱེད་རང་ལྟ་བུར་བྱིན་
གྱིས་རློབས འཛིན་ཞེན་སེམས་ཀྱི་ཆོ་འཕྲུལ་ལསཿ སྣང་ཞིང་སྲིད་པའི་ལྷ་འདྲེའི་
གཟུགསཿ སྲིད་གསུམ་གཟུགས་ཅན་གཟུགས་མེད་ཀུན༔ གནས་གདོན་ལུས་
གདོན་གཙོ་བྱས་པའི༔ འདིར་གནས་སྣང་སྲིད་ལྷ་འདྲེའི་ཚོགས༔ དབང་དུ་སྡུས་ལ་
-



ཐུགས་ཐིག་འཛིན་པ་རང་གྲོལ། ཁ༽་
ཟིལ་གྱིས་གནོན༔ མ་ཁྲོས་མ་ནག་མོས་དབང་སྡུད་ཚེ༔ ཕྱག་གཡས་མི་ལྤགས་
གཡང་གཞི་ནི༔ ཁྲག་དང་རྣག་གི་ཆར་རྒྱུན་འབེབས༔ དུག་རླངས་མཚོན་གྱི་འོད་
ཟེར་འཕྲོས༔ ནམ་མཁའི་ཁམས་སུ་གཡུགས་པའི་ཚེ༔ སྟེང་གདོན་མ་ལུས་ཆམ་ལ་
འབེབས༔ བར་སྣང་ཁམས་སུ་གཡུགས་པའི་ཚེ༔ བར་གདོན་འབྱུང་པོའི་དམྱལ་
ཐག་གཅོད༔ དབང་ཆེན་གཞི་ལ་བརྡབ་པ་ཡིས༔ འོག་གདོན་འབྱུང་པོ་རྡུལ་དུ་རློག༔
སྲིད་གསུམ་གནས་སུ་གཡུགས་པ་ཡིས༔ གཟུགས་ཅན་གཟུགས་མེད་དྲན་མེད་
བརྒྱལ– མ་དབང་སྡུད་མཁའ་འགྲོ་མཐུ་མ་ཆུང༔ མི་ལྤགས་གཡང་གཞི་རྩལ་མ་
ཞན ལས་བྱེད་མཁའ་འགྲོ་བང་མ་བུལཿ དབང་དུ་སྡུས་ལ་དཔའ་སྐུམ་ཞིག མ་
མཆོག་ཆེན་རྐང་གི་གླིང་བུ་ལས༔ ཆོས་ཉིད་དྲག་པོའི་རང་སྒྲ་སྒྲོག༔ རིགས་ལྔའི་
ཊཱཀྐི་འདར་བྱེད་ན༔ སྲིད་གསུམ་གནས་པ་ལྟ་ཅི་སྨོས༔ ཁྲོ་བོ་ཁྲོ་མོ་བརྒྱལ་བྱེད་ན༔
གདུག་སེམས་ལྡན་པ་སྨོས་ཅི་དགོསཿ སྐུ་གསུམ་ཞིང་གི་རྒྱུད་བསྐུལ་ན༔ སེམས་
ཅན་འཛིན་ལྡན་དྲན་པ་ཉམས - མ་ལྷ་འདྲེ་རིགས་དྲུག་སེམས་ཅན་ད གནས་
གདོན་ལུས་གདོན་འབྱུང་པོའི་ཚོགས༔ ཁྲོས་མ་ནག་མོའི་ཟིལ་གྱིས་གནོན༔ མི་
རྐང་གླིང་བུ་ངར་མ་ཆུང༔ སྤྲུལ་པའི་མཁའ་འགྲོ་བང་མ་བུལཿ ཟིལ་གྱིས་གནོན་ལ་
འཆིང་བར་མཛོད༔ མ་གཅིག་མཁའ་འགྲོ་སྡེ་ལྔ་མ ཕག་ཞལ་ངུར་སྒྲས་སྲིད་
གསུམ་གཡོ༔ ཞབས་གཉིས་ཁྲིག་ཁྲིག་ས་ལ་རྡེབསཿ རྡོ་རྗེའི་གར་སྟབས་བསྒྱུར་
བ་ཡིསཿ ཡེ་ཤེས་མཁའ་འགྲོ་མན་ཆད་དང༔ མནར་མེད་སེམས་ཅན་ཡན་བཟུང་
ཀུན༔ སྲིད་གསུམ་གཟུགས་ཅན་གཟུགས་མེད་ཚོགས སྔངས་སྐྲག་འདར་ཞིང་



མདོ་མཁྱེན་བརྩེའི་གསུང་འབུམ།
དཔའ་ཞུམ་ནས༔ དབང་དུ་སྡུས་ལ་ཟིལ་གྱིས་གནོན༔ བྱང་ཆུབ་སེམས་ཀྱིས་རྒྱུད་
བརླན་ནསཿ སྐུ་ལྔ་ཡེ་ཤེས་ཐོབ་པར་ཤོགཿ ཕྱོགས་བཞིར་མཁའ་འགྲོ་སྡེ་བཞི་ལ
གྲངས་མེད་སྤྲུལ་པའི་ཚོགས་དང་བཅསཿ ཕྱི་རོལ་མཚོན་ཆའི་གུར་གྱིས་བསྐོར༔ བྲོས་
ཤིང་འཁྱམས་པའི་དབང་མེད་པརཿ དད་ཅིང་གུས་པས་གནས་པར་གྱུར༔ ཕཊ༔
གླིང་བུའི་སྒྲ་སྒྲོག་གར་སྟབས་མང་དུ་བསྒྱུར༔ ཆོས་ཉིད་ཉམས་ཀྱི་སྣང་བ་གཏད་མེད་བཏང༔ ཕཊ༔ དེ་ལྟར་
སྤྲུལ་དང་སྤྲུལ་གཞི་སེམས་ལས་བྱུང༔ ལྷ་འདྲེ་སེམས་ཡིན་དགྲ་གཉེན་འཛིན་པའང་
སེམས༔ དགའ་སྡུག་ཆགས་སྡང་རེ་དོགས་གཙང་རྩོག་སོགསཿ བཟང་ངན་གཉིས་
རྟོག་བདག་འཛིན་སེམས་ལས་བྱུང༔ ཐམས་ཅད་ཆོད་ཚེ་མ་གཅིག་ཐུགས་ཀློང་འདྲེས
བྱིན་གྱིས་རློབས་ཤིག་མ་གཅིག་ཡུམ་ཆེན་མོ༔ དངོས་གྲུབ་སྩོལ་ཅིག་རྡོ་རྗེ་རྣལ་འབྱོར་
མ རྟོགས་པ་སྤོར་ཅིག་བདུད་འདུལ་ཁྲོས་མ་ནག བར་ཆད་སོལ་ཅིག་རིགས་
བཞིའི་མཁའ་འགྲོའི་ཚོགས༔ ལུས་ལ་སྐུ་ཡི་བྱིན་གྱིས་བརླབ་ཏུ་གསོལ༔ ན་ཚ་ལམ་
སློང་རྐྱེན་ངན་གྲོགས་སུ་འཆརཿ མ་གཅིག་སྤྲུལ་སྐུ་འགྲུབ་པར་བྱིན་གྱིས་རློབས༔
ངག་ལ་གསུང་གི་བྱིན་གྱིས་བརླབ་ཏུ་གསོལཿ བར་ཆད་གྲོགས་དང་བདེ་སྡུག་རྒྱན་
དུ་ཤར༔ མ་གཅིག་ལོངས་སྐུ་འགྲུབ་པར་བྱིན་གྱིས་རློབསཿ ཡིད་ལ་ཐུགས་ཀྱི་བྱིན་
གྱིས་བརླབ་ཏུ་གསོལཿ ཉོན་མོངས་རྒྱན་ཤར་བདག་འཛིན་རང་སར་གྲོལ༔ མ་གཅིག་
ཆོས་སྐུ་འགྲུབ་པར་བྱིན་གྱིས་རློབསཿ ལྟ་བ་གཏད་མེད་རྒྱ་ཡན་བྱིན་གྱིས་རློབས༔
སྒོམ་པ་བློ་བྲལ་གཏད་མེད་བྱིན་གྱིས་རློབས༔ སྤྱོད་པ་ཆལ་མ་ཆོལ་མར་བྱིན༔ འབྲས་
བུ་རེ་དོགས་བྲལ་བར་བྱིན༔ ཡི་དམ་བདུད་འདུལ་ཁྲོས་མ་ལྷ་ལྔ་མ རིག་རྩལ་ཡེ་
64



ཐུགས་ཐིག་འཛིན་པ་རང་གྲོལ། ： ཁ༽
ཤེས་ལྔ་ཡི་མཁའ་འགྲོ་སྟེ༔ ཡེ་ནས་རང་དང་ཡི་དམ་འདུ་འབྲལ་མེདཿ མ་གཅིག་
ཁྱོད་ཀྱི་དགོངས་ཀློང་རོ་གཅིག་འདྲེསཿ ཕཊ༔ གང་ཡང་འཛིན་ཞེན་བྲལ་བ་རུ༔ རིག་པ་མ་བཅོས་
ངང་དུ་བཞག རེས་འགའ་ལུས་ཀྱི་གར་སྟབས་བསྒྱུར༔ ངག་གིས་ཧཱུཾ་ཕཊ་གད་རྒྱངས་སྒྲོག སེམས་ཀྱི་གང་ཤར་ངོ་ལ་
བལྟ༔ རེས་འགའ་བརྟུལ་ཞུགས་རོ་ཉལ་གྱིས༔ ངག་གི་སྨྲ་བ་རྒྱུན་བཅད་དེ༔ རིག་པ་ནམ་མཁའི་དབྱིངས་སུ་གཏད༔
གང་ཡང་འཛིན་མེད་ཁྲེལ་མ་ཁྲོལཿ དགའ་སྡུག་གཉིས་མེད་ཆལ་མ་ཆོལ ཉམས་ཀྱི་སྣང་བ་འར་མ་འུརཿ དམ་ཚིག་
མོས་གུས་འལ་མ་འོལ༔ ལྷ་དང་འདྲེར་འཛིན་དབྱིངས་སུ་ཡལ༔ དེ་ཚེ་རང་སྣང་དབང་འདུས་ཤིང༔ གཞན་སྣང་ཟིལ་
གྱིས་གནོན་པ་སྟེ སྔ་མ་སྔ་རུ་ནོན་པ་ཡིས༔ མན་ངག་གདེངས་དང་ལྡན་པའོ༔ གཉིས་པ་དངོས་གཞིའི་ཉམས་ལེན་ནི༔
ནམ་མཁའ་སྒོ་འབྱེད་མན་ངག་སྟེ༔ ལུས་ནི་དུར་ཁྲོད་རོ་བཞིན་བཞག རླུང་གནད་སྨད་དུ་བསྐྱིལ་ཞིང་གཟིརཿ ངག་
གནད་བག་ཡང་ཅི་དགར་སྤྱོད༔ སེམས་ནི་ནམ་མཁའི་དབྱིངས་སུ་གཏོརཿ རྣམ་རྟོག་གང་ཤར་ཕཊ་ཀྱིས་གཅོད༔ རྩུབ་
ན་ཧ་ཧའི་གད་རྒྱངས་སྒྲོག བདེ་ན་ངོ་བོའི་རྩ་གདར་བཅད བྱིངས་ན་ནམ་མཁའི་མཐོངས་སུ་གཏད༔ བཟང་རྟོག་
ངན་རྟོག་ལུང་མ་བསྟན གང་ཡང་བདག་མེད་རང་གྲོལ་ངང༔ སྤང་བླང་འཛིན་བྲལ་ཆོས་ཉིད་གཤིསཿ གཉུག་མའི་
གནད་ལ་གོམས་བྱའོ༔ སྐབས་སུ་ཐུགས་དམ་རྒྱུད་བསྐུལ་གྱི༔ བྱིན་རླབས་གནད་འབེབས་རིང་མོ་ནི༔ མི་རྐང་གླིང་བུ་
དྲག་ཏུ་འབུད༔ ཅང་ཏེའུ་དྲིལ་བུའི་སྒྲ་སྒྲོག་ཅིང༔ ཕཊ༔ སྣང་བ་སྣོད་ཀྱི་འཇིག་རྟེན་གཞལ་ཡས་
ཁངཿ འོག་མིན་ཆོས་དབྱིངས་གཏུམ་དྲག་རོལ་པའི་ཞིང༔ རང་རིག་མ་བཅོས་རྗེ་
བཙུན་རྣལ་འབྱོར་མཿ གསལ་སྟོང་ཐུགས་ཀའི་འོད་ཀྱིས་ཞིང་ཁམས་བསྐུལཿ བདག་
དང་ཁམས་གསུམ་སེམས་ཅན་ཐམས་ཅད་ཀུན༔ བྱིན་རླབས་ཐུགས་རྗེའི་ཤུགས་
ཀྱིས་རྒྱུད་སྨིན་ནསཿ དབང་དང་དངོས་གྲུབ་ཐོབ་ཅིང་འཛིན་པ་གྲོལ ཀུན་བཟང་
ཡུམ་དང་དགོངས་པ་མཉམ་པར་གྱུར༔ ན་མོ༔… འོག་མིན་ཆོས་དབྱིངས་མཐུས་
་་
ག…



མདོ་མཁྱེན་བརྩེའི་གསུང་འབུམ། །
མཐའ་བྲལ་བ་ནསཿ དང་པོའི་སངས་རྒྱས་ཀུན་བཟང་ཡབ་ཡུམ་གཉིསཿ ཐུགས་
རྒྱུད་དགོངས་པ་རྟོགས་པར་བྱིན་རློབས་ལཿ སྐྱེ་མེད་ཆོས་སྐུའི་རིག་པ་མངོན་གྱུར་
སྩོལ་ ལྔ་ལྡན་ལོངས་སྐུ་ཆེན་པོའི་ཞིང་ཁམས་ནས༔ འཁོར་ལོས་སྒྱུར་རྒྱལ་སྟོན་
པ་འོད་མི་འགྱུརཿ ཞི་ཆགས་ཁྲོ་བོའི་འཁོར་ཚོགས་དཔག་ཏུ་མེད༔ རང་སྣང་རྣམ་
པར་དག་པར་བྱིན་ཕོབ་ལཿ ཡེ་ཤེས་ལྔ་ལྡན་དངོས་གྲུབ་མཆོག་སྩོལ་ཅིག ཕྱེད་
སྤྲུལ་ལོངས་སྐུའི་ཞིང་ཁམས་ཆེན་པོ་ནས༔ སྟོན་པ་རིགས་ཀྱི་གཙོ་བོ་རྣམ་པ་ལྔ༔
བྱང་སེམས་རིག་འཛིན་མཁའ་འགྲོ་འཁོར་དང་བཅས༔ འགྲོ་ཀུན་ཐུགས་རྗེས་འཛིན་
པར་བྱིན་རློབས་ལཿ རང་གྲོལ་གཉུག་མའི་གཤིས་ཀྱི་དངོས་གྲུབ་སྩོལཿ ཆོས་དབྱིངས་
དོན་གྱི་འོག་མིན་ཆེན་པོ་ན༔ སྟོན་པ་རིགས་ཀུན་ཁྱབ་བདག་དྲི་མ་མེད༔ ཤེས་རབ་
ཡུམ་མཆོག་མ་གཅིག་ཡུམ་ཆེན་མོ༔ ཐུགས་རྗེ་རང་གྲོལ་སྤྲུལ་པའི་འཁོར་ཚོགས་
བཅས༔ གསོལ་བ་འདེབས་སོ་སྐལ་ལྡན་མོས་པའི་བུར༔ ཐུགས་རྗེས་གཟིགས་
ཤིག་སྐྱབས་གནས་བླ་མ་རྗེ༔ བྱིན་གྱིས་རློབས་ཤིག་མ་གཅིག་ཡུམ་ཆེན་མོ༔ དངོས་
གྲུབ་སྩོལ་ཅིག་བདུད་འདུལ་ཁྲོས་མ་ནག བར་ཆད་སོལ་ཅིག་རིགས་བཞིའི་མཁའ་
འགྲོའི་ཚོགས༔ ཕྲིན་ལས་སྒྲུབས་ཤིག་ཞི་ཆགས་ཁྲོ་བོའི་ལྷ༔ ཐུགས་དམ་བསྐུལ་
ལོ་འགྲོ་བའི་དོན་ལ་དགོངས༔ ལུས་ལ་སྐུ་ཡི་བྱིན་གྱིས་བརླབ་ཏུ་གསོལཿ མ་དག་
ལུས་ཀྱི་འཛིན་ཞེན་རང་གྲོལ་ནསཿ རྩོལ་མེད་སྤྲུལ་སྐུ་འགྲུབ་པར་བྱིན་གྱིས་རློབས༔
ངག་ལ་གསུང་གི་བྱིན་གྱིས་བརླབ་ཏུ་གསོལ༔ ཐ་མལ་སྒྲ་ཚིག་འཛིན་ཞེན་རང་གྲོལ་
ནས༔ འགགས་མེད་ལོངས་སྐུ་འགྲུབ་པར་བྱིན་གྱིས་རློབས༔ ཡིད་ལ་ཐུགས་ཀྱི་



ཐུགས་ཐིག་འཛིན་པ་རང་གྲོལ། ཁ༽་
བྱིན་གྱིས་བརླབ་ཏུ་གསོལཿ འཁྲུལ་རྟོག་སེམས་ཀྱི་འཛིན་ཞེན་རང་གྲོལ་ནསཿ སྐྱེ་
མེད་ཆོས་སྐུ་རྟོགས་པར་བྱིན་གྱིས་རློབས༔ རྩུབ་འགྱུར་ཚལ་གྱི་དུར་ཁྲོད་ཆེན་པོ་
ནསཿ གསང་བདག་སྟོན་པ་དགའ་རབ་དཔའ་བོ་དང༔ ཤེས་རབ་ཡུམ་མཆོག་རྡོ་
རྗེ་རྣལ་འབྱོར་མཿ ཐུགས་སྤྲུལ་དཔའ་བོ་དཔའ་མོའི་འཁོར་ཚོགས་བཅསཿ གསོལ་
བ་འདེབས་སོ་སྐལ་ལྡན་མོས་པའི་སོགས་གོང་ལྟར་འགྲེའོ། འོག་མིན་གསང་ཆེན་རོལ་
པའི་ཕོ་བྲང་ནསཿ རིག་འཛིན་རྗེ་བོ་པདྨ་བཛྲ་དངཿ ཤེས་རབ་ཡུམ་མཆོག་བདེ་
སྟེར་ཌཀྐི་མ འཛིན་པ་རང་གྲོལ་རྣལ་འབྱོར་ཕོ་མོའི་ཚོགས གསོལ་བ་འདེབས་
སོ་སྐལ་ལྡན༔ སོགས། མེ་རི་དགུ་ཀློང་འཁྱིལ་པའི་དུར་ཁྲོད་ནས༔ སྟོན་པ་ཁྲག་
འཐུང་ཆེ་མཆོག་འདུས་པ་རྩལ ཤེས་རབ་ཡུམ་མཆོག་གནམ་ཞལ་དབྱིངས་ཕྱུག་
མཿ ཡི་དམ་ཁྲོ་བོ་ཁྲོ་མོའི་འཁོར་ཚོགས་བཅསཿ གསོལ་བ༴ སོགས། གཏུམ་དྲག་
མེ་ལྟར་འབར་བའི་དུར་ཁྲོད་ནས༔ ཡི་དམ་བདུད་འདུལ་ཁྲོས་མ་ལྷ་ལྔ་མ ཐབས་
མཆོག་གསང་བ་རིགས་ལྔའི་ཧེ་རུ་ཀཿ ཡེ་ཤེས་ལས་མཛད་མཁའ་འགྲོའི་འཁོར་
ཚོགས་བཅས༔ གསོལ་བ་འདེབས་སོ༴ སོགས། རབ་འཇིགས་ཨུ་ཙ་ལ་ཡི་དུར་ཁྲོད་
ནས༔ འཁོར་འདས་དབང་སྡུད་སྣང་སྲིད་ཟིལ་གནོན་མཿ མ་གཅིག་ཡུམ་ཆེན་མཁའ་
འགྲོ་ཁྲོས་མའི་རྒྱལ༔ ཌཱཀྐི་བྱེ་བ་འབུམ་སྡེའི་ཚོགས་དང་བཅསཿ གསོལ་བ་འདེབས་
སོ༴ སོགས། སྣང་སྲིད་ཟིལ་གནོན་ཆོས་སྐུའི་ཞིང་ཁམས་ནསཿ ཐབས་མཆོག་བདེ་
ཆེན་བཛྲ་ཧེ་རུ་ཀཿ ཤེས་རབ་ཡུམ་མཆོག་བདེ་བ་དབྱིངས་སྒྲོན་མཿ འཛིན་པ་རང་
གྲོལ་རིག་འཛིན་ཕོ་མོའི་ཚོགསཿ གསོལ༴ སོགས། འབྲལ་མེད་སྤྱི་གཙུག་བདེ་ཆེན་



མདོ་མཁྱེན་བརྩེའི་གསུང་འབུམ།
འཁོར་ལོ་ན བཀའ་དྲིན་འཁོར་མེད་རྩ་བའི་བླ་མ་རྗེ ཤེས་རབ་ཡུམ་མཆོག་མཆོག་
གི་ཕོ་ཉ་མོ འཛིན་པ་རང་གྲོལ་རྡོ་རྗེ་མཆེད་ལྕམ་འཁོརཿ གསོལ་བ༴ སོགས། ་ཡི་
དམ་ཁྲོས་མ་རྡོ་རྗེ་རྣལ་འབྱོར་མཿ སྐུ་མདོག་མཐིང་ནག་ནམ་མཁའི་མདོག་གསལ་
ལསཿ ཆོས་ཉིད་འགྱུར་བ་མེད་པའི་ཌཱཀྐི་འབུམ༔ སྤྱན་གསུམ་ནམ་མཁའི་དབྱིངས་
སུ་གཟིགས་པ་ལས༔ སྐུ་གསུམ་ཞིང་ཁམས་ཉུལ་བའི་ཌཱཀྐི་འབུམཿ ཞལ་གདངས་
མཆེ་བ་རབ་ཏུ་གཙིགས་པ་ཡིས༔ སྲིད་གསུམ་ཟས་སུ་ཟ་བའི་ཊཱཀྐི༔ ཕྱག་གཡས་
མི་ལྤགས་གཡང་གཞི་ཕྱར་བ་ཡིསཿ སྣང་སྲིད་དབང་དུ་འདུད་པའི་ཌཱཀྐི༔ གཡོན་
པས་མི་རྐང་གླིང་བུའི་སྒྲ་སྒྲོག་པས༔ སྲིད་གསུམ་ཟིལ་གྱིས་གནོན་པའི་ཎཱཀིཊ ཞབས་
གཉིས་དྲག་པོའི་སྟབས་བྲོ་འཁྲབ་པ་ཡིས༔ དགྲ་གདོན་ཐལ་བར་བརླག་པའི་ཊཱ་
དབུ་སྐྲ་དམར་སེར་ས་ལ་འཁྱིལ་བ་ཡིསཿ ཐུགས་རྗེས་རྗེས་འཛིན་མཛད་པའི་ཌ༔
བྷ་ག་རྒྱས་ཤིང་ནུ་མ་འབུར་བ་ཡིསཿ བདེ་སྟོང་ཡེ་ཤེས་སྟེར་བའི་ཊཀྐི ཕག་སྐད་
ནམ་མཁའི་དབྱིངས་སུ་སྒྲོག་པ་ཡིས༔ ཐུགས་དམ་རྒྱུད་བསྐུལ་མཛད་པའི༔ པད་
ཉི་རོ་ཡི་གདན་ལ་འགྱིངས་པ་ཡིས༔ མ་དག་སྐྱེ་སྒོ་གཅོད་པའི་ཌཱཀྐི༔ རུས་པའི་
རྒྱན་དྲུག་སྐུ་ལ་གསོལ་བ་ཡིས་དོན་དམ་སྙན་རྒྱུད་འཛིན་པའི་ཌཱཀྐི༔ མི་མགོ་
སྙིང་གི་ཕྲེང་བས་བརྒྱན་པ་ཡིསཿ འཁྲུལ་པ་དབྱིངས་སུ་དག་པའི༴ སྨ་ར་སྨིན་མ་
མེ་ལྟར་འབར་བ་ཡིསཿ ལས་ཉོན་བག་ཆགས་བསྲེགས་པའི༔ བྷནྡྷ་བྱང་སེམས་
དཀར་དམར་གཏམས་པ་ཡིསཿ མཆོག་ཐུན་དངོས་གྲུབ་སྟེར་བའི= རེས་འགའ་
རྡོ་རྗེ་གྲི་གུག་བསྣམས་པ་ཡིསཿ བདག་འཛིན་རྩད་ནས་ཆོད་པའི་ཊཀྐི༔ ཐུགས་
58



ཐུགས་ཐིག་འཛིན་པ་རང་གྲོལ། ཁ༽
རྗེའི་ཆགས་པས་ཆུ་རྒྱུན་འབེབས་པ་ཡིསཿ སྦྱོར་བ་ལྷན་སྐྱེས་རྩལ་རྫོགས ཧཱུྃ་
ཕཊ་གད་རྒྱངས་སྲིད་གསུམ་གཡོ་བ་ཡིསཿ སྒྲོལ་བ་གནས་སུ་སྤོར་བའི༔ ཐུགས་
ཉིད་སྤྲོས་བྲལ་ཡེ་ཤེས་ལྔ་ལྡན་པཿ གཞི་ལས་འཁྲུལ་མ་མྱོང་བའི་ཊཀྐི སྐུ་ཡི་
རིགས་ཀྱི་ཌཱཀྐི་དཀར་མོ་འབུམ༔ གསུང་གི་རིགས་ཀྱི་ཌཱཀྐི་དམར་མོ་འབུམ༔ ཐུགས་
ཀྱི་རིགས་ཀྱི་ཌཱཀྐི་མཐིང་ག་འབུམ༔ ཡོན་ཏན་རིགས་ཀྱི་ཌཱཀྐི་སེར་མོ་འབུམ ཕྲིན་
ལས་རིགས་ཀྱི་ཌཱཀྐི་ལྗང་མོ་འབུམ གསོལ་བ་འདེབས་སོ་མ་ཅིག་ཡུམ་ཆེན་མོ
དབང་དང་བྱིན་རླབས་དངོས་གྲུབ་ད་སྩོལ་ཅིག སྐལ་ལྡན་སྒྲུབ་པོ་རྣམས་ལ་བརྡ་
ཆོས་སྟོན༔ སྐལ་མེད་ལོག་ལྟ་ཅན་གྱི་སྣང་སེམས་བསྒྱུརཿ ཉམས་པའི་དགྲ་གདོན་
རྣམས་ལ་ཆད་པ་ཆོད༔ བདག་ཅག་མོས་པའི་བུ་ལ་བྱིན་མ་ཆུང སྣང་བ་འལ་མ་
འོལ་མར་བྱིན་གྱིས་རློབས༔ སྤྱོད་པ་ཆལ་མ་ཆོལ་མར་བྱིན་གྱིས་རློབས༔ འཛིན་པ་
ཁྲེལ་མ་ཁྲོལ་མར་བྱིན༴ ཉམས་མྱོང་འར་མ་འུར་མར་བྱིན༴ སྐད་ཅིག་མྱུར་བ་ཉིད་
དུ་བྱིན་གྱིས་རློབས༔ མ་གཅིག་ཁྱེད་ཀྱི་ཐུགས་ཀློང་དབྱེར་མེད་འདྲེས༔ དགོངས་
པའི་རྩལ་རྫོགས་ཉོན་མོངས་དབྱིངས་སུ་དག འཁོར་འདས་མཉམ་ཉིད་སྤྲོས་
བྲལ་བདེ་བ་ཆེ༔ སྣང་སྲིད་དབང་འདུས་འབྲས་བུ་དེ་ཉིད་མཐོང༔ ཡེ་ཤེས་ལྔ་ལྡན་
སྐུ་ལྔ་ལྷུན་གྲུབ་ཅིངཿ འཕོ་བ་ཆེན་པོ་རྡོ་རྗེའི་སྐུར་འགྲུབ་ཤོག ཨེ་ཨཱ་རལླི་གུ་རུ་
དྷེ་ཝ་ཌཱ་ཀི་ནི་སརྦ་ས་མ་ཡ་ཨཱ་ཝེ་ཤ་ཡ་ཨཱ་ཝེ་ཤ་ཡ་ཕོ་ཕོ་ཨ་ཨ་ཨཱ༔ དེ་ཚེ་ཉམས་ཀྱི་སྣང་
་ བ་འུརཿ བཏང་བཞག་མེད་པའི་ཆོས་ཉིད་ལཿ རྟོག་དཔྱོད་བྲལ་བའི་རིག་པའི་གཤིསཿ འགྲོ་འོང་ལས་འདས་ཆོས་ཀྱི་
དབྱིངསཿ འབྲས་བུའི་གྲོལ་ས་ཆེན་པོ་སྟེ༔ ཡུམ་ཆེན་དགོངས་དོན་རྟོགས་འགྱུར་རོ༔ ཁྲེགས་ཆོད་ལྟ་བའི་མཐར་ཐུག་



་་ མདོ་མཁྱེན་བརྩེའི་གསུང་འབུམ། ་
གནསཿ འོད་གསལ་རྫོགས་པ་ཆེན་པོའི་དོན༔ གནད་ཀྱི་མན་ངག་འདིས་རྟོགས་སོ༔ གསུམ་པ་རྗེས་ཀྱི་རིམ་པ་ནི༔
ཉམས་ལེན་ཕུང་པོའི་མཆོད་སྦྱིན་བྱ གནད་ཀྱི་མན་ངག་ཟབ་མོ་སཿ གསང་བདག་དགའ་རབ་དཔའ་བོ་ཡིསཿ ཐུགས་
ལས་ཐུགས་སུ་བརྒྱུད་པོ་སྟེ༔ བརྡ་བསྒྱུར་སྤྲུལ་པའི་ཡི་གེ་ལསཿ བཻཌཱུརྱ་ཡི་དགོངས་དོན་ནོ༔ བཛྲ་དཔའ་བོས་བརྗོད་
པའི་ཚིག ཡི་གེའི་འདུ་བྱེད་ཆོས་ཀྱི་བདག རིག་པའི་ཡེ་ཤེས་ཀྱིས་བགྱིས་པསཿ མ་འོངས་བྱམས་པའི་བསྟན་པའི་
བརཿ ཆོས་འདིས་འགྲོ་དོན་འབྱུང་བར་ཤོག མངྒ་ལཾ།། །། ་ ་ ་ ་
， ，
བ



་་ཉ
+
，
་
ལན:
མ
་པ་ལས་
སངས་་་་་་་་་་་་་་་སས་ལས་རིམ་མད་སད་པས་རང་ས་རང་སར་བབས་༌་་་་ ་ ་་་་་རང་དབང་བས་ས་བདག་རང་ས་ནས་གསད་པ་དང་ལས་ལས་སངས་པས་ས་ཁམས་ལ་འདས་བཅས་ལ་ད
བསམས་པས་ལམ་མ
ཚམས་ལགས་
་
འ གཞdalalailama aanaཊིnam |
༄༅། །བཻ ཀྵ ཨ བཱ དཱ ཀྐ ཏེ ཀ ཏཱ ཨཱི ཏི ཀྲྀ ལ མཱ ཏཱ བྱ ཏུ བྷི བྲཱ མ བི ཧ ར ཏི སྨ།།
ཝ གཅོད་ཀྱི་གདམས་པ་གདན་ཐོག་གཅིག་ཏུ་ཉམས་སུ་ལེན་ཚུལ་མ་ཅིག་དགོངས་དོན་བཞུགས་
ན།



T
མདོ་མཁྱེན་བརྩེའི་གསུང་འབུམ།
གྷཾ། བླ་མ་དང་མ་གཅིག་ཡུམ་ཆེན་མོ་དབྱེར་མེད་པ་ལ་གུས་པས་ཕྱག་འཚལ་ལོ༔ གཅོད་ཀྱི་གདམས་པ་གདན་ཐོག་
གཅིག་ཏུ་ཉམས་སུ་ལེན་པའི་ཚུལ་གདམས་པ་ཕུང་པོ་གཟན་དུ་བསྒྱུར་བའི་མན་ངག་ཉམས་སུ་ལེན་པ་ལ༔ ཐོག་མར་
མཁོ་བའི་ཡོ་བྱད་རྣམས་འདུ་བྱས་ལཿ ཟིལ་གནོན་དམིགས་པ་སྐོར་གསུམ་ནི༔ ཕཊ༔ རང་གི་ཐུགས་ཀ་
ནས་གནམ་ལྕགས་ཀྱི་རྡོ་རྗེ་རྩེ་དགུ་པ་སྲ་བརྟན་གཟི་བརྗིད་དང་ལྡན་པ་འཕྲོས
གང་དུ་དམིགས་པའི་གཉན་སར་ཐོག་ལྟར་བབ་པས་དེར་གནས་ཀྱི་གཙོས་སྣང་
སྲིད་ཀྱི་ལྷ་འདྲེ་ཐམས་ཅད་དཔའ་ཟིལ་ཆག་སྟེ་འདར་ཕྲི་ལི་ལི་གནས་པར་བསམ༔
ཡང༔ རང་ཉིད་སྐད་ཅིག་གི་རྗེ་བཙུན་མ་ཁྲོས་མ་ནག་མོ་སྐུ་མདོག་མཐིང་ནག་ཞལ་
གཅིག་ཕྱག་གཉིས༔ སྤྱི་གཙུག་ནས་ཕག་ཞལ་ནག་པོའི་ངུར་སྒྲས་ས་གསུམ་གཡོ་
བར་བྱེད་པཿ སྤྱན་གསུམ་སྡང་མིག་ཏུ་གཟིགས་པ༔ ཕྱག་གཡས་མི་ལྤགས་ཀྱི་
གཡང་གཞི་བརྡེབ་ཅིང་གཡོན་མི་རྐང་གི་གླིང་བུ་འབུད་པཿ ཞབས་གཉིས་ཁྲོ་མོའི་
འདོར་སྟབས་སུ་བསླད་པ༔ ཁམས་གསུམ་དབང་དུ་སྡད་ཅིང་སྲིད་གསུམ་ཟིལ་གྱིས་
ནོན་པའི་བདག་ཉིད་སྣང་ལ་རང་བཞིན་མེད་པ་མེ་ལོང་ནང་གི་གཟུགས་བརྙན་
ལྟར་གསལ་བར་གྱུརཿ ཕཊ དེ་ནས་རང་གི་མཐའ་སྐོར་དུ་གདོན་གཙོ་བོ་དྲུག་ཕ་མ་གཉིས་དང་བཅས་
པ་བསྒོམས་ལ་ལྷ་འདྲེ་འབོད་པ་ནི༔ སྟེང་གི་ལྷ་འོག་གི་ཀླུ་བར་གྱི་མི་དང་མི་མ་ཡིན་འབྱུང་པོ་
ཉམས་ཆུང་བ་རྣམས་མ་སྐྲག་མ་སྔངས་མི་འདརཿ ཞེས་རྐང་དུང་གི་ཁ་ལག་མཐིལ་དུ་ལན་གསུམ་
བརྡེབས༔ དེ་ནས་རྐང་དུང་ལན་གསུམ་འབུད་པས་དང་པོའི་ཚེ༔ ཀྱེ༔ མཐོ་བ་སྲིད་པའི་རྩེ་མོ་ནས་
དམའ་ན་རག་དམྱལ་ཁམས་ཡན་ཆོད་ཀྱི་སྣང་སྲིད་ཀྱི་ལྷ་འདྲེ་མི་དང་མི་མ་ཡིན་པ་
ཐམས་ཅད་ཉོན་ཅིག གཉིས་པའི་ཚེ༔ ཐམས་ཅད་འདིར་འདུས་ཤིག གསུམ་པའི་ཚེ༔
72



ཐུགས་ཐིག་འཛིན་པ་རང་གྲོལ། ཁ༽
ཐམས་ཅད་མྱུར་དུ་འདིར་འདུས་ཤིག ཕཊ ལན་གསུམ༔ བྱང་ཆུབ་ཀྱི་སེམས་དང་ལྡན་པས་
ཐམས་ཅད་བདག་ལ་གུས་པར་བསམ་ལ༔ དཀར་པོ་དགེ་བ་ལ་གནས་པའི་ཆོས་ཐམས་ཅད་སྐྱེ་
འགག་མེད་པའི་དབྱིངས་སུ་ཟིལ་གྱིས་གནོན་པར་བགྱིའོ༔ ནག་པོ་སྡིག་པ་ལ་གནས་
པའི་ཆོས་ཐམས་ཅད་སྐྱེ་འགག་མེད་པའི་དབྱིངས་སུ་ཟིལ་གྱིས་གནོན་པར་བགྱིའོ༔
སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་ཐམས་ཅད་བདག་གི་སྣང་བ་
ཆེན་པོས་ཁྱབ་པར་གྱུར་ཅིག ཕཊ༔ ལམ་གསུམ༔ དེ་ནས་ཉམས་ལེན་དངོས་ལ་འཇུག་པའི་ཐོག་
མར་མདུན་མཁར་ཚོགས་ཞིང་གསལ་གདབ་པ་ནི༔ ཕཊ༔ གཏན་གྱི་སྐྱབས་གནས་བླ་མར་གསོལ་
བ་འདེབསཿ འགྲོ་རྣམས་བྱང་ཆུབ་ཐོབ་པར་སེམས་བསྐྱེད་དོ༔ ཕཊ༔ མདུན་གྱི་
ནམ་མཁར་འོག་མིན་ཆོས་དབྱིངས་ཀྱི༔ ཕོ་བྲང་རྒྱན་དང་བཀོད་པ་ཕུན་སུམ་ཚོགས
པདྨའི་སྡོང་པོ་ཡལ་ག་ལྔ་ལྡན་དབུས༔ རིན་ཆེན་སེང་ཁྲི་པདྨ་ཉི་ཟླའི་སྟེང༔ སྐྱབས་
གནས་ཀུན་འདུས་བླ་མ་རྡོ་རྗེ་འཆང༔ སྐུ་མདོག་དཀར་དམར་ལང་ཚོའི་དཔལ་ཡོན་
ལྡན༔ དབུ་སྐྲ་ཐོར་ཅོག་ལྷག་མས་སྐུ་རྒྱབ་ཁེབ རིན་པོ་ཆེ་དང་རུས་པའི་རྒྱན་དྲུག་
གསོལ༔ ཕྱག་གཡས་སེང་ལྡེང་ཌཱ་རུ་ནམ་མཁར་འཁྲོལཿ གཡོན་པས་དངུལ་དཀར
དྲིལ་བུའི་གསུང་སྙན་སྒྲོག སྤྱན་གསུམ་མཁར་གཟིགས་རྒྱལ་པོ་རོལ་སྟབས་བཞུགས
པད་སྡོང་གཡས་ཕྱོགས་འཇའ་འོད་འཁྲིགས་པའི་ཀློངཿ དམ་པ་རྒྱ་གར་སྐུ་མདོག་
གནག་སྣུམ་ཁྲོ༔ སྟག་ཤམ་རུས་རྒྱན་ཧེ་རུ་ཀ་པའི་ཆསཿ ཕྱག་གཡས་བྷནྡྲ་ལྟག་
སྤྲོད་ནམ་མཁར་འཁྲོལཿ ས་གསུམ་དཔའ་བོ་མཁའ་འགྲོ་དབང་དུ་སྡུསཿ གཡོན་
པས་མི་རྐང་གླིང་བུ་འབུད་པའི་སྒྲས༔ སྣང་སྲིད་ལྷ་འདྲེ་སྡེ་བརྒྱད་དབང་དུ་སྡུད༔



མདོ་མཁྱེན་བརྩེའི་གསུང་འབུམ།
ཐབས་ཤེས་སྤྱན་གཉིས་འབྲུ་ཚུག་ནམ་མཁར་གཟིགས གྲུབ་ཐོབ་རྒྱ་མཚོ་ལྟ་བུའི་
དབུས་ན་བཞུགས༔ རྒྱབ་ཀྱི་ཡལ་གར་སེང་ཁྲི་པད་ཟླའི་སྟེང༔ ཤཱཀ་ཐུབ་དབང་པོ་
བཙོ་མ་གསེར་གྱི་མདོག བསྐལ་བཟང་འདྲེན་པ་སྟོང་དང་ཉེ་སྲས་བརྒྱད༔ བྱང་
སེམས་ཉན་རང་དགེ་འདུན་ཚོགས་ཀྱིས་བསྐོར༔ དེ་རྒྱབ་དམ་ཆོས་གླེགས་བམ་
བརྩེགས་པ་ལ༔ སྟོང་ཉིད་ཆོས་ཀྱི་རང་སྒྲ་སྒྲོག་པར་བསྒོམ༔ གཡོན་ཕྱོགས་པད་
སྡོང་འདབ་མ་བཞི་པའི་དབུསཿ པདྨ་ཉི་ཟླ་བམ་ཆེན་རོ་ཡི་སྟེངཿ མ་གཅིག་ལབ་
སྒྲོན་ཁྲོས་མ་ནག་མོའི་སྐུ༔ སྐུ་མདོག་མཐིང་ནག་དར་དང་རུས་རྒྱན་ཅན༔ མགོ་
ཕྲེང་ལ་སོགས་ཁྲོ་མོའི་ཆས་ཀྱིས་སྤུརཿ ཞལ་གཅིག་ཕྱག་གཉིས་གཡས་པས་གྲི་
གུག་ཕྱར༔ གཡོན་པས་ཐོད་ཁྲག་མཆན་ཁུང་ཁ་ཊཾ་བསྣམསཿ ཞལ་བསྒྲད་
མཆེ་གཙིགས་སྤྱན་གསུམ་ནམ་མཁར་གཟིགས༔ སྤྱི་བོར་ཕག་ཞལ་ངུར་སྒྲས་ས་
གསུམ་གཡོ༔ ཞབས་གཉིས་གཡས་བསྐུམས་འཁོར་བའི་སྐྱེ་སྒོ་གཅོད༔ གཡོན་
བརྐྱངས་བམ་ཆེན་རོ་ཡི་སྟེང་ན་འགྱིང༔ ཤར་དུ་བདེ་ཆེན་དཀར་མོ་ཞི་བའི་ཉམས
ལྷོ་རུ་སེར་མོ་དོན་འགྲུབ་རྒྱས་པའི་མདངསཿ ནུབ་ཏུ་དམར་མོ་སྒྲ་སྒྲོག་ཆགས་པའི་
ཉམས༔ བྱང་དུ་སྣ་ཚོགས་མཐར་ཕྱིན་ལྗང་གསལ་མདོག མཁའ་འགྲོ་སྡེ་བཞིའི་
ཆ་ལུགས་གཙོ་མོར་མཐུན༔ རང་རང་རིགས་ཀྱི་འཁོར་ཚོགས་འབུམ་འབུམ་དང
མ་ཚོགས་མཁའ་འགྲོ་རྒྱ་མཚོའི་དབུས་ན་བཞུགསཿ མདུན་གྱི་པད་སྡོང་ལྷག་པའི་
ལྷ་མཆོག་ལཿ ཡི་དམ་རྒྱུད་སྡེ་བཞི་དྲུག་ལྷ་ཚོགས་བསྐོར༔ བླ་མའི་དབུ་ཐོག་ཉི་ཟླ་
པདྨའི་སྟེང༔ ཆོས་སྐུ་ཡུམ་ཆེན་གཙོ་མ་གསེར་གྱི་མདོག༔ ཕྱག་བཞི་དང་པོས་



ཐུགས་ཐིག་འཛིན་པ་རང་གྲོལ། ། ཁ༽
མཉམ་བཞག་ཕྱག་རྒྱ་དང༔ འོག་གཉིས་གསེར་གྱི་རྡོ་རྗེ་གླེགས་བམ་འཛིན༔ སངས་
རྒྱས་བྱང་སེམས་དཔག་ཏུ་མེད་པས་བསྐོརཿ གཙོ་བོའི་གཡས་གཡོན་མདུན་རྒྱབ་
ཐམས་ཅད་དུ གྲུབ་ཐོབ་གཅོད་ཡུལ་བརྒྱུད་པའི་བླ་མས་བསྐོརཿ བར་མཚམས་
དཔའ་བོ་ཌཱཀྐི་རྣལ་འབྱོར་མ གདན་མཐར་ཆོས་སྐྱོང་ཕོ་རྒྱུད་མོ་རྒྱུད་ཚོགས མཁའ་
དབྱིངས་ཆུ་འཛིན་འཁྲིགས་བཞིན་གསལ་བར་གྱུརཿ - ཕཊ༔ ཅེས་གསལ་བཏབ་ལ་སྐྱབས་
སུ་འགྲོ་བ་ནི༔ ཕཊ༔ ན་མོ༔ གཉན་ས་འདིར་གནས་ཀྱི་ལྷ་འདྲེའི་གཙོ་བྱས་པའི༔ བདག་
སོགས་མཁའ་མཉམ་འགྲོ་བ་མ་ལུས་ཀུན༔ ཆོས་དབྱིངས་ཁྱབ་གདལ་ཆེན་པོར་
གྲོལ་བའི་ཕྱིར༔ བླ་མ་མ་ཅིག་མཆོག་གསུམ་རྩ་གསུམ་ལྷ ་ ཆོས་སྐྱོང་དམ་ཅན་
སྲུང་མའི་ཚོགས་བཅས་ལཿ སྙིང་ཁོང་རུས་པའི་གཏིང་ནས་སྐྱབས་སུ་མཆི༔ ལན་
གསུམ༔ ཕཊ༔ སྨོན་འཇུག་བྱང་ཆུབ་མཆོག་ཏུ་སེམས་བསྐྱེད་པ་ནི༔ མ་རིག་ཨ་འཐས་འཁྲུལ་པའི་
མུན་གླིང་དུ༔ སྡུག་བསྔལ་མཐའ་མེད་རྒྱ་མཚོར་བྱིང་བ་ཡི༔ འགྲོ་རྣམས་ཡུམ་ཆེན་
གོ་འཕེང་འགོད་བྱའི་ཕྱིརཿ ཚད་མེད་བཞི་དང་ཕར་ཕྱིན་དྲུག་གི་ལམ གཅོད་ཡུལ་
ཉམས་སུ་ལེན་པར་སེམས་བསྐྱེད་དོ༔ ལན་གསུམ༔ ཕཊ༔ ཚོགས་ཞིང་གི་མདུན་དུ་ཡན་ལག་
བདུན་པ་འབུལ་བ་ནི༔ ན་མོ༔ གཉན་ས་འདིར་གནས་ཀྱི་ལྷ་འདྲེ་དང༔ གནས་གདོན་
ལུས་གདོན་གྱི་གཙོར་བྱས་པའི༔ མཁའ་མཉམ་གྱི་འགྲོ་བ་སེམས་ཅན་ཀུན༔ རང་
རིག་ཡེ་ཤེས་སྟོན་མཛད་པའི༔ རྩ་བའི་བླ་མར་ཕྱག་འཚལ་ལོ༔ སྤངས་རྟོགས་ཕུན་
སུམ་ཚོགས་པ་ཡི༔ སངས་རྒྱས་རྣམས་ལ་ཕྱག་འཚལ་ལོ༔ ཞི་གྱུར་འདོད་ཆགས་
བྲལ་བ་ཡི༔ དམ་པའི་ཆོས་ལ་ཕྱག་འཚལ་ལོ༔ གང་ལ་ཕུལ་ན་དོན་ཆེ་བ དགེ་
75



，IL
མདོ་མཁྱེན་བརྩེའི་གསུང་འབུམ། །
འདུན་རྣམས་ལ་ཕྱག་འཚལ་ལོ༔ སྣང་སྲིད་ཟིལ་གནོན་ཐུགས་རྗེ་ཅན༔ ཕ་དམ་པ་
ནག་པོར་ཕྱག་འཚལ་ལོ༔ མ་མི་མིན་ཡེ་ཤེས་མཁའ་འགྲོ་མ༔ ལབ་སྒྲོན་ཁྱེད་ལ་
ཕྱག་འཚལ་ལོ༔ ལྟ་སྒོམ་ཐུགས་སུ་ཆུད་པ་ཡི༔ རྩ་བརྒྱུད་བླ་མར་ཕྱག་འཚལ་ལོ༔
དངོས་གྲུབ་ངེས་པར་སྟེར་མཛད་པའི ཡི་དམ་ལྷ་ལ་ཕྱག་འཚལ་ལོ༔ བརྩེ་གདུང་
དམ་ཚིག་ལྡན་པ་ཡི༔ མཁའ་འགྲོའི་ཚོགས་ལ་ཕྱག་འཚལ་ལོ༔ བཀའ་དང་དམ་
ཚིག་ལ་གནས་པའི༔ ཆོས་སྐྱོང་རྣམས་ལ་ཕྱག་འཚལ་ལོ༔ ཇི་སྲིད་སྙིང་པོ་བྱང་ཆུབ་
བར༔ ཁྱེད་རྣམས་ལ་ནི་གསོལ་བ་འདེབསཿ ཁྱེད་རྣམས་ལ་ནི་རྟེན་བཅའོ༔ སྟོང་
གསུམ་རབ་འབྱམས་འཇིག་རྟེན་གྱི གཟུགས་སྒྲ་དྲི་རོ་རེག་བྱའི་ཚོགས༔ ཡིད་ཀྱི་
དྲན་བསམ་བདེ་སྡུག་ཀུན༔ སྐུ་གསུང་ཐུགས་ལ་མཆོད་པ་འབུལཿ ཕན་བདེ་ནམ་
མཁའ་གང་བར་ཤོག ཐོག་མེད་ནས་བཟུང་ད་ལྟའི་བརཿ མ་རིག་དབང་གིས་
བསགས་པ་ཡི༔ སྐུ་གསུང་ཐུགས་དང་འགལ་བའི་ལསཿ སྡིག་པ་མི་དགེ་སོ་སོར་
བཤགས༔ འགྲོ་ཀུན་དགེ་ལ་རྗེས་ཡི་རངསཿ ཆོས་ཀྱི་འཁོར་ལོ་བསྐོར་དུ་གསོལ
མྱ་ངན་མི་འདའ་བཞུགས་གསོལ་འདེབསཿ དགེ་རྣམས་སེམས་ཅན་དོན་དུ་བསྔོ༔
སྡུག་བསྔལ་རྒྱ་མཚོ་སྐེམ་ནས་ཀྱངཿ སེམས་ཅན་སངས་རྒྱས་ཐོབ་པར་ཤོག༔ ཕཊ༔
ཅེས་བརྗོད་ཅིང་མི་དམིགས་པར་བཞག་གོ༔ དེ་ནས་བེམ་རིག་བྲལ་བའི་དམིགས་པ་ནི༔ རྣམ་སྣང་ཆོས་བདུན་དང་
བཅས༔ རང་གི་རྐང་མཐིལ་གཡས་གཡོན་ཐབས་ཤེས་ཀྱི་ཐིག་ལེ་དཀར་དམར་སྲན་
རྡོག་ཙམ་རེ་གནས་པར་བསམཿ ཕཊ དེ་གཉིས་ཡར་འཕར་གསང་གནས་སུ་
གཅིག་ཏུ་འདྲེས་པའི་ཐིག་ལེ་དཀར་ལ་དམར་བའི་མདངས་ཆགས་པ་བྱ་མ་སར་
76



IL ：
ཐུགས་ཐིག་འཛིན་པ་རང་གྲོལ། ཁ༽
གྱི་སྒོ་ང་ཙམ་བལྟ་བས་མི་བཟོད་འོད་ཀྱི་རང་བཞིན་ཉི་མའི་སྙིང་པོ་དང་མཚུངས་
པ་འཕར་འདར་ལིང་ངེ་བ་གཅིག་ཏུ་གྱུརཿ ཕཊ༔ དེ་ཉིད་ཡར་འཕར་ལྟེ་བར་སླེབ༔
ཕཊ༔ ཡར་འཕར་སྙིང་གར་སླེབ་པས་ཚེ་བསོད་ནམས་བཀྲག་མདངས་གཟི་བརྗིད་
ཐམས་ཅད་འདུས་པའི་ངོ་བོ་རླུང་སེམས་དབྱེར་མེད་འོད་ཀྱི་ཐིག་ལེ་ཁ་དོག་ལྔ་རུ་
གྱུརཿ ཕཊ ཡར་འཕར་མགྲིན་པར་སླེབ ཕཊ ཡར་འཕར་སྤྱི་བོར་སླེབ ཕཊ༔
ཚངས་བུག་ནས་ཐོན་ནམ་མཁའ་དང་རིག་པ་དབྱེར་མེད་དུ་འདྲེསཿ ནམ་མཁས་
གར་ཁྱབ་ཐིག་ལེས་ཁྱབཿ ཐིག་ལེས་གར་ཁྱབ་ནམ་མཁས་ཁྱབ ནམ་མཁའ་དང་
སེམས་ཉིད་ཁྱབ་བརྡལ་ཆེན་པོ་རོ་གཅིག་ཏུ་གྱུར༔ ཕཊ༔ དེ་ནས་ལུས་མཎྜལ་དུ་སྤྲུལ་ནས་བླ་
མ་དང་ཚོགས་ཞིང་གི་ལྷ་ལ་འབུལ་བ་ནི༔ ཕཊ༔ དབྱིངས་ལས་རང་རིག་རྣལ་འབྱོར་དམར་
མོར་གྱུར༔ གཡས་པས་གྲི་གུག་བམ་གྱི་པགས་པ་བྲལཿ པགས་པ་དབང་ཆེན་
གསེར་གྱི་ས་གཞི་ལ ཁྲག་ནི་སྤོས་ཆུ་སེན་མཛུབ་མཐའི་ལྕགས་རི ཡན་ལག་
གླིང་བཞི་ཉིང་ལག་གླིང་ཕྲན་བརྒྱད༔ དབུས་སུ་ཟོ་ཁོག་རི་རྒྱལ་མཆོག་རབ་ལཿ མགོ་
བོ་རྣམ་པར་རྒྱལ་བའི་ཁང་བཟང་མཆོག མིག་གཉིས་ཉི་ཟླ་སོ་རྣམས་རྒྱུ་སྐར་བཀྲ
སྙིང་ནི་ཡིད་བཞིན་ནོར་བུ་རིན་པོ་ཆེ༔ རྒྱུ་མ་གསེར་གྱི་རི་བདུན་དོན་སྣོད་དངཿ ནང་
ཁྲོལ་ལྷ་མིའི་ལོངས་སྤྱོད་དཔག་ཏུ་མེདཿ ཚོགས་བརྒྱད་འདོད་ཡོན་ལྷ་མོ་དང་བཅས་
པཿ རང་ལུས་མཎྜལ་ཡོངས་སུ་རྫོགས་པ་འདི༔ བཀའ་དྲིན་གསུམ་ལྡན་རྩ་བའི་བླ་
མ་དངཿ སངས་རྒྱས་བྱང་སེམས་རྩ་གསུམ་ལྷ་ལ་འབུལཿ ཐུགས་རྗེས་འགྲོ་བའི་
དོན་དུ་བཞེས་ནས་ཀྱང༔ བདག་སོགས་ཚོགས་གཉིས་རབ་རྫོགས་སྒྲིབ་གཉིས་



མདོ་མཁྱེན་བརྩེའི་གསུང་འབུམ།
སྦྱངསཿ མ་གཅིག་ཡུམ་ཆེན་གོ་འཕང་མྱུར་ཐོབ་ཤོག ས་གཞི་སྤོས་ཆུས་བྱུགས་
ཤིང་མེ་ཏོག་བཀྲམ༔ རི་རབ་གླིང་བཞི་ཉི་ཟླས་བརྒྱན་པ་འདི༔ སངས་རྒྱས་ཞིང་དུ་
དམིགས་ཏེ་ཕུལ་བ་ཡིས༔ འགྲོ་ཀུན་རྣམ་དག་ཞིང་ལ་སྤྱོད་པར་ཤོག མཉེས་བྱེད་
མཎྜལ་བཟང་པོ་འདི་འབུལ་བས༔ བྱང་ཆུབ་ལམ་ལ་བར་ཆད་མི་འབྱུང་ཞིངཿ དུས་
གསུམ་བདེར་གཤེགས་དགོངས་པ་རྟོགས་པ་དངཿ སྲིད་པར་མི་འཁྲུལ་ཞི་བར་མི་
གནས་ཤིངཿ ནམ་མཁར་མཉམ་པའི་འགྲོ་རྣམས་དགྲོལ་བར་ཤོག༔ གུ་རུ་རཏྣ་
མཎཱ་ལ་པུ་ཙྪ་ཧོ༔ ཞེས་འབུལ་ཞིང་མི་དམིགས་པར་འཇོག་གོ༔ ཕཊ༔ དེ་ནས་ཡུམ་ཆེན་མོའི་སྒོམ་བཟླས་ནི༔
རང་གི་སྤྱི་བོར་པདྨ་ཉི་ཟླའི་སྟེངཿ ཨཱཡིག་ཡོངས་གྱུར་བླ་མ་མ་གཅིག་དངཿ དབྱེར་
མེད་ཆོས་སྐུ་རྒྱལ་བ་ཡུམ་ཆེན་མོ བཙོ་མ་གསེར་མདོག་ཞལ་གཅིག་ཕྱག་བཞི་མ་
དང་པོ་མཉམ་བཞག་འོག་གཉིས་གསེར་རྡོར་དང༔ གླེགས་བམ་འཛིན་ཅིང་རིན་
ཆེན་རྒྱན་ཆས་སྤྲས༔ རྡོ་རྗེ་སྐྱིལ་ཀྲུང་བཞུགས་པའི་གནས་གསུམ་གྱི༔ ཡིག་འབྲུ་
གསུམ་ལས་འོད་འཕྲོས་ཞིང་ཁམས་ནས༔ ཡེ་ཤེས་ལྷ་ཚོགས་སྤྱན་དྲངས་གཉིས་
མེད་བསྟིམ༔ བཛྲ་ས་མ་ཡ་ཛ༔ ཛཧཱུྃ་བཾ་ཧོ༔ བདེ་གཤེགས་རིགས་ལྔའི་དབང་
བསྐུར་དབུ་བརྒྱན་གྱུར༔ ཐུགས་ཀར་པད་ཟླའི་སྟེང་དུ་ཨཱཡིག་མཐརཿ སྔགས་ཀྱི་
ཕྲེང་བས་བསྐོར་ལས་འོད་འཕྲོས་པས༔ རྒྱལ་བ་སྲས་བཅས་བྱིན་བརླབས་ནུས་
མཐུ་ཀུན༔ འོད་ཀྱི་རྣམ་པ་ཡུམ་ཆེན་ཐུགས་ཀར་འདུས༔ སྐུ་ལས་བྱིན་རླབས་
བདུད་རྩིའི་རྒྱུན་བབ་པས༔ རང་དང་ལྷ་འདྲེའི་སྤྱི་བོར་ནས་ཞུགས་ཏེ ལུས་ངག་
ཡིད་ཀྱི་སྡིག་སྒྲིབ་ཉེས་ལྟུང་ཀུན༔ འོག་སྒོ་རྐང་སེན་བ་སྤུའི་བུ་ག་ནསཿ ཕྱིར་ཐོན་



ཐུགས་ཐིག་འཛིན་པ་རང་གྲོལ། ་ ཁ༽
འཆི་བདག་ལས་ཀྱི་གཤིན་རྗེ་དང༔ ལན་ཆགས་བདག་པོ་བདག་མོའི་ཁར་སོང་
བསཿ འཆི་བ་བླུ་ཞིང་ལན་ཆགས་ཀུན་བྱང་གྱུརཿ ཏདྱ་ཐཱ ག་ཏེ་ག་ཏེ་པ་ར་ག་ཏེ་
པ་ར་སཾ་ག་ཏེ་བྷོ་དྷི་སྭཱ་ཧཱ ཞེས་ཅི་ནུས་བཟླས་མཐར་ལུས་ཀྱི་སྡིག་སྒྲིབ་དག་པས་ཤེལ་སྒོང་ལྟར་གྱུར་ཅིང་
སྣང་བ་ཐམས་ཅད་ཡུམ་གྱིས་སྐུར་བལྟ་ཞིང་དེ་ཡང་མི་དམིགས་པར་འཇོག་གོ༔ ཕཊ༔ དེ་ཡན་སྔོན་འགྲོའི་
རིམ་པའོ༔ དངོས་གཞི་དང་པོ་བྱིན་རླབས་གནད་འབེབས་རིམ་པ་ནི༔ ཕཊ༔ བརྗོད་
ཅིང་སྣོད་བཅུད་སྟོང་བར་སྦྱངས༔ ཕྱི་ནང་ཆོས་ཀུན་སྟོང་པའི་ངང་ཉིད་ལསཿ མདུན་མཁར་
ཆོས་ཉིད་དག་པའི་ཕོ་བྲང་དབུསཿ པད་སྡོང་སེང་ཁྲི་པདྨ་ཉི་ཟླའི་སྟེང༔ བརྒྱུད་
གསུམ་ཀུན་འདུས་བླ་མ་རྡོ་རྗེ་འཆང གཞན་ཡང་དམ་པ་ཡུམ་ཆེན་ཤཱཀ་ཐུབ་དང
དམ་ཆོས་དཀོན་མཆོག་ཁྲོས་མ་ལྷ་ལྔ་མ བཀའ་བརྒྱུད་བླ་མ་ཡི་དམ་མཁའ་འགྲོ་
ལྷ༔ ཆོས་སྐྱོང་དམ་ཅན་ཚོགས་བཅས་སྤྲིན་ལྟར་གཏིབ བླ་མའི་ཐུགས་ཀར་པདྨ་
ཟླ་གདན་ལ༔ མ་གཅིག་ལབ་སྒྲོན་སྐུ་མདོག་དཀར་གསལ་མདངས ཤར་དུ་རྡོ་རྗེ་
མཁའ་འགྲོ་བེཟླུར་མདོག ལྷོ་རུ་རིན་ཆེན་མཁའ་འགྲོ་ས་སྙིང་འོད༔ ནུབ་ཏུ་པདྨ་
མཁའ་འགྲོ་དམར་གསལ་ལ༔ བྱང་དུ་ལས་ཀྱི་མཁའ་འགྲོ་ཨིནྡྲའི་མདོག༔ ལྔ་
ཀའང་ཞལ་གཅིག་ཕྱག་གཉིས་འཛུམ་པའི་མདངསཿ སྤྱན་གསུམ་མཁར་གཟིགས་
ཕྱག་གཡས་ས་སྙིང་གི ཌཱ་མ་རུ་འཁྲོལ་གཡོན་པས་དངུལ་དྲིལ་འཁྲིལ༔ དབུ་སྐྲ་
ཕྱེད་བཅིངས་ལྷག་མས་སྐུ་རྒྱབ་ཁེབ༔ རང་མདོག་དར་དང་རིན་ཆེན་རུས་རྒྱན་གསོལ
ཞབས་རྣམས་གཡོན་བརྐྱངས་གཡས་བསྐུམ་ཕྱེད་སྐྱིལ་བཞུགསཿ སྐུ་ལས་འོད་
ཟེར་མུ་མཐའ་མེད་པར་འཕྲོས༔ འོག་ཏུ་སྡེ་བརྒྱད་འབྱུང་པོ་མི་མ་ཡིན༔ སྣང་སྲིད་



མདོ་མཁྱེན་བརྩེའི་གསུང་འབུམ།
ལྷ་འདྲེའི་ཚོགས་རྣམས་ས་གཞིའི་ངོསཿ ལྷ་མིའི་ཁྲོམ་ཚོགས་ཇི་བཞིན་གསལ་བར་
བསྒོམཿ ཡེ་ཤེས་ལྷ་ཚོགས་གནས་གསུམ་འབྲུ་གསུམ་གསལཿ ཐུགས་ཀའི་ཧཱུྃ་
ལས་འོད་ཟེར་མུ་མེད་པརཿ འཕྲོས་པས་བླ་མ་ཡུམ་ཆེན་ལྷ་ཚོགས་ལཿ རྩ་གསུམ་
རྒྱ་མཚོས་བསྐོར་བ་སྤྱན་དྲངས་གྱུར༔ སྤྱན་འདྲེན་པ་ནི༔ མ་ལུས་སེམས་ཅན་ཀུན་གྱི་
མགོན་གྱུར་ཅིངཿ བདུད་སྡེ་དཔུང་བཅས་མི་བཟད་འཇོམས་མཛད་ལྷ༔ དངོས་
རྣམས་མ་ལུས་ཇི་བཞིན་མཁྱེན་གྱུར་པའི༔ བཅོམ་ལྡན་འཁོར་བཅས་གནས་འདིར་
གཤེགས་སུ་གསོལཿ འོག་མིན་ཆོས་དབྱིངས་མུ་མཐའ་མེད་པ་ནསཿ ཡུམ་ཆེན་རྩ་
གསུམ་རྒྱལ་བ་སྲས་དང་བཅས༔ མོས་གུས་གདུང་བའི་ཡིད་ཀྱིས་སྤྱན་འདྲེན་ན༔
བརྩེ་ཆེན་ཐུགས་རྗེས་དགོངས་ཏེ་གཤེགས་སུ་གསོལ༔ གུ་རུ་དྷེ་ཝ་ཌཱཀྐི་ནི་ས་པཱ་
རི་ཝཱ་ར་ཨེ་ཧྱ་ཧི་བཛྲ་ས་མ་ཛ བཞུགས་གསོལ་ནི༔ ལྷ་ལ་གཤེགས་བཞུགས་མི་མངའ་
ཡང༔ བདག་ཅག་མ་རིག་འཛིན་བསྒྲལ་ཕྱིར༔ ཡེ་ཤེས་ལྷ་ཚོགས་འཁོར་དང་
བཅས༔ དམ་ཚིག་པ་དང་གཉིས་མེད་བཞུགས༔ ཛ༔ཧཱུྃ་བཾ་ཧོ༔ ཏིཥྛ་ལྷན༔ མཆོད་པ་ནི༔
རབ་འབྱམས་རྒྱ་མཚོ་དཔག་མེད་མཿ མཆོད་རྫས་ཇི་སྙེད་ཡོད་པ་ཀུན༔ བླ་མ་ཡུམ་
ཆེན་རྣམས་ལ་འབུལཿ འགྲོ་བའི་དོན་དུ་བཞེས་སུ་གསོལཿ སརྦ་པཱཙྪ་མེགྷ་པྲ་ཏིཙྪ་
ཧོ༔ བསྟོད་པ་ནི༔ གང་གི་དྲིན་གྱིས་བདེ་ཆེན་ཉིད༔ སྐད་ཅིག་ཉིད་ལ་འཆར་བ་གང༔
བླ་མ་རིན་ཆེན་ལྟ་བུའི་སྐུ༔ རྡོ་རྗེ་ཅན་ཞབས་པད་ལ་འདུདཿ སྨྲ་བསམ་བརྗོད་མེད་
ཤེས་རབ་ཕ་རོལ་ཕྱིན༔ མ་སྐྱེས་མི་འགགས་ནམ་མཁའི་ངོ་བོ་ཉིད༔ སོ་སོ་རང་
རིག་ཡེ་ཤེས་སྤྱོད་ཡུལ་བ༔ དུས་གསུམ་རྒྱལ་བའི་ཡུམ་ལ་ཕྱག་འཚལ་བསྟོད༔ དང་
to
80 །



་ ཐུགས་ཐིག་འཛིན་པ་རང་གྲོལ། ཁ༽
པོ་འཁོར་བའི་གནས་ནས་འདྲེན༔ བར་དུ་བདག་འཛིན་དབྱིངས་སུ་གཅོད༔ ཐ་མ་
སྐྱེ་མེད་སྟོན་མཛད་ མ་དྲིན་མོ་ཆེ་ལ་ཕྱག་འཚལ་བསྟོད༔ འགྱུར་བ་མེད་པ་རྡོ་
རྗེའི་སྐུ་སྤྲུལ་ལཿ དགོས་འདོད་ཀུན་འབྱུང་རིན་ཆེན་སྐུ་སྤྲུལ་ སྐྱོན་གྱིས་མ་གོས་
པདྨའི་སྐུ་སྤྲུལ་ལཿ ཐམས་ཅད་ལྷུན་གྲུབ་སྣ་ཚོགས་སྐུ་སྤྲུལ་ལཿ རིགས་བཞི་མཁའ་
འགྲོའི་སྐུ་ལ་ཕྱག་འཚལ་བསྟོད༔ བསྟོད་པར་འོས་པ་ཐམས་ཅད་ལཿ ཞིང་རྡུལ་
ཀུན་ཀྱི་གྲངས་སྙེད་ཀྱི༔ ལུས་བཏུད་པས་ནི་རྣམ་ཀུན་ཏུ མཆོག་ཏུ་དད་པས་ཕྱག་
འཚལ་བསྟོད༔ དེ་ནས་རྒྱུད་བསྐུལ་གྱིས་བཟླས་པ་ནི མ་ཅིག་རིགས་ལྔའི་ཐུགས་ཀར་ཡིག་
འབྲུ་ལཿ དེ་ལས་འོད་འཕྲོས་རྒྱལ་བ་སྲས་བཅས་དང༔ རྩ་གསུམ་དམ་ཅན་རྒྱ་
མཚོའི་ཐུགས་རྒྱུད་བསྐུལཿ བྱིན་རླབས་ཚུར་འདུས་རིགས་ལྔའི་ཐུགས་ཀར་ཐིམ
འོད་ཟེར་ཁ་དོག་ལྔ་ལྡན་རང་ཉིད་ཀྱི༔ གནས་ལྔར་ཐིམ་པས་སྒྲིབ་བཞི་དག་ནས་
ཀྱང༔ དབང་བཞི་མཆོག་ཐུན་དངོས་གྲུབ་ཀུན་ཐོབ་གྱུརཿ ཁཾ་ཧ་རི་ནི་ས་ཛྙཱ་ན་ཌཱཀྐི་
ནི་སིདྡྷི་ཕ་ལ་ཧཱུྃ༔ ཞེས་བཟླས་མཐར༔ གསོལ་འདེབས་མོས་གུས་དྲག་པོས་ཅང་ཏེའུ་འཁྲོལ་བཞིན་འདི་སྐད་
དོ ན་མོ་གུ་རུ༔ གནས་འོག་མིན་ཆོས་དབྱིངས་ཞིང་ཁམས་ནས༔ ཡུམ་ཆེན་ཤེར་
ཕྱིན་བྱིན་རླབས་ཅན༔ བྱིན་རླབས་ཅན་ལ་གསོལ་བ་འདེབས༔ བླ་མ་ལ་གསོལ་
བ་འདེབས༔ མ་གཅིག་ལ་གསོལ་བ་འདེབསཿ ཡུམ་ཆེན་མོས་བྱིན་གྱིས་རློབས༔
ཤཱ་ལོ་ཀ་གཅིག་འདི་ཀུན་ལ་འགྲེས་སོ བྱ་རྒོད་ཕུང་པོའི་རི་བོ་ནསཿ བཅོམ་ལྡན་ཤཱཀ་ཐུབ་
བྱིན་རླབས་ཅན༔ སོགས༔ སེང་ཆེན་བསྣོལ་བའི་ཁྲི་སྟེང་ནས༔ འཇམ་དཔལ་སྨྲ་སེང་
བྱིན་རླབས༔ གཡུ་ལོ་བཀོད་པའི་ཞིང་ཁམས་ནསཿ རྗེ་བཙུན་སྒྲོལ་མ་བྱིན་རླབས



མདོ་མཁྱེན་བརྩེའི་གསུང་འབུམ།
མཁའ་སྤྱོད་མཁའ་འགྲོའི་ཞིང་ཁམས་ནསཿ སུ་ཁ་སིདྡྷི་བྱིན་རླབས༔ རྒྱ་གར་འཇུག་
མའི་སྤྱིལ་བུ་ནསཿ ཨཱརྱ་དྷེ་ཝ་བྱིན་རླབས༴ ལ་སྟོད་དིང་རིའི་དགོན་པ་ནསཿ དམ་
པ་རྒྱ་གར་བྱིན་རླབས༔ ར་ས་སྦ་ལུང་དགོན་པ་ སྐྱོ་སྟོན་ཁུ་དབོན་བྱིན་རླབས
ཟངས་རི་མཁར་དམར་དགོན་པ་ནསཿ མ་ཅིག་ལབ་སྒྲོན་བྱིན་རླབས༔ གཡེར་
ཆུང་གླང་ལུང་དགོན་པ་ནས༔ རྒྱལ་བ་དོན་འགྲུབ་བྱིན་རླབས༔ ཤམ་པོའི་གངས་
ཀྱི་དབེན་གནས་ནསཿ ཐོད་སྨྱོན་བསམ་འགྲུབ་བྱིན་རླབས༔ འཇའ་འོད་འཁྱིལ་
བའི་གཞལ་ཡས་ནས༔ ལ་འདུལ་སྒྲོན་མ་བྱིན་རླབས༔ གཉན་ས་རི་ཁྲོད་དགོན་པ་
ནསཿ བརྒྱུད་ལྡན་བླ་མ་བྱིན་རླབས༔ ཕྱོགས་མེད་གདུལ་བྱའི་མགོན་གཅིག་པུ
ཀུན་བཟང་གཞན་ཕན་བྱིན་རླབས༔ བདག་འཛིན་བདུད་བཞི་ཟིལ་གནོན་རྗེ༔ ཁྲག་
འཐུང་དཔའ་བོ་བྱིན་རླབས༴ དགའ་བཞི་འདུ་འབྲལ་མེད་ཀློང་ནསཿ བདེ་སྟེར་
ཌཀྐི་བྱིན་རླབས༔ གསང་ཆེན་ཆོས་ཀྱི་བསྡུ་བ་པོ༔ འོད་ཟེར་མཐའ་ཡས་བྱིན་
རླབས རྫོགས་ཆེན་ཆོས་དབྱིངས་ཕོ་བྲང་ནསཿ ཆོས་ཀྱི་རྡོ་རྗེ་བྱིན་རླབས༔ སྤྱི་
གཙུག་ཉི་ཟླའི་གདན་སྟེང་ན༔ རྩ་བའི་བླ་མ་བྱིན་རླབས༔ ལྷུན་གྲུབ་དག་པ་གཞལ་
ཡས་ནས༔ ཡི་དམ་ལྷ་ཚོགས་བྱིན་རླབས༔ བདེ་བ་ཆེན་པོའི་ཕོ་བྲང་ནས༔ མ་ཚོགས་
མཁའ་འགྲོ་བྱིན་རླབས༔ དུར་ཁྲོད་ཆེན་པོ་བརྒྱད་སོགས་ནསཿ མ་མགོན་ཆོས་
སྐྱོང་བྱིན་རླབས བརྩེ་གདུང་དམ་ཚིག་ལྡན་པ་ཡི༔ ཆོས་མཛད་མཆེད་ལྕམ་བྱིན་
རླབས བརྟུལ་ཞུགས་ལམ་དུ་སློང་བའི་གྲོགས༔ སྣང་སྲིད་ལྷ་འདྲེ་བྱིན་རླབས་
ཅན༔ བྱིན་རླབས་ཅན་ལ་གསོལ་བ་འདེབས༔ བླ་མ་ལ་གསོལ་བ་འདེབསཿ མ་
.
QO



ཐུགས་ཐིག་འཛིན་པ་རང་གྲོལ། ཁ༽
གཅིག་ལ་གསོལ་བ་འདེབས༔ ཡུམ་ཆེན་མོས་བྱིན་གྱིས་རློབས༔ ལུས་ལ་སྐུ་ཡི་
བྱིན་གྱིས་རློབས༔ ལུས་ཀྱི་འཛིན་པ་ཞིག་ནས་ཀྱང༔ སྤྲུལ་སྐུ་ཐོབ་པར་བྱིན་གྱིས་
རློབས༔ ངག་ལ་གསུང་གི་བྱིན་གྱིས་རློབས༔ བླང་དོར་འགགས་འཛེར་ཞིག་ནས་
ཀྱང༔ ལོངས་སྐུ་ཐོབ་པར་བྱིན་གྱིས་རློབས༔ ཡིད་ལ་ཐུགས་ཀྱི་བྱིན་གྱིས་རློབས༔
འཁྲུལ་རྟོག་སྒྲིབ་པ་དག་ནས་ཀྱངཿ ཆོས་སྐུ་ཐོབ་པར་བྱིན་གྱིས་རློབས༔ དུག་ལྔ་
རང་སར་གྲོལ་བ་དངཿ ན་ཚ་ལམ་དུ་སློང་བ་རུ༔ གསོལ་བ་འདེབས་སོ་བྱིན་གྱིས་
རློབས༔ འཆི་བ་སྙིང་ནས་དྲན་པ་དང༔ དགོས་མེད་རྒྱུད་ལ་སྐྱེ་བ་རུ༔ གསོལ་བ་
འདེབས་སོ༴ རི་ཁྲོད་དབེན་ས་ཟིན་པ་དང༔ བདག་འཛིན་རྩད་ནས་ཆོད་པ་རུ༔
གསོལ་བ་འདེབས་སོ༴ ཕུང་བོ་གཟན་དུ་སྒྱུར་བ་དང༔ གཟན་སྒྱུར་ལམ་དུ་སློང་བ་
རུ༔ གསོལ་བ༔ གཅོད་ཡུལ་མཐའ་རུ་ཕྱིན་པ་དང༔ ལྷ་འདྲེའི་འགྲོ་དོན་ནུས་པ་རུ༔
གསོལ་བ༴ བདག་མེད་ཤེས་རབ་རྟོགས་པ་དང༔ སྙེམས་ཐག་ནང་ནས་ཆོད་པ་རུ༔
གསོལ་བ༴ རྐྱེན་ངན་ལམ་དུ་སློང་བ་དང༔ འགལ་རྐྱེན་གྲོགས་སུ་ཤར་བ་རུ༔
གསོལ་བ༔ གཉིས་འཛིན་རྩ་བ་འཇིག་པ་དངཿ སྐྱེ་མེད་ཆོས་སྐུ་རྟོགས་པ་རུ༔
གསོལ་བ༴ སྟོང་ཉིད་སྙིང་རྗེ་འབྱོང་བ་དང༔ རང་གཞན་དོན་གཉིས་འགྲུབ་པ་རུ༔
གསོལ་བ༴ ད་ལྟ་ཉིད་དུ་བྱིན་གྱིས་རློབས༔ མྱུར་བ་ཉིད་དུ་བྱིན་གྱིས་རློབས༔
འདུག་ས་འདི་རུ༔ གདན་ཐོག་འདི་རུ༔ འར་མ་འུར་མ ཆལ་མ་ཆོལ་མརསྐད་
ཅིག་ཉིད་ལ་བྱིན་གྱིས་རློབས༔ གསོལ་བ་སྙིང་གི་དཀྱིལ་ནས་འདེབས༔ བྱིན་
རླབས་ཐུགས་ཀྱི་ཀློང་ནས་སྩོལ༔ ཐུགས་ཡིད་གཅིག་ཏུ་འདྲེས་པར་ཤོག༔ ཅེས་གསོལ་
83



མདོ་མཁྱེན་བརྩེའི་གསུང་འབུམ།
1
བ་བཏབ་མཐར་མཐའ་སྐོར་གྱི་སངས་རྒྱས་བྱང་སེམས་བླ་མ་ཡི་དམ་མཁའ་འགྲོ་ཆོས་སྐྱོང་དང་བཅས་པ་བླ་མ་ལ་
བསྡུསཿ དེ་ཉིད་སྐྱབས་གནས་ཀུན་འདུས་སུ་གསལ་བསཿ ཕཊ བླ་མའི་སྨིན་མཚམས་ཨོཾ་ཡིག་ལས་འོད་ཟེར་དཀར་
པོ་བྱུངཿ རང་དང་སེམས་ཅན་ཐམས་ཅད་ཀྱི་དཔྲལ་བར་ཐིམ༔ ལུས་ཀྱི་སྒྲིབ་པ་དག སྐུའི་དབང་དང་བྱིན་རླབས་
ཞུགས་པར་བསམ༔ མགྲིན་པའི་ཨཱ་ལས་འོད་ཟེར་དམར་པོ་བྱུང རང་དང་སེམས་ཅན་ཐམས་ཅད་ཀྱི་མགྲིན་པར་
ཐིམ ངག་གི་སྒྲིབ་པ་དག གསུང་གི་དབང་དང་བྱིན་རླབས་ཞུགསཿ ཐུགས་ཀའི་ཧཱུྃ་ལས་འོད་ཟེར་སྔོན་པོ་བྱུང རང་
དང་སེམས་ཅན་ཐམས་ཅད་ཀྱི་སྙིང་གར་ཐིམ༔ ཡིད་ཀྱི་སྒྲིབ་པ་དག ཐུགས་ཀྱི་དབང་དང་བྱིན་རླབས་ཞུགས་པར་
བསམ༔ དེ་ནས་བླ་མ་རང་གི་སྤྱི་བོའི་ཐད་དུ་བྱོན་ནས་བླ་མའི་ཐུགས་ཀ་ནས་མ་ཅིག་རིགས་ལྔའི་སྐུ་གརསྟབས་ཤིག་
ཤིག་ཕྱག་ཌ་དྲིལ་ཁྲོལ་ཁྲོལཿ གསུང་སྙན་པའི་གླུ་དབྱངས༔ ཐུགས་ཆོས་ཉིད་ཀྱི་ངང་ལས་བདག་ལ་བརྩེ་བས་ཐུགས་
རྗེའི་འོད་ཁྱུག་ཁྱུག་བྱོན་པར་དམིགས་ལ ཀྱེ་མ་མི་མིན་ཡེ་ཤེས་མཁའ་འགྲོ་ མ་གཅིག་ཇོ་
མོ་རྣལ་འབྱོར་མཿ ཕ་རོལ་ཕྱིན་པའི་གྲུབ་ཐོབ་མཿ སྐལ་ལྡན་ཀུན་གྱི་རྒྱུད་གྲོལ་མ
བྱིན་གྱིས་རློབས་ཕྱིར་གཤེགས་སུ་གསོལ༔ མ་དབྱིངས་ལ་གཤེགས་བཞུགས་མི་
མངའ་ཡང༔ དོན་འགགས་མེད་ཤུགས་འབྱུང་ཐུགས་རྗེ་ཡིསཿ རྫུ་འཕྲུལ་མྱུར་བར་
འདིར་གཤེགས་ལཿ བདག་ཅག་ཁྱེད་ཀྱི་རྗེས་འཇུག་དང༔ མ་རིག་འཁྲུལ་པའི་
སེམས་ཅན་རྣམསཿ མས་ངེས་པར་ཐུགས་རྗེས་བཟུང་དུ་གསོལ དོན་ངེས་པར་
བྱིན་གྱིས་བརླབ་ཏུ་གསོལ༔ མ་ཆོས་དབྱིངས་ནམ་མཁའི་ཀློང་ཡངས་ནས༔ མཁའ་
འགྲོ་མང་པོའི་ཚོགས་དང་བཅསཿ གཉན་ས་འདི་རུ་བྱིན་ཕོབ་ལཿ འདིར་འདུས་
སྣང་སྲིད་ལྷ་འདྲེ་དངཿ ཁམས་གསུམ་འཁོར་བའི་སེམས་ཅན་རྣམས༔ ཐུགས་རྗེས་
བྱིན་གྱིས་བརླབ་ཏུ་གསོལཿ བདག་མོས་པའི་བུ་ལ་དངོས་གྲུབ་སྩོལ༔ སྤྱི་གཙུག་
84



ཐུགས་ཐིག་འཛིན་པ་རང་གྲོལ། ཁ༽
རྒྱན་དུ་བཞུགས་སུ་གསོལཿ བཞུགས་ནས་བྱིན་གྱིས་བརླབ་ཏུ་གསོལཿ མ་ཁྱོད་
དང་དགོངས་པ་མཉམ་པར་ཤོག ཅེས་བརྗོད་པས མ་ཅིག་རིགས་ལྔའི་ལྷ་ཚོགས་རང་གི་གནས་ལྔ་
ནས་གར་སྟབས་ཤིག་ཤིག་མཛད་པས་རང་གི་རྒྱུད་བྱིན་གྱིས་བརླབ་ཅིངཿ ཆོས་ཉིད་དེ་བཞིན་ཉིད་ཉམས་ཀྱི་སྣང་བ་
ཆེན་པོ་རབ་ཏུ་འུར་ཞིང༔ སེམས་ཀྱི་བདག་ཏུ་འཛིན་པ་དངཿ སྣང་བའི་རྫུན་ཕུག་ཇིབ་ཅིང༔ སླར་མ་ཅིག་གི་གསང་
གསུམ་དང་རང་གི་སྒོ་གསུམ་དབྱེར་མེད་ཀྱི་ངང་དུ༔ ཕཊ༔ ཅེས་མི་དམིགས་པར་མཉམ་པར་འཇོག་གོ འདི་ནི་ལམ་
གྱི་དངོས་གཞི་སྟེ༔ ནན་ཏན་ཏུ་འབད་གལ་ཆེ༔ གསོལ་བ་འདེབས་པའི་མན་ངག་ཁ་བསྒྱུར་གྱི་རིམ་པ་བླ་མའི་ཞལ་
ལས་ཤེས་པར་བྱའོ༔ དེ་ནས་དངོས་གཞི་ནི་ལྟ་བ་ནམ་མཁའི་སྒོ་འབྱེད་ལ་བརྟེན་ནས་བླ་མས་ངོ་སྤྲོད་པ་ལྟརཿ ལུས་
གནད་རྣམ་སྣང་ཆོས་བདུན་ངག་གནད་རླུང་རང་སར་བཞག སེམས་བཟོ་བཅོས་མེད་པའི་ངང་ནས་སྐྱེ་འགག་གནས་
གསུམ་གྱི་སྣང་བ་ཐམས་ཅད་འཆར་སྒོ་མ་འགག་ཙམ་ལས་གང་དུའང་ངོས་བཟུང་མེད་པས་བསམ་བརྗོད་བྲལ་བ་ཐད་
ཀའི་ཤེས་པ་སྐད་ཅིག་མ་དེ་གའི་རང་ངོ་ཤེས་པ་ཙམ་གྱི་ངང་དུ༔ གང་ཤར་གྱི་ངོ་བོ་ལ་ཆེད་འཛིན་དང་དགག་སྒྲུབ་མེད་
པར་སྐྱོང་བར་བྱ་སྟེ༔ མ་གཅིག་གི་ཞལ་ནསཿ གྲིམ་གྱིས་གྲིམས་ལ་ལྷོད་ཀྱིས་ལྷོད༔ སྒོམ་གྱི་གནད་ཅིག་དེ་ན་གདའ
ཞེས་གསུངས་པ་ལྟར་རོ༔ རྩོལ་མེད་ཀྱི་རིག་པ་དེ་ག་དྲན་བསམ་འཕྲོ་འདུའི་རྟོག་པ་རྗེས་མེད་རང་གྲོལ ཡུལ་གྱིས་
སྣང་བ་བློས་ཅི་ཡང་མི་འཛིན་པར་བཞག་ལ༔ རང་རིག་སྨྲ་བསམ་བརྗོད་མེད་རྟེན་སར་གཞི་མེད་རྩ་བྲལ་དུ་ལ་བཟླ་
བར་བྱ་སྟེ༔ མ་ཅིག་སྤྲུལ་སྐུའི་ཞལ་ནསཿ གང་ཡང་ཡིད་ལ་མ་བྱས་ན༔ གོལ་སར་ལྟུང་བ་ཅི་ལ་འབྱུང༔ ཆོས་སྐུ་བྱང་
ཆུབ་ཐེ་ཚོམ་མེདཿ བསྒོམ་གྱི་ནང་ནས་དེ་ཉིད་མཆོག༔ འདུ་ཤེས་རྣམ་པར་ཤིག་ལ་ཞོག༔ ཅེས་དང༔ རྗེ་བཙུན་དམ་པ་
སངས་རྒྱས་ཀྱི་ཞལ་ནསཿ སངས་རྒྱས་ཟེར་བའི་སྒྲ་བོ་ཆེ༔ གཡེར་པོ་ཆེ༔ རྩིས་པོ་ཆེ༔ དེ་ཡང་ཡེ་གདོད་མ་ནས་ང་དང་
བདག་ཏུ་མེདཿ ཕྱོགས་དང་རིས་སུ་མེདཿ གཟུང་བ་དང་ནི་འཛིན་པ་མེད༔ བཟུང་བས་མི་ཟིན༔ བཏང་བས་མི་ཐོང
བཞག་པས་མི་ཞོག བཤིགས་པས་མི་ཤིག ཕྲལ་བས་མི་ཁྲོལཿ ད་ལྟ་ཁྱེད་རང་གི་གམ་ན་འདུག་པའི་ཤེས་པ་ཝལ་



མདོ་མཁྱེན་བརྩེའི་གསུང་འབུམ།
ལེ་ཁྱུག་གེ་པ་འདི་རང་ཡིན་ནོ༔ ཞེས་གསུངས་སོ༔ རྗེས་ཐོབ་ཏུའངཿ ཆོས་ཐམས་ཅད་སྣང་བ་བདེན་པར་མ་གྲུབ་པ་སྒྱུ་
མ་རྨི་ལམ་ལྟ་བུ་ཤེས་པའི་ངང་ནས་བདུད་བཞི་གཅོད་པ་དང … གཟན་སྒྱུར་ཀྱིས་དམིགས་པ་སོགས་བྱ་ཞིང་མཉམ་
རྗེས་ཀུན་ཏུ་རིག་པ་སྤྲོས་བྲལ་ངོས་བཟུང་མེད་པའི་ངང་དུ་རྩལ་སྣང་གང་ཤར་གྱི་སྔོན་བསུ་རྗེས་གཅོད་མེད་པའི་རང་
ཤར་རང་གྲོལ་ཆེན་པོར་སྐྱོར་བ་གནད་ཡིན་ཏེ མ་ཅིག་གིསཿ གང་ཡང་ཡིད་ལ་མ་བྱས་ན༔ བག་ཆགས་མི་འབྱུང་ས་
ལམ་རྫོགས༔ ཞེས་གསུངས་པའོ༔ གཉིས་པ་བདུད་བཞི་དབྱིངས་སུ་གཅོད་པའི་མན་ངག་ནི༔ དེ་ལ་ཐོགས་བཅས་ཀྱི་
བདུད༔ དབང་པོ་ལྔའི་ཡུལ་དུ་སྣང་བའི་གཟུགས་སྒྲ་དྲི་རོ་རེག་བྱ་ལྔའི་ཕྱིའི་ཡུལ་གྱིས་རྐྱེན་བྱསཿ ཆགས་སྡང་གཉིས་
ཀྱིས་ཡུལ་བཟང་ངན་ལ་ཐོགས་པས་ཐོགས་བཅས་ཀྱི་བདུད་དོ༔ དེ་ལ་ཕྱིའི་རྐྱེན་གྱི་ཆགས་སྡང་དགའ་སྤྲོ་འཇིགས་
སྐྲག་སོགས་ཀྱིས་བློ་དུ་མ་བསྐྱེད་པའི་ཚེ་བདེན་པར་མ་བཟུང་བརཿ ཕཊ -ཅེས་འཕྲོ་ཆད་ཀྱིས་བཅད་ལཿ སྣང་ཙམ་
དེ་ལ་ཞེན་པ་སྤངས་ལ་འཛིན་མེད་ངང་དུ་བཞག་པས་ཆོད་དོ༔ ཐོགས་མེད་ཀྱི་བདུད་ནི ཡུལ་དངོས་སུ་མེད་ཀྱང་ཡིད་
ཡུལ་དུ་བཟང་ངན་གྱི་རྟོག་པས་ལྷ་དང་འདྲེ་རུ་བཟུང་བས་དག་སྣང་དང་འཇིགས་སྐྲག་སོགས་དེའི་རྐྱེན་གྱིས་ཉོན་
མོངས་པར་གྱུར་པ་དངོས་སུ་མེད་པས་ཐོགས་མེད་ཀྱི་བདུད་པཿ དེ་ལ་ལྷ་དང་འདྲེར་འཛིན་པའི་བཟང་ངན་གྱི་རྣམ་
རྟོག་ཙམ་ལས་དངོས་པོར་གྲུབ་པ་མེད་པས༔ ཕཊ༔ ཅེས་གཞི་མེད་རྩ་བྲལ་དུ་དྲན་རྟོག་ལ་ཆེད་འཛིན་དང་དགག་སྒྲུབ་
མེད་པར་སྐྱོང་ངོ༔ དགའ་བྲོད་ཀྱི་བདུད་ནི༔ རང་ལ་བསྙེན་བཀུར་འཁོར་དང་ལོངས་སྤྱོད་ཞལ་གཟིགས་ངག་ནུས
ཉམས་སྣང་རྨི་ལམ་ལོངས་སྤྱོད་སོགས་ཀྱིས་རྐྱེན་བྱས དགའ་བྲོད་དང་ང་རྒྱལ་གྱི་དབང་དུ་གྱུར་པ་བདུད་ཡིན་པས་དེ་ .
དག་བློ་སྐྱེ་མ་ཐག་ཡོན་ཏན་དུ་མི་བཟུང་བརཿ ཕཊ དེ་དག་ཀུན་སྒྱུ་མ་རྨི་ལམ་ལྟར་ཤེས་ཤིང་ཡུལ་ཅན་ཀུན་སྟོང་ཉིད་
སྤྲོས་བྲལ་ངང་དུ་བཞག་གོ༔ སྙེམ་བྱེད་ཀྱི་བདུད་ནི༔ འཁོར་བར་འཁྱམས་པའི་རྒྱུའི་རྩ་བ་བདག་མེད་ལ་བདག་ཏུ་
བཟུང་ཞིང་ཕྱི་ནང་གི་ཆོས་རྣམ་རྟོག་ལ་བདེན་པར་བཟུང་བས་ཐར་བ་ཐོབ་ཏུ་མི་སྟེར་བ་བདུད་ཅེས་བྱ་སྟེ༔ བདག་
འཛིན་གྱི་བདུད་ཀྱང་ཟེར་བས་བདུད་སྔ་མ་གསུམ་པོའི་རྩ་བའང་སྙེམ་ལ་ཐུག་པས་དེ་ཡི་དབང་དུ་མི་གཏོང་བར༔ ཕཊ༔



ཐུགས་ཐིག་འཛིན་པ་རང་གྲོལ། ཁ༽
ཅེས་ཕྱི་ནང་གི་འཛིན་པ་དང་བྲལ་བའི་ཤེས་པ་ས་ལེ་ཧྲིག་གེ་སྙེམ་བྲལ་ནམ་མཁའ་ལྟ་བུའི་ངང་དུ་འཇོག་གོ སྙེམ་དང་
བྲལ་ཚེ་ཉོན་མོངས་པ་ལས་གྱུར་པའི་བདུད་ཐམས་ཅད་ཆོད་པ་ཡིན་ནོ༔ མ་ཅིག་གི་ཞལ་ནས༔ བདག་ཡོད་ཙམ་ན་
བདུད་ཀྱང་ཡོདཿ བདག་མེད་ཙམ་ན་བདུད་ཀྱང་མེད༔ དེ་ལ་གཅད་བྱ་གཅོད་ཡུལ་མེདཿ འཇིགས་པ་མེད་ཅིང་ཡ་ང་
མེད མཐའ་བྲལ་རིག་པའི་ཡེ་ཤེས་ནི༔ བདུད་བཞི་ལས་གྲོལ་འབྲས་བུ་ཡིན༔ ཞེས་གསུངས་པས་དེ་ལྟར་བསྐྱངས་ན་
དགེ་སྦྱོར་ལ་བོགས་ཐོན་པར་འགྱུར་རོ༔ དེ་ནས་ཉམས་ལེན་ཕུང་པོ་གཟན་བསྒྱུར་གྱི་གདམས་པ་ལཿ མ་ཅིག་གི་ཞལ་
ནསཿ ཉམས་ལེན་དཀར་འགྱེད་དམར་འགྱེད་ནི༔ སྟོན་མོ་བརྒྱ་ཡི་དོ་ཟླ་མིན ཞེས་གསུངས་པ་ལྟརཿ དཀར་འགྱེད་
དང་དམར་འགྱེད་གཉིས་ལས༔ དང་པོ་དཀར་འགྱེད་ནི༔ ཕཊ༔ ཨོཾ་འཐས་གཟུང་འཛིན་བག་ཆགས་
སྒྱུ་མའི་ལུས དཀར་སྣུམ་མཛེས་ལྡན་ཡིད་འོང་སྙིང་ག་ནས༔ རྣམ་ཤེས་འོད་ཀྱི་
ཐིག་ལེ་སྤྱི་བོར་ཐོན༔ སྐར་མདའ་ཆད་བཞིན་བླ་མའི་ཐུགས་ཀར་ཐིམ༔ ཕཊ༔ སླར་
ཡང་ཧཡིག་དམར་གསལ་ཕྱིར་འཕྲོས་པསཿ མཁའ་འགྲོ་དམར་མོ་ཞལ་གཅིག་
ཕྱག་གཉིས་མ༔ གྲི་གུག་འཛིན་ཞིང་རུས་པའི་རྒྱན་དྲུག་གསོལ༔ འཁོར་དུ་ལས་
བྱེད་མཁའ་འགྲོ་གྲངས་མེད་བསྐོརཿ འོད་ལུས་འཛིན་བྲལ་གར་སྟབས་ཁྱུགས་སེ་
བཞུགས༔ ཕྱག་གཡས་གྲི་གུག་བམ་གྱི་ཐོད་པ་བྲེག མདུན་དུ་འོད་ལྔའི་སྟེང་དུ་
རླུང་དཀྱིལ་འཁོརཿ དེ་སྟེང་མེ་དཀྱིལ་གྲུ་གསུམ་ཨ་ཡིག་མཚན༔ དབུས་སུ་རང་
བྱུང་ཐོད་སྐྱེད་གསུམ་གྱི་ཁར༔ ཐོད་པ་བཞག་པས་སྟོང་གསུམ་ཚད་མཉམ་གྱུར དེ་
ནང་རང་ལུས་བེམ་པོ་སིལ་བུར་གཏུབ༔ ཤ་ཁྲག་རུས་གསུམ་བྷནྡྷ་གང་པའི་སྟེང༔ བྱང་
སེམས་ཟླ་བའི་དཀྱིལ་འཁོར་ཧཾཡིག་མཚན༔ འོག་ཏུ་རླུང་གཡོས་མེ་འབར་ཐོད་
པ་དྲོས ཤ་ཁྲག་ཁོལ་ཞིང་རང་ཉིད་མཁའ་འགྲོ་མའི མགྲིན་པར་ཨཱལས་འོད་
མ



མདོ་མཁྱེན་བརྩེའི་གསུང་འབུམ། -
འཕྲོས་ཤ་ཁྲག་རུས སྦྱངས་ཤིང་འོད་ཞུ་སྤྱི་བོའི་ཨོཾ་ཡིག་ལས༔ འོད་ཟེར་འཕྲོས་
པ་ཧཱུཾ་ཡིག་ཟླ་དཀྱིལ་ལཿ ཕོག་པས་བདུད་རྩིར་ཆུ་རྒྱུན་ཐོད་པར་བབ༔ ཐུགས་ཀའི་
ཧཱུྃ་ལས་འོད་འཕྲོས་ཕྱོགས་བཅུ་ནས༔ སངས་རྒྱས་བྱང་སེམས་རིགས་ལྔ་ཡབ་
ཡུམ་གྱི༔ རྣམ་པར་སྤྱན་དྲངས་མདུན་མཁར་སྙོམས་པར་ཞུགསཿ སྦྱོར་མཚམས་
བདུད་རྩིའི་རྒྱུན་བབ་ཧཾ་ཡིག་ལཿ ཕོག་པས་འོད་ཞུ་ཐོད་པའི་ནང་དུ་ཐིམ༔ དེམ་
ཚིག་ཡེ་ཤེས་བདུད་རྩི་དབྱེར་མེད་འདྲེས ཁ་དོག་དྲི་རོ་ནུས་བཅུད་ཕུན་ཚོགས་
ལྡན༔ ཁོལ་བའི་རླངས་པ་འོད་ཟེར་སྣ་ལྔ་བ ནམ་མཁའ་གང་བར་འཕྲོས་པའི་རྩེ་
མོ་ནསཿ མཆོད་པའི་ལྷ་མོ་དཔག་ཏུ་མེད་པ་ཡིསཿ འདོད་ཡོན་མཆོད་པའི་བྱེ་བྲག་
བསམ་ཡས་པ༔ མཁའ་དབྱིངས་སྤྲིན་དཔུང་གཏིབས་པ་ཇི་བཞིན་གྱུར༔ ཐོད་པའི་
ནང་དུ་བདུད་རྩི་མདོག་དཀར་ལཿ འཛད་མེད་འདོད་དགུའི་ལོངས་སྤྱོད་གཏེར་དུ་
གྱུརཿ ཨོཾ་ཨཱཧཱུྃ ཧ་ཧོ་ཧི གང་མང་བརྗོད་དམིགས་པ་གསལ་ཐེབས་པར་བྱས་ལ༔ ཕཊ༔ དེ་ནས་བསྔོ་
ཞིང་འབུལ་བ་ལཿ དང་པོ་བླ་མ་དཀོན་མཆོག་གསུམ་ལ་འབུལ་བ་ནི༔ ཕཊ༔ ཡེ་ཤེས་བདུད་རྩིའི་རང་
བཞིན་བྱང་ཆུབ་སེམས༔ ཕུད་རླངས་མཆོད་པའི་སྤྲིན་ཕུང་ཟག་མེད་གཏེརཿ རྣམ་
པ་དཀར་གསུམ་བདུད་རྩིའི་རྒྱ་མཚོ་འདི༔ སྐྱབས་གནས་ཀུན་འདུས་བཀའ་དྲིན་
གསུམ་ལྡན་དཔལཿ འདྲེན་མཆོག་རྩ་བའི་བླ་མའི་ཞལ་དུ་འབུལ༔ གཅོད་ཡུལ་
བཀའ་བབ་བརྒྱུད་ལྡན་བླ་མ་དངཿ སངས་རྒྱས་བྱང་སེམས་ཉན་ཐོས་རང་རྒྱལ་
སོགསཿ སྐྱབས་གནས་དཀོན་མཆོག་རྣམས་ཀྱི་ཞལ་དུ་འབུལཿ ཕཊ༔ ཡི་དམ་མཁའ་
འགྲོ་ཆོས་སྐྱོངས་ལ་འབུལ་བ་ནི༔ བདག་ལུས་ཡེ་ཤེས་བདུད་རྩི་ལཿ འདོད་ཡོན་མཆོད་པའི་
"



ཐུགས་ཐིག་འཛིན་པ་རང་གྲོལ། ཁ༽
སྤྲིན་ཕུང་འཁྲིགས༔ ཟག་མེད་ཤ་ལྔ་བདུད་རྩི་ལྔ༔ རྒྱུད་སྡེ་བཞི་དྲུག་ཐེག་རིམ་
དགུའི༔ ཡི་དམ་ཞི་ཁྲོའི་དཀྱིལ་འཁོར་ལྷ གནས་གསུམ་དཔའ་བོ་མཁའ་འགྲོ་
སོགས༔ ཡེ་ཤེས་འཇིག་རྟེན་ཌཱཀྐིའི་ཚོགསཿ མ་ལུས་འཁོར་དང་བཅས་རྣམས་ལ
དགྱེས་དགུ་མཆོད་པའི་བྱེ་བྲག་དངཿ བདག་ལུས་བདུད་རྩིའི་མཆོད་པ་འབུལ༔
མཉེས་ཤིང་ཚོགས་རྫོགས་སྒྲིབ་བྱང་ནསཿ སྐུ་གསུང་ཐུགས་དང་མཆོག་ཐུན་གྱིས
དངོས་གྲུབ་སྩོལ་ལ་ས་ལམ་གྱི༔ ཡོན་ཏན་གོང་ནས་གོང་འཕེལ་མཛོད༔ ཕཊ༔
དཔལ་ལྡན་མ་མགོན་ལྕམ་དྲལ་དངཿ གཟའ་བདུད་ནག་པོ་མགོ་དགུ་པཿ བདུད་
བཙན་ཀླུ་དམ་གནོད་སྦྱིན་སོགསཿ ཕྱི་ནང་ཆོས་སྐྱོང་སྲུང་མ་ལ༔ བདག་ལུས་
བདུད་རྩིའི་མཆོད་པ་དང༔ སོ་སོར་དགྱེས་སྐོང་འདོད་དགུའི་རྫས༔ མི་ཟད་གཏེར་
གྱིས་མཆོད་པ་འབུལཿ ཐུགས་དམ་བསྐང་ལ་འགལ་འཁྲུལ་བཤགསཿ འདོད་དོན་
སྒྲུབས་ལ་བར་ཆད་སྲུངས༔ ཕྲིན་ལས་རྣམ་བཞི་འགྲུབ་པ་དང༔ སངས་རྒྱས་
བསྟན་པ་རྒྱས་པར་མཛོད༔ ཕཊ༔ དེ་ནས་ལན་ཆགས་མགྲོན་ལ་སྦྱིན་པ་ནི། བདག་ལུས་བདུད་
རྩིའི་རྒྱ་མཚོ་ཆེ༔ ཟག་མེད་བདེ་བ་སྟེར་བའི་རྫས༔ རླངས་པ་འདོད་ཡོན་ཆར་
འབེབས་ ལན་ཆགས་བདག་པོ་བདག་མོའི་རིགསཿ བགེགས་རིགས་སྟོང་
ཕྲག་བརྒྱད་ཅུ་དང༔ བྱིས་པའི་གདོན་ཆེན་བཅོ་ལྔ་སོགསཿ བགེགས་རིགས་ལན་
ཆགས་མགྲོན་ལ་སྦྱིན༔ ཐམས་ཅད་ངོམ་ཞིང་ཚིམ་གྱུར་ནསཿ བུ་ལོན་ལན་ཆགས་
ཤ་མཁོན་ཀུན༔ བྱང་ཞིང་འཁོར་བའི་འབྲེལ་ཐག་ཆད༔ བདེ་ལྡན་སྡུག་བསྔལ་དང་
བྲལ་ནས༔ མཐར་ཐུག་སངས་རྒྱས་ས་ཐོབ་ཤོག༔ ཕཊ༔ རིགས་དྲུག་གི་མགྲོན་ལ་བསྔོ༔
89



མདོ་མཁྱེན་བརྩེའི་གསུང་འབུམ།
བདག་ལུས་ཟག་མེད་ཡེ་ཤེས་ཀྱི༔ བདུད་རྩི་དཀར་དམར་མདངས་ཆགས་པ༔ རོ་
བརྒྱ་ནུས་པ་ཕུན་ཚོགས་གཏེརཿ འདོད་ཡོན་མ་ཚང་མེད་པ་འདི སྲིད་པའི་རྩེ་མོ་ ་
མན་ཆད་ནསཿ ན་རག་དམྱལ་ཁམས་ཡན་ཆད་ཀྱི༔ རིགས་དྲུག་འགྲོ་བ་ཡོངས་ལ་
སྦྱིན༔ ངོམ་ཞིང་དགའ་དགུ་ཡི་རངས་ནས སོ་སོར་སྡུག་བསྔལ་ལས་གྲོལ་ཏེ
རིགས་དྲུག་གནས་རྣམས་ཡོངས་སྟོངས་ནས༔ ཕྱམ་གཅིག་སངས་རྒྱས་ས་ཐོབ་
ཤོག ཕཊ གཞི་བདག་ལ་བསྔོ་བ་ནི༔ བདག་ལུས་བདུད་རྩིའི་རྒྱ་མཚོ་ཆེ རླངས་པ་
འདོད་ཡོན་ལོངས་སྤྱོད་རྫསཿ དཀར་གསུམ་མངར་གསུམ་སྨན་གྱི་ཚོགསཿ དར་
ཟབ་དང་ནི་རིན་པོ་ཆེ༔ འབྲུ་སྣ་རྟ་མཆོག་གླང་ཆེན་དང༔ མ་ཧེ་བ་གླང་དཀོར་ནོར་
མཛོདཿ མེ་ཏོག་རྩི་ཤིང་ནགས་ཚལ་སོགསཿ གཞི་བདག་རྣམས་ལ་བདག་གིས་
སྦྱིན༔ ལྷག་མ་མེད་པར་བཞེས་ནས་ཀྱངཿ དགའ་མགུ་ཡི་རང་སེམས་བརྩེ་ཞིང
གདུག་རྩུབ་བསམ་ངན་ཀུན་ཞི་ནསཿ བྱང་ཆུབ་སེམས་དང་ལྡན་གྱུར་ཅིག༔ མཐར་
ཐུག་སངས་རྒྱས་ཐོབ་པར་ཤོག༔ ཕཊ༔ དེ་ནས་ཀླུ་ལ་བསྔོ་བ་ནི༔ བདག་ལུས་བདུད་རྩི་
དཀར་དམར་མདངསཿ རླངས་པ་སྨན་དང་རོ་བརྒྱའི་ཟས མཚོ་རྫིང་ལྟེང་ཀ་
དཔག་བསམ་ཤིངཿ ནེའུ་གསིང་སྐྱེད་ཚལ་ཁང་བཟང་རིས༔ ཡིད་བཞིན་ནོར་བུ་ཀླུ་
སྨན་དྲི གཟུགས་སྒྲ་དྲི་རོ་རེག་བྱ་སོགསཿ ཀླུ་རིགས་རྣམས་ལ་མཆོད་པ་འབུལ
དགའ་མགུ་ཡི་རང་སེམས་ལྡན་ཞིང༔ གདུག་རྩུབ་གནོད་སེམས་དང་བྲལ་ནས
བྱང་ཆུབ་སེམས་དང་ལྡན་གྱུར་ཅིག ཀུན་ཀྱང་སངས་རྒྱས་ས་ཐོབ་ཤོག ཕཊ དེ་
ནས་ལྷག་མ་བསྔོ་བ་ནི༔ བདག་ལུས་ཡེ་ཤེས་བདུད་རྩི་ཆེ གང་འདོད་འདོད་ཡོན་སྤྲིན་
9)



ཐུགས་ཐིག་འཛིན་པ་རང་གྲོལ། ཁ༽
ཕུང་འདི གཙོ་བོ་རྣམས་ཀྱི་རྗེས་འབྲངས་དངཿ ཁས་ཞན་དབང་ཆུང་གློ་བུར་དུ
སླེབ་སོགས་ལྷག་མའི་མགྲོན་ལ་བསྔོ༔ ངོམ་ཞིང་ཚིམ་ནས་སྡུག་བསྔལ་ཞི བདེ་
ལྡན་སངས་རྒྱས་ས་ཐོབ་ཤོག༔ ཕཊ༔ དཀར་འགྱེད་ཆེན་མོ་སྟེ དམིགས་པ་ཐོད་འགྱེད་མ་དང་ཁྲ་
འགྱེད་གང་ལ་གང་འདུལ་དུ་སྤྲུལ་པ་སོགས་དམིགས་པས་བསྒྱུར་བྱའི་བྱེ་བྲག་གོ༔ ཞི་གཅོད་ཉམས་ལེན་དངོས་གཞི་
སཿ རྒྱུན་དུ་འདི་ལ་འབད་པ་གལ་ཆེའོ༔ ༈ གཉིས་པ་ཉམས་ལེན་དམར་འགྱེད་ནི༔ དང་པོ་བེམ་རིག་བྲལ་ཞིང་དབང་
སྡུད་ཟིལ་གནོན་གྱི་དམིགས་པ་ནི༔ ཕཊ༔ རང་ཉིད་ཐ་མལ་དུ་གནས་པའི་སྙིང་ག་ནས་རྣམ་
པར་ཤེས་པའི་ངོ་བོ་ཐིག་ལེ་དམར་པོ་འོད་ཀྱི་རྣམ་པ་ཅན་སྐར་མདའ་ཆད་པ་ལྟར་
སྤྱི་བོའི་བླ་མའི་ཐུགས་ཀར་འཕོས༔ ཕཊ༔ སླར་ཡང་བླ་མའི་ཐུགས་ཀ་ནས་
ཡིག་མཐིང་ག་ཕྱིར་འཕྲོས་པས་རང་ཉིད་སྐད་ཅིག་གིས་མ་ཅིག་ཁྲོས་མ་མཐིང་ག་
ཤིན་ཏུ་ཁྲོས་པའི་ཉམས་ཅན ཞལ་གཅིག་ཕྱག་གཉིས་སྤྱན་གསུམ་ཞལ་གདངས་
ཞིང་མཆེ་བ་བཞི་རབ་ཏུ་གཙིགས་པ་ལྗགས་གློག་ལྟར་འཁྱུག་པ སྤྱན་གཡས་ཉི་
མའི་དཀྱིལ་འཁོར་དམར་གྱི་ལི་ལི་འཁོར་ཞིང༔ གཡོན་ཟླ་བའི་རང་བཞིན་ངང་སྒོ་
ར་ར་འཁོར་བ་སྤྱན་དབུས་མ་ཉི་ཟླ་སྤེལ་མའི་འོད་ཟེར་དཀར་དམར་རབ་ཏུ་
འཁྲུགས་པ༔ དབུ་སྐྲ་དང་སྨིན་མ་དམར་སེར་འབར་ཞིང་གྱེན་དུ་འཁྱིལ་བ ཕྱག་
གཡས་མི་ལྤགས་ཀྱི་གཡང་གཞི་དམར་ཙ་རེ་བ་བསྣམས་པས་སྣང་སྲིད་ཀྱི་ལྷ་མ་
སྲིན་སྡེ་བརྒྱད་ཟིལ་གྱིས་གནོན་ཅིང༔ གཡོན་མི་རྐང་གི་གླིང་བུ་ཀྱུར་ཀྱུར་འབུད་
པས་ལྷ་འདྲེ་གདུག་པ་ཅན་ཐམས་ཅད་དབང་དུ་བསྡུ་བ སྐུ་སྟོད་ལ་མི་ལྤགས་ཀྱི་
གཡང་གཞི་ཁྲག་འཛག་པ་དང༔ སྐུ་སྨད་ལ་སྟག་ལྤགས་རློན་པ་དཀྲིས་ཤིང་སྦྲུལ་
91



མདོ་མཁྱེན་བརྩེའི་གསུང་འབུམ།
ནག་གི་སྐེ་རགས་བཅིངས་པཿ ཞབས་གཉིས་བརྐྱངས་བསྐུམས་ཀྱིས་ཚུལ་དུ་གར་
སྟབས་ལིང་ངེར་བཞུགས་པའི་ཞལ་ནས་ཧཱུྃ་ཕཊགད་རྒྱངས་སྒྲོགས་པའི་གཟུགས་
ཅན་གཟུགས་མེད་ཀྱི་འབྱུང་པོ་མི་རུངས་པ་རྣམས་འདར་ཞིང་ཡ་ང་བར་བྱེད་པ
སྐུ་སྟོད་གཟུགས་མེད་ཀྱི་ཁམས་སུ་འགྱིང་ལཿ སྙིང་གི་ནས་ལྟེ་བའི་བར་གཟུགས་
ཁམས་མ་ལུས་པ་དཔའ་བཀོང་ཞིང༔ སྐུ་སྨད་འདོད་ཁམས་མ་ལུས་པ་ཟིལ་གྱིས་
གནོན་པཿ ཐུགས་ཆོས་ཉིད་བརྗོད་བྲལ་གྱི་ངར་དང་ལྡན་པར་གྱུར དེའི་འཁོར་
དུ་ལས་བྱེད་ཀྱི་མཁའ་འགྲོ་མ་འབུམ་ཕྲག་སྣ་ཚོགས་མདོག་ཅན ལ་ལས་གྲི་གུག་
དང་གཡོན་གཡང་གཞི ལ་ལས་བྷནྡྷ་དང་མི་རྐང་གི་གླིང་བུ་ཐོགས་པ་གཙོ་འཁོར་
ཐམས་ཅད་ཀྱང་སྣང་ལ་རང་བཞིན་མེད་པ་མེ་ལོང་ནང་གི་གཟུགས་བརྙན་ལྟར་
གསལ་བར་གྱུར༔ ཕཊ༔ རང་གི་མདུན་དུ་བེམ་པོ་དེ་ཉིད་ཆེ་ཞིང་ཚོ་ལ་མཛེས་ཤིང་
ཡིད་དུ་འོང་བ་གཞོན་དེར་ལང་ཚོའི་དཔལ་ཡོན་ལྡན་ཞིང་དཀར་ལ་དམར་བའི་
མདངས་ཆགས་པཿ དབུགས་དང་བྲལ་མ་ཁད་དྲོད་མ་ཡལ་བ་འཇིག་རྟེན་ཁམས་
ཐམས་ཅད་ཁྱབ་པ་ལྷ་འདྲེ་རྣམས་ཀྱི་མཐོང་བ་ཙམ་གྱིས་དགའ་ཞིང་སྤྲོ་ལ་ཚིམ་
ཞིང་གདུང་བ་སྐྱེ་བའི་ནུས་ལྡན་དུ་གྱུར༔ ཕཊ༔ རང་ཉིད་ཁྲོས་མ་ནག་མོའི་ཕྱག་
གཡས་གྲི་གུག་གིས་བེམ་པོའི་པགས་པ་དམར་ཤལ་གྱིས་བཤུས་པ་སྒྱུ་ལུས་སྟོང་
གསུམ་འཇིག་རྟེན་གྱི་ཁམས་གང་བཿ ཤ་ཁྲག་རུས་གསུམ་ནང་ཁྲོལ་སོགས་མཛེས་
ཤིང་ཡིད་དུ་འོང་ལ་དྲི་ཞིམ་རོ་བརྒྱ་ནུས་པ་ཕུན་སུམ་ཚོགས་པར་གྱུརཿ བར་དམིགས་
ལཿ མགྲོན་འབོད་པ་ནི༔ ཕཊ. མཐོ་སྲིད་པའི་རྩེ་མོ་མན་ཆད་ནས༔ དམའ་ན་རག་དམྱལ་
སL
92



ཐུགས་ཐོག་འཛིན་པ་རང་གྲོལ།： ཁ༽
ཁམས་ཡན་ཆད་ཀྱི༔ སྣང་ཞིང་སྲིད་པའི་ལྷ་འདྲེ་དང༔ སྡེ་བརྒྱད་འབྱུང་པོ་མི་མ་
ཡིན༔ ལོག་འདྲེན་ཤ་ཟ་གདོན་ཕྲན་ཡན དགོས་གཉན་ས་འདིར་གནས་ཀྱི་ལྷ་
འདྲེ་དངཿ ཡང་དགོས་སུ་བདག་ལ་གནོད་བྱེད་པའི ཤ་མཁོན་དང་གདུག་སེམས་
ལྡན་པ་ཀུན༔ མ་ལུས་པར་མྱུར་དུ་འདུས་ལ་ཤོག༔ ནམ་མཁའི་སྤྲིན་ཕུང་ཇི་བཞིན་
འདུས་ལ་ཤོག བར་སྣང་ཆར་པ་བཞིན་དུ་བསྐྱོད་ལ་ཤོསཿ ས་གཞིའི་རླུང་དམར་
བཞིན་དུ་འཚུབས་ལ་ཤོག བཟའ་བའི་ཤ་དང་བཏུང་བའི་ཁྲག མུར་བའི་ལྷ་བ་
གོན་པའི་པགསཿ སྦྱིན་ནོ་གནས་འདིར་མྱུར་དུ་འདུསཿ ཞེས་བརྗོད་ཅིང་ལྷ་འདྲེ་འཇིགས་ཤིང་
ཡ་ང་བའི་གདུག་པ་ཅན་རང་རང་འཁོར་དང་བཅས་པ་དཔག་ཏུ་མེད་པ་འདུས་པར་བསམ༔ ཕཊ༔ དེ་ནས་མགྲོན་
ལ་འགྱེད་པ་ལ༔ དང་པོ་ཧབ་ཐོབ་ཏུ་འགྱེད་པ་ནི༔ ལས་བྱེད་ཀྱི་མཁའ་འགྲོ་མ་རྣམས་ཀྱིས་ལས་བྱེད་པར་དམིགས་ལ
ཕཊ༔ ཐོག་མ་མེད་ནས་ད་ལྟའི་བརཿ གཅེས་འཛིན་བདག་ཏུ་བཟུང་བ་ཡི༔ སྒྱུ་མ་
ལུས་ཀྱི་ཕུང་པོ་འདི༔ མི་རྟག་འཇིག་པའི་ཆོས་ཅན་དེ༔ ལྷ་འདྲེ་ཚོགས་ལ་སྟོན་མོར་
འགྱེད༔ ཁྱེད་རྣམས་ཅི་དགོས་ཁྱེར་ལ་སོང ཁོག་སྟོད་ཡ་བདུད་རྒྱལ་པོས་ཁྱེར
ཁོག་སྨད་མ་བདུད་རྒྱལ་མོས་ཁྱེརཿ སྐེད་པ་གདོལ་པ་ནག་པོས་ཁྱེརཿ ནང་རོལ་
ལྷ་སྲིན་སྡེ་བརྒྱད་ཁྱེར དོན་སྣོད་རྒྱལ་བསེན་ཐེའུ་རང་གིས་ཁྱེར༔ ཕྱི་ཤ་ཕྱི་ཡི་ལྷ་
འདྲེས་ཁྱེར༔ ནང་ཤ་ནང་གི་ལྷ་འདྲེས་ཁྱེར༔ བར་ཤ་བར་གྱི་ལྷ་འདྲེས་ཁྱེརཿ སྤྱི་ཤ་
ས་བདག་རྣམས་ཀྱིས་ཁྱེརཿ རུས་པ་གཉན་དང་ཚིགས་རྣམས་བཙན བཀྲག་
མདངས་རྒྱལ་འགོང་རྣམས་ཀྱིས་ཁྱེརཿ དྲོད་དབུགས་རླངས་པ་བསེན་མོས་ཁྱེར
རྩ་རྒྱུས་གྲི་བོ་གྲི་མོས་ཁྱེརཿ སྐྲ་སྤུ་སོ་སེན་པགས་པོ་རྣམསཿ དམ་སྲི་བསེ་རག་
，
93



མདོ་མཁྱེན་བརྩེའི་གསུང་འབུམ། །
ཐེའུ་རང་གིས་ཁྱེརཿ སྤྱིར་སྣང་ཞིང་སྲིད་པའི་ལྷ་འདྲེའི་རིགས དགོས་གནས་
གདོན་གཉན་ས་འདིར་གནས་དང༔ བྱེ་བྲག་བདག་ལ་གནོད་བྱེད་པའི༔ ལྷ་འདྲེ་
ཀུན་ངོམ་ཞིང་ཚིམ་གྱུར་ཅིག དགེ་བ་འདི་སེམས་ཅན་དོན་དུ་བསྔོ༔ ཞེས་ལྷག་མ་མེད་
པར་བསམ་ཞིང༔ ཕཊ༔ ཅེས་མི་དམིགས་པར་བཞག་གོ༔ གཉིས་པ་མགྲོན་ལ་སྟོན་མོར་འགྱེད་པ་ནི༔ ཕཊ༔ རང་
ཉིད་ཁྲོས་མ་ནག་མོའི་མདུན་དུ་བེམ་རོ་ཆེ་ཞིང་ཚོ་བ་གནམ་ས་གང་བར་གྱུར་པ་
ལས་བྱེད་ཀྱི་མཁའ་འགྲོ་རྣམས་ཀྱིས་པགས་པ་ཕྲལ་ཞིང་ཤ་ཁྲག་རུས་གསུམ་ནང་
ཁྲོལ་ཐམས་ཅད་བསྲེགས་གཏུབ་བྱས་པས་སྒྱུ་ལུས་ཤའི་རི་བོ༔ ཁྲག་གི་རྒྱ་མཚོ
རུས་པའི་གྲམ་ཁྲོད་པགས་པ་དང་ནང་རོལ་སོགས་བསམ་གྱིས་མི་ཁྱབ་པ་འཇིག་
རྟེན་གྱི་ཁམས་གང་བར་གྱུར་པ་ལས་བྱེད་ཀྱི་མཁའ་འགྲོ་རྣམས་ཀྱིས་མགྲོན་ལ་
སྦྱིན་པར་བསམ༔ ཕཊ༔ བསྔོ་བ་ནི༔ ངས་སྒྱུ་མ་ལུས་ཀྱི་ཕུང་པོ་འདི༔ གྲངས་མེད་པ་
འཁོར་བར་ཆུད་ཟོས་ཤིངཿ ལས་ངན་གྱི་སྡིག་པ་སྣ་ཚོགས་བསགས༔ རྣམ་སྨིན་
དང་སྡུག་བསྔལ་དཔག་མེད་མྱོང ད་འཁོར་བར་འཁྱམས་བྱེད་ཀྱི་ལུས་པོ་འདི
ཆགས་ཞེན་མེད་པར་གཏོང་བ་ལཿ ཁྱེད་སྣང་སྲིད་ལྷ་འདྲེས་ཚིམ་པར་རོལཿ སྤྱིར་
སེམས་ཅན་ཡོངས་ཀྱི་གླུད་དུ་བསྔོ༔ དགོས་དྲིན་ཆེན་ཕ་མའི་གླུད་དུ་བསྔོ༔ ཡང་
དགོས་དྲིན་ཆེན་བླ་མའི་གླུད་དུ་བསྔོ༔ འཁོར་བུ་སློབ་རྣམས་ཀྱི་གླུད་དུ་བསྔོ༔ སྲིད་
རྩེ་ནས་མནར་མེད་ཡན་ཆད་ཀྱི༔ སྣང་སྲིད་ཀྱི་ལྷ་འདྲེ་མ་ལུས་པཿ ལན་ཆགས་ཀྱི་
བདག་པོ་བདག་མོའི་རིགས དགོས་བདག་ལ་གནོད་ཅིང་འཚེ་བ་ཀུན༔ ལྟོགས་
པ་རྣམས་ཀྱིས་ཤ་ལ་ཟོ༔ སྐོམས་པ་རྣམས་ཀྱིས་ཁྲག་ལ་འཐུང ་འཁྱགས་པ་



ཐུགས་ཐིག་འཛིན་པ་རང་གྲོལ། ཁ༽
རྣམས་ཀྱིས་ལྤགས་པ་གྱོན༔ རུས་པ་ལྷ་བ་རྐང་མར་དང༔ ཤ་ཁྲག་ནང་རོལ་མ་
ལུས་ཀུན༔ གང་འདོད་ཀྱི་འདོད་ཡོན་བསྔོས་པའི་མཐུསཿ མགྲོན་རིགས་ངོམས་
ཤིང་ཚིམ་གྱུར་ནསཿ དགའ་མགུ་ཡི་རང་གདུག་སེམས་ཀུན་ཞི་ཞིང༔ ཀུན་ཀྱང་
བྱང་ཆུབ་སེམས་ཀྱི་རྒྱུད་གྲོལ་ནས༔ མཐར་ཐུག་རྫོགས་པའི་སངས་རྒྱས་ཐོབ་པར་
ཤོག༔ ཕཊ༔ ལྷག་མ་བསྔོ་བ་ནི༔ ལྷག་ལ་དབང་བའི་ཁས་ཉིན་དབང་ཆུང་ཞིངཿ ཉམ་
ཆུང་འབྱུང་པོ་རྣམས་དང་གློ་བུར་དུ ལྷག་མའི་མགྲོན་རིགས་རྣམས་ལ་ཤ་ཁྲག་
རུསཿ ཕུང་པོ་ལྷག་མ་མེད་པར་བསྔོ་ཞིང་སྦྱིན ངོམ་ཞིང་ཡི་རང་བྱང་ཆུབ་མཆོག
ཐོབ་ཤོག༔ ཕཊ༔ ཅེས་མགྲོན་ཤ་ཁྲག་དང་བཅས་པ་མི་དམིགས་པར་བལྟ་བའི་ངང་མདངས་སྐྱོངས༔ རིག་པ་
མ་བཅོས་པའི་ངང་དུ་འཇོག་ཅིང་བདག་འཛིན་གྱི་ཕུང་པོ་ལྷ་འདྲེ་ལ་སྦྱིན་ཟིན༔ རིག་པ་དངོས་མེད་ནམ་མཁའ་ལྟ་བུ་
ལཿ ཕན་གནོད་དང་རེ་དོགས་བཟང་ངན་མེད་པའི་མཚང་བུད་ཅིངཿ འཛིན་མེད་ཁྱབ་བདལ་ཆེན་པོའི་རྒྱུན་སྐྱོང་ཞིང༔
བདུད་བཞི་དབྱིངས་སུ་ཆོད འགལ་རྐྱེན་གྲོགས་སུ་ཤརཿ རྐྱེན་ངན་ལམ་དུ་སློང༔ རེ་དོགས་བདུད་དུ་ཤེསཿ སྙེམས་
ཐག་ནང་དུ་ཆོད་པར་བྱའོ༔ དེའི་ཚེ་དངོས་ཉམས་རྨི་ལམ་གང་རུང་དུ སློང་ཚད་དང་ཚར་ཚད་སོགས་སྐབས་དབྱེ་བས་
བློ་ཐག་ཆོད་ཅིང༔ དམིགས་པ་དང་མན་ངག་སོགས་བླ་མའི་ཞལ་ལས་ཁོང་དུ་ཆུབ་པར་བྱ་ཞིང༔ རྒྱུན་དུ་ལྟ་བ་དང་བླ་
མར་མོས་གུས་བྱང་ཆུབ་ཀྱི་སེམས་དང་མ་བྲལ་བར་བྱའོ༔ དེ་ནས་བསྔོ་བ་ནི༔ ཕཊ བདག་ལུས་ཟག་
མེད་མཆོད་སྦྱིན་རྒྱ་མཚོ་དང༔ གཞན་ཡང་དུས་གསུམ་དགེ་རྩ་བླ་མེད་པསཿ ལྷ་
འདྲེ་གཙོར་གྱུར་མཁའ་མཉམ་སེམས་ཅན་ཀུན༔ ཡང་དག་རྫོགས་པའི་སངས་
རྒྱས་ཐོབ་ཕྱིར་བསྔོ༔ ཕཊ༔ སྨོན་ལམ་ནི༔ དེ་ལྟར་མཆོད་སྦྱིན་དགེ་རྩ་རྒྱ་ཆེན་མཐུས
འབྱུང་པོ་གདུག་རྩུབ་བསམ་ངན་ཀུན་ཞི་ཞིང༔ འགྲོ་ཀུན་ལས་ངན་སྡིག་སྒྲིབ་ཡོངས་
，
95



བ་མདོ་མཁྱེན་བརྩེའི་གསུང་འབུམ།
དག་ནསཿ ཕྱིན་དྲུག་བྱང་ཆུབ་ལམ་བཟང་མཐར་ཕྱིན་ཤོག༔ སྐྱེ་མེད་རིག་པ་ཡུམ་
དོན་རང་ངོ་ཤེསཿ འབྲས་བཟང་རྡོ་རྗེ་འཆང་གི་ས་ཐོབ་ཤོག༔ ཕྲིན་ལས་སྣ་ཚོགས་
འཁོར་བ་མ་སྟོངས་པརཿ འགྲོ་དོན་རྒྱ་ཆེན་ལྷུན་གྱིས་འགྲུབ་པར་ཤོག༔ གཅོད་
ཡུལ་ཉམས་ལེན་གང་ཟག་ལཿ རང་སེམས་བདུད་དུ་མི་ལྟ་བརཿ སྙེམས་ཐག་མ་
ལུས་ཆོད་པར་ཤོག བཟང་པོའི་ཡོན་ཏན་ཅི་བྱུང་ཡང༔ དེ་ལ་རློམ་སེམས་མེད་
པར་ཤོག༔ ངན་པའི་རྣམ་རྟོག་ཅི་བྱུང་ཡང༔ དེ་ལ་སྙེམས་བྱེད་མེད་པར་ཤོག
དམ་ཆོས་བདུད་ཀྱི་གཅོད་ཡུལ་འདི༔ མཁའ་ལ་ཉི་ཟླ་ཤར་བ་བཞིན། ཕྱོགས་
རྣམས་ཀུན་ཏུ་ཁྱབ་པར་ཤོག ཅེས་བསྔོ་སྨོན་བརྗོད༔ ཕཊ༔ རང་གི་ཐུགས་ལས་འོད་
འཕྲོས་བླ་མར་ཕོག༔ དེ་ཡི་འོད་ཟེར་འཁོར་ལ་ཕོག་པ་ཡིས༔ འཁོར་རྣམས་གཅིག་
ལ་གཅིག་ཐིམ་བླ་མར་བསྡུསཿ སངས་རྒྱས་ཀུན་འདུས་ངོ་བོ་བླ་མ་ཉིད༔ རང་གི་
སྤྱི་བོར་བྱོན་ནས་བཞུགས་པར་བསམ༔ ཞེས་བརྗོད་གསོལ་བ་དྲག་ཏུ་བཏབ་མཐར་ ཕཊ རང་
གི་ཐུགས་ཀ་ནས་འོད་ཟེར་བླ་མའི་ཐུགས་ཀར་ཕོག་པས་བླ་མའི་ཐུགས་ཀ་ནས་
འོད་ཀྱི་ཐིག་ལེ་ངང་བའི་སྒོ་ང་ཙམ་འོད་འབར་བ་རང་གི་སྤྱི་བོར་ཐིམ་པས་རང་
ཉིད་སྤྱན་རས་གཟིགས་དཀར་པོ་ཞལ་གཅིག་ཕྱག་གཉིས་སེམས་ཉིད་ངལ་གསོའི་
བཞུགས་སྟངས་ཅན་གྱིས་སྐུར་གྱུརཿ དེ་ནས་ལྷ་འདྲེ་རྣམས་མདུན་དུ་འཁོད་ནས་རང་གིས་ཆོས་
བཤད་པར་མོས་ལ༔ ན་མོ༔ ཆོས་རྣམས་ཐམས་ཅད་རྒྱུ་ལས་བྱུང༔ དེ་རྒྱུ་དེ་བཞིན་
གཤེགས་པས་གསུངསཿ རྒྱུ་ལས་འགོག་པ་གང་ཡིན་པ༔ དགེ་སྦྱོང་ཆེན་པོས་འདི་
སྐད་གསུངས༔ སྡིག་པ་ཅི་ཡང་མི་བྱ་ཞིང༔ དགེ་བ་ཕུན་སུམ་ཚོགས་པར་སྤྱོད
96



ཐུགས་ཐིག་འཛིན་པ་རང་གྲོལ།། ཁ༽
རང་གི་སེམས་ནི་ཡོངས་སུ་དུལ༔ འདི་ནི་སངས་རྒྱས་བསྟན་པ་ཡིན༔ ལུས་ཀྱི་
སྡོམ་པ་ལེགས་པ་ན༔ ངག་གི་སྡོམ་པ་ལེགས་པ་ཡིན༔ ཡིད་ཀྱི་སྡོམ་པ་ལེགས་པ་
སྟེ༔ ཐམས་ཅད་དུ་ནི་སྡོམ་པ་ལེགས༔ ཐམས་ཅད་བསྲུང་བའི་དགེ་སྦྱོང་དག
སྡུག་བསྔལ་ཀུན་ལས་ངེས་གྲོལ་ལོ༔ ཆོས་རྣམས་གཟུགས་བརྙན་ལྟ་བུ་སྟེ༔ དག་
ཅིང་གསལ་ལ་རྙོག་པ་མེད༔ གཟུང་དུ་མེད་ཅིང་བརྗོད་དུ་མེད༔ རྒྱུ་དང་ལས་ལ་
ཀུན་ཏུ་འབྱུང༔ ངོ་བོ་ཉིད་མེད་གནས་མེད་པརཿ དེ་ལྟར་ཆོས་རྣམས་ཤེས་གྱིས་ལ
སེམས་ཅན་དོན་ནི་མཉམ་མེད་བྱོསཿ འོན་ཀྱང་སྐྱོབ་པའི་སྲས་སུ་སྐྱེ ཆོས་དང་
ཟང་ཟིང་གིས་སྦྱིན་པས་ཚོགས་གཉིས་རྫོགས་ཤིང་སྒྲིབ་གཉིས་བྱང་ནས་མྱུར་དུ་
བླ་ན་མེད་པའི་བྱང་ཆུབ་ཐོབ་པར་གྱུར་ཅིག ཅེས་བརྗོད་པས་ལྷ་འདྲེ་རྣམས་རྒྱུད་གྲོལ་ཞིང་བྱང་
ཆུབ་ཀྱི་སེམས་དང་ལྡན་པར་བསམ་ཞིང༔ སླར་ཡང༔ རང་ཉིད་ཐུགས་རྗེ་ཆེན་པོའི་ཕྱག་སོར་ལས
བདུད་རྩིའི་རྒྱུན་བོབ་མགྲོན་རྣམས་ངོམ་ཞིང་ཚིམ ཐམས་ཅད་ཐུགས་རྗེ་ཆེན་པོའི་
སྐུར་གྱུར་ནས༔ ཁམས་གསུམ་རིགས་དྲུག་ཡི་གེ་དྲུག་མ་བཟླས༔ ཨོཾ་མ་ཎི་པདྨེ་ཧཱུྃ
ཞེས་བཟླ་ཞིང་མཐརཿ ཕཊ བྱས་པའི་མགྲོན་རྣམས་ཞི་དུལ་དང་ལྡན་པའི་སྒོ་ནས་རང་རང་གིས་གནས་སུ་སོང་
བར་བསམ་ཞིང༔ འབྱུང་པོ་ས་འོག་རྒྱུ་བ་དངཿ གང་ཡང་ས་སྟེང་འཁོད་པ་སྟེ ས་བླར་
རྒྱུ་བ་གང་ཡིན་པ༔ མགུ་བར་གྱིས་ལ་རང་གནས་སུ༔ ཐོམས་ཅད་ཐ་དད་འགྲོ་
བར་གྱིསཿ སརྦ་བྷུ་ཏ་གཙྩ མགྲོན་རྣམས་སོ་སོ་རང་རང་གནས་སུ་སོང་བར་གྱུར༔ ཕཊ༔ སླར་ཡང་རང་
ཉིད་ལས་བྱེད་ཀྱི་མཁའ་འགྲོ་མ་དཀར་མོ་གྱུར་ནས་སྤྱོད་ལམ་ལ་འཇུག་ཅིང༔ སྟོང་ཉིད་ནམ་མཁའ་ལྟ་བུར་བཞག་གོ༔
གཉན་སའི་རྗེས་གཅོད་ཀྱི་རིམ་པ་བླ་མའི་ཞལ་ལས་ཤེསཿ མཐར་བསྔོ་བ་དང་སྨོན་ལམ་བཀྲ་ཤིས་སོགས་བྱའོ༔
07



མདོ་མཁྱེན་བརྩེའི་གསུང་འབུམ།
འདིར་སྨྲས་པ༔ རྒྱལ་བའི་ཆོས་སྒོ་བརྒྱད་ཁྲི་བཞི་སྟོང་ཀུན༔ རྩ་བ་རང་སེམས་འདུལ་ཕྱིར་གསུངས་པ་ལཿ བདག་
འཛིན་འགོང་པོ་བདུད་བཞི་གཅོད་པའི་ཐབས༔ ཤེས་རབ་ཕ་རོལ་ཕྱིན་པའི་དགོངས་དོན་བཅུདཿ ཟབ་མོ་གཅོད་ཀྱི་
དགོངས་དོན་ལམ་བཟང་མཆོག བོད་འདིར་ཡོངས་གྲགས་མ་གཅིག་ལབ་སྒྲོན་དྲིན འོན་ཀྱང་སྙིགས་མ་ལྔ་བདོའི་
དུས་འདི་རུ༔ སེམས་ཅན་ཉོན་མོངས་དུག་ལྔ་སྟོབས་བཙན་ཕྱིརཿ ་ བྱང་ཆུབ་ལམ་བཟང་བདག་འཛིན་འགོང་པོ་དང
དུག་ལྔའི་དབང་གིས་ཞི་གཅོད་ཉམས་དམའ་འགྱུར ཁོ་བོ་ཐོས་པས་ལམ་ལ་མ་སྦྱངས་ཀྱང༔ ཟབ་དོན་མན་ངག་
གདམས་པའི་གནད་འགགས་དངཿ ཁྱད་པར་གཞུང་འདིའི་དགོངས་དོན་མ་ནོར་ལམ ཇི་བཞིན་རྟོགས་པ་རྗེ་བཙུན་
བླ་མའི་དྲིན༔ དེ་ཕྱིར་མ་ཅིག་དགོངས་དོན་སྙན་བརྒྱུད་ཀྱི༔ བཅུད་བསྡུས་མར་གྱི་སྙིང་པོ་ཡང་ཞུན་འདི༔ རང་གིས་ .
རྟོགས་བཞིན་མ་ནོར་རྗེས་འཇུག་དོན༔ བཀོད་པའི་འགལ་འཁྲུལ་མཆིས་ན་ལྷ་ལ་བཤགས༔ དགེ་བས་གཟུགས་མེད་
ལྷ་འདྲེ་གཙོར་བྱས་པའི༔ མར་གྱུར་མཁའ་མཉམ་མཐའ་ཡས་འགྲོ་བ་ཀུན༔ རེ་དོགས་བདུད་བཞིའི་དབང་དུ་མི་འགྱུར་
ཞིང ཡུམ་ཆེན་ཆོས་སྐུའི་གོ་འཕང་མྱུར་ཐོབ་ཤོག༔ ཅེས་ཟབ་དོན་གཅོད་ཀྱི་མན་ངག་མ་གཅིག་སྙན་བརྒྱུད་ཀྱི་
དགོངས་དོན་ཉམས་ལེན་གདན་ཐོག་གཅིག་མ་དཔའ་བོའི་གད་རྒྱངས་ཞེས་བྱ་བ་འདི་ཉིད་ཀྱང་རིང་མོ་ཞིག་ནས་
གཟུགས་མེད་ཀྱི་ཊཱཀྐིས་ལན་འགར་བསྐུལ་ཞིངཿ ཕྱིས་དུས་ལ་བབ་ཚེ་རང་ཉིད་ཀྱིས་གུ་རྒྱ་མུ་དྲ་དྲི་ཌཱཀྐི་ཏཱ་རེའི་མིང་
འཛིན་གྱིས་རྟེན་འབྲེལ་བཟང་པོ་དང་བཅས་ནན་གྱིས་བསྐུལ་བ་ལ་བརྟེན གཅོད་ཀྱིས་བཀའ་བབ་རྣལ་འབྱོར་ཁྲག་
འཐུང་དཔའ་བོས་རང་ལོ་སོ་གསུམ་ལ་ཆུ་ཕོ་འབྲུག་གི་ལོར་དག་པར་ཕབ་པས་གཅོད་ཀྱི་བཀའ་སྲུང་སྡེ་བརྒྱད་དྲེགས་
པས་སྲུངས་ཤིག དགེའོ། །སརྦ་མངྒ་ལཾ།། །། ་
ཡང་གསང་ཊཀྐིའི་ཐུགས་ཐིག་གི་ཆ་ལག་ཟུར་འགེབ་མི་ཟད་རྒྱན་འཁོར་ལས༔ གཅོད་ཀྱི་ལས་ཚོགས་དམིགས་
རིམ དང་པོ་སྔ་ནོན་དམིགས་པ་ནི༔ ཕཊ༔ རང་ཉིད་སྐད་ཅིག་གིས་ཡེ་ཤེས་ཀྱི་མཁའ་འགྲོ་
་མ་ཁྲོས་མ་ནག་མོའི་ཐུགས་ཀ་ནས་འོད་ཟེར་རབ་ཏུ་འཕྲོས་ནས་སྟོང་གསུམ་གྱི་
1
-
98



ཐུགས་ཐིག་འཛིན་པ་རང་གྲོལ།་་ ཁ༽
སྟོང་ཆེན་པོ་འཇིག་རྟེན་གྱི་ཁམས་ཐམས་ཅད་འོད་ཀྱིས་ཁྱབ་པར་བསམ༔ ཐམས་
ཅད་འོད་དུ་ཞུ་ནས་སྣང་སྲིད་ཀྱི་ལྷ་འདྲེ་ཐམས་ཅད་མ་ལུས་ལུས་མེད་ཐར་ས་དང་
འཆོར་ས་མེད་པར་མཐའ་ནས་བསྡུས་ཏེ་གཉན་ཁྲོད་དེ་རུ་བསྡུས་ནས་གནམ་
ལྕགས་རྡོ་རྗེ་ལས་གྲུབ་པའི་གུར་ཁང་ནག་པོ་མེ་འབར་བའི་ནང་དུ་ཚུད་དེ་ཀུན་ཀྱི་
མཐུ་སྟོབས་ནུས་པའི་དཔའ་ཟིལ་ཆོག་སྟེ་འདར་ཕྲིལ་ཕྲིལ་གནས་པར་བསམ༔ སྔ་ནོན་
དམིགས་པ་མང་ཡོད་ཀྱང༔ དེ་ཙམ་ཆོག་པ་ཁྱད་ཆོས་ཡིན༔ དེ་ནས་བར་ནོན་དམིགས་པ་ནི་རང་ལུས་ཆེ་བ་སྲ་
བ་ཡུལ་ལྗོངས་ཙམ་དུ་བསྐྱེད་པའི་འོག་ཏུ་ལྷ་འདྲེ་གནོད་བྱེད་ཐམས་ཅད་ཚུད་ནས་
སྐད་ངན་ཅི་རི་རི་འདོན་པར་བསམ༔ སླར་ཡང་བཀའི་སྣང་སྲིད་ལྷ་འདྲེ་ཐམས་ཅད་
ཤོག་སྐྱ་རླུང་གིས་བསྐྱོད་པ་ལྟར་བཀུག་ནས་མལ་འོག་ཏུ་མནན་པར་བསམ་ཞིང་
ལྷ་འདྲེ་དེ་དག་ཐིམ་པར་བསམཿ དམིགས་པ་གསལ་ཞིང་ངག་ཏུ་ནི༔ འོ་ད་ནི་བསྐལ་བ་མ་
ཞིག་འབྱུང་བ་མ་རྡིབ་བར་དུ་བདག་འདི་ནས་མི་འགུལཿ འདི་ནས་མི་འཕོ༔ འདི་
ལས་མི་གཡོ༔ འདི་རུ་འདུག་གོ ཉལ་ལོ་ཕཊ་ཕཊ་ཕཊ༔ ལན་གསུམ་བརྗོད༔ སྟེང་གི་
ནམ་མཁར་བླ་མ་ཡི་དམ་སངས་རྒྱས་བྱང་སེམས་ཆོས་སྐྱོང་ཐམས་ཅད་བཀྲ་དཔུང་
ངེ་འོད་ཐིབས་སེ་བཞུགས་པར་བསམཿ ཡེངས་མེད་རོ་སྙོམས་ཀྱི་ངང་དུ་སྙོམས་པར་བརྡལ༔ དེ་ནས་
རབ་དངོས་ཐ་མ་རྨི་ལམ འབྲིང་ལ་སློང་ཚད་ངེས་པར་འོང་བ་ཡིན༔ ས་མ་ཡཿ ཕྱི་ནོན་དམིགས་པ་ནི༔ གདན་ཚབ་ཏུ་
རྟེན་རབ་གནས་བྱ་ལ་བཞག ཕུང་པོའི་མཆོད་སྦྱིན་ཆོས་སྦྱིན་བྱ བདེ་སྡུག་གཏོང་ལེན་དམིགས་པ་གནད་སྨིན་བྱས་
ལཿ ཧ་ཧ ཧི་ཧི ཧེ་ཧེ ཧོ་ཧོ༔ ཧཱུྃ་ཧཱུྃ༔ ཕཊཕཊ་གོམ་པ་བདུན་བོར་ནསཿ རྐང་དུང་ལན་གསུམ་
འབུད ཀེའི་ཀེའི རེམ་རེམ ཕཊ༔ རང་གི་རིག་པ་ཡེ་ཤེས་ཀྱི་མཁའ་འགྲོ་སྡེ་ལྔར་གྱུར་ཏེ་ཕྱོགས་བཞིར་
90



མདོ་མཁྱེན་བརྩེའི་གསུང་འབུམ།
གཤེགས་པར་བསམ་ལ་མིག་མཐོང་གང་ཙམ་སླེབ་ནསཿ ཐེ་ཚོམ་མེད་པར་ཟབ་མོ་ཚེར་ལྕགས་གཅིག་བཙུགས་ལ་ཡེ་
ཤེས་ཀྱི་བྱ་ཁྱུང་སོགས་ཀུ་རུ་བྷོས་མ་ཡཿ ཡང་གསང་ཊཀྐིའི་ཐུགས་ཐིག་ཆ་ལག་ཏུ གཅོད་ཀྱི་ལས་ཚོགས་དམིགས་
རིམ་སྐོར་གསུམ་འདི རྨད་བྱུང་ཟབ་གསང་གཏེར་ལ་དབང་བསྒྱུར་བའི རྩོད་བྲལ་གཏེར་ཆེན་ཛྷཱ་ན་དི་པ་ཡེ་ཤེས༔
མཁའ་འགྲོའི་བཀའ་བཞིན་ལེགས་པར་སྤེལ་བ་ལཿ འགྲོ་ཀུན་ཡུམ་ཆེན་རྒྱལ་ས་ཟིན་པར་ཤོག༔ གཅོད་ཡུལ་བསྟན་
པ་རྒྱས་པའི་ཤིས་པ་སྩོལ། ཤུབྷཾ།། །།



ཐུགས་ཐིག་འཛིན་པ་རང་གྲོལ། -
ཁ༽
7
，
ག@གགགཟིཊིའཚོགandaལགཞིཝང་གཞིཞབR 1
༄༅། གུ གྱི ཌ ཀཱསྱཱ ཙིཏྟཾ ཏི ལ ཀཱ ཏཱ དྷྱ ནི བི ཥ ལོ བིཥྛ རོ ག མི ཀཱ བི ཧ ར ཏི སྨ། །
༄༅། །ཡང་གསང་མཁའ་འགྲོའི་ཐུགས་ཐིག་ལས༔ གཅོད་ཡུལ་གདན་ཐོག་གཅིག་མ་བཞུགས༔
10]



མདོ་མཁྱེན་བརྩེའི་གསུང་འབུམ།
ཨོཾ། ཨརྗཆཙུསྶ༔ བཟང་མོ་མཆོག་ལ་གུས་པས་འདུད༔ བདེ་ཆེན་ཡུམ་གྱི་དགོངས་དོན་མཆོག འཛིན་པ་
རང་སར་གྲོལ་བའི་ཆོས༔ སྤྲོས་བཅས་ཚོགས་བསགས་སྒྲིབ་སྦྱང་ཕྱིརཿ ཀུ་སུ་ལུ་པའི་མཆོད་སྦྱིན་གནདཿ གདོན་ཐོག་
གཅིག་ཏུ་གྲོལ་བའི་ཐབས༔ བསྟན་ནོ་གུས་པས་ཉམས་སུ་ལོངསཿ དགོས་པའི་ཡོ་བྱད་འདུ་བྱ་ཞིང༔ བླ་མར་རྩེ་གཅིག་
འདུན་པར་གཏད༔ ལྟ་བ་རང་གྲོལ་གཉུག་མའི་ངངཿ མི་རྐང་གླིང་བུའི་སྒྲ་སྒྲོག་ཅིང༔ ཕིཊ་ཅེས་རང་གི་སྙིང་ག་ནསཿ
་ གནམ་ལྕགས་རི་རབ་འབར་བ་འཕྲོས༔ གང་དམིགས་གཉན་སར་ཐོག་ལྟར་བགནས་གདོན་ལུས་གདོན་ཀུན་
མནན་ཞིང༔ སྣང་སྲིད་ལྷ་འདྲེའི་དཔའ་ཟིལ་ཆགས.འདར་ཞིང་ཉམ་ཐག་གནས་པར་བསམ༔ ཕཊ ཨ་ཡིག་
སྐྱེ་མེད་རིག་པ་རང་གྲོལ་གཤིསཿ གཟུང་འཛིན་འཁྲུལ་སྣང་རྨི་ལམ་སད་པ་བཞིན༔
ཨོ་རྒྱན་ཡུལ་གྱི་ནུབ་ཕྱོགས་ཨུ་ཙ་ལཿ འཇིགས་རུང་བྱིན་ཆགས་དུར་ཁྲོད་ཆེན་
པོའི་དབུསཿ རང་ཉིད་རྗེ་བཙུན་རྡོ་རྗེ་རྣལ་འབྱོར་མཿ དུར་ཁྲོད་ཆས་རྫོགས་གཡང་
གཞི་རྐང་གླིང་འཛིན༔ ཕྱོགས་བཞི་རིགས་བཞིའི་མཁའ་འགྲོ་ལས་བཞིའི་མདོག
ཁམས་གསུམ་དབང་སྡུད་སྲིད་གསུམ་ཟིལ་གྱིས་གནོན༔ གནས་གདོན་ལུས་གདོན་
གཙོ་བྱས་ལྷ་འདྲེ་ཀུན༔ ཤོག་སྐྱ་རླུང་གིས་བསྐྱོད་བཞིན་མདུན་དུ་འདུསཿ རང་
དབང་མེད་པར་སྔངས་སྐྲག་འདར་ཞུམ་ཞིང༔ བདག་གིས་ཅི་གསུངས་བཀའ་ལས་
འདའ་མེད་གྱུརཿ ཕཊ༔ མདུན་མཁར་འཇའ་འོད་མེ་དཔུང་འཁྲིགས་པའི་དབུས༔
སྐྱབས་གནས་ཀུན་འདུས་བླ་མ་ཧེ་རུ་ཀཿ རྩ་གསུམ་རྒྱལ་བ་རབ་འབྱམས་ཚོགས་
དང་བཅསཿ སྤྲིན་གྱི་ཕུང་པོ་འཁྲིགས་པ་ཇི་བཞིན་གསལཿ དེ་ནས་སྐྱབས་སུ་འགྲོ་བ་ནི༔
ཕཊ༔ ན་མོ༔ རང་རིག་ཆོས་སྐུའི་རྒྱལ་ས་མ་ཟིན་པརཿ བདག་དང་མཁའ་མཉམ་
འགྲོ་བ་མ་ལུས་པཿ སྐུ་གསུམ་འདུས་པའི་ངོ་བོ་བླ་མ་དངཿ ཡུམ་ཆེན་ལྷ་ཚོགས་
༥
102



ཐུགས་ཐིག་འཛིན་པ་རང་གྲོལ། ཁ༽
རྣམས་ལ་སྐྱབས་སུ་མཆི༔ བྱང་ཆུབ་མཆོག་ཏུ་སེམས་བསྐྱེད་ནི༔ ཕཊ༔ འཁོར་བ་བདེན་མེད་
སྒྱུ་མའི་གྲོང་ཁྱེར་དུ༔ རྣམ་པར་འཁྲུལ་པའི་མ་རྒན་རིགས་དྲུག་འགྲོ༔ རང་རིག་ཡེ་
ཤེས་མ་རྟོགས་དེ་སྲིད་དུ༔ བླ་མེད་བྱང་ཆུབ་མཆོག་ཏུ་སེམས་བསྐྱེད་དོ༔ མཎྜལ་སྤྲོས་
མེད་རང་ལུས་འབུལ་ཕཊ༔ མ་དག་སྒྱུ་མ་ལུས་ཀྱི་གྲོང་ཁྱེར་སྦུབསཿ རང་རིག་རྣལ་འབྱོར་
མར་གྱུར་ནམ་མཁར་འཕགསཿ ལུས་ཀྱི་པགས་པ་དབང་ཆེན་ས་གཞིར་གདལ
ཤ་ཁྲག་རུས་པ་ནང་རོལ་དབང་ལྔ་དང༔ དོན་སྣོད་རི་རབ་ལྷ་གནས་གསེར་རི་བདུན
རོལ་མཚོ་གླིང་བཞི་གླིང་ཕྲན་ལྕགས་རིར་བཅས༔ ལྷ་མིའི་ལོངས་སྤྱོད་དཔག་ཏུ་
མེད་སྤྲུལ་ནས༔ བླ་མ་ཡུམ་ཆེན་རྒྱལ་བ་སྲས་བཅས་དང༔ རྩ་གསུམ་དཔའ་བོ་ཌཱ་
ཀིའི་ཚོགས་ལ་འབུལ༔ ཐུགས་རྗེས་བརྩེ་བར་དགོངས་ཏེ་བཞེས་ནས་ཀྱང མ་
རིག་འཁྲུལ་པའི་སྒྲིབ་པ་ཡོངས་དག་ནསཿ ཚོགས་རྫོགས་སྒྲིབ་དག་དངོས་གྲུབ་
མཆོག་ཐོབ་ཤོག༔ གུ་རུ་རཏྣ་མཎྜལ་པཱུ་ཙ་ཧོ༔ ཚོགས་ཞིང་གསལ་གདབ་རྒྱུད་བསྐུལ་གསོལ་
འདེབས་ནི༔ ཕཊ༔ མདུན་མཁར་ཆོས་དབྱིངས་རྣམ་དག་ཕོ་བྲང་ནསཿ རྒྱན་བཀོད་
ཡོངས་རྫོགས་ངོ་མཚར་བཀོད་མཛེས་དབུས༔ རིན་ཆེན་སེང་ཁྲི་པདྨ་ཉི་ཟླའི་སྟེང
ཧེ་རུ་ཀ་དཔལ་རྩ་བའི་བླ་མ་ཉིད དཀར་གསལ་ཕྱག་གཡས་ཐོད་པའི་ཌཱ་རུ་འཁྲོལ
གཡོན་པའི་དངུལ་དཀར་དྲིལ་བུ་ཡུམ་ལ་འཁྱུདི༔ སྟག་ཤམ་རུས་པའི་རྒྱན་དྲུག་སྐུ་
ལ་གསོལ༔ ཞབས་གཉིས་རྒྱལ་པོ་རོལ་བའི་སྟབས་སུ་བཞུགསཿ བདེ་ཆེན་ཡུམ་
མཆོག་ཌ་ཀི་གསང་ཡེ་མ༔ གཡས་པས་གྲི་གུག་དང་བཅས་ཡབ་མགུལ་འཁྱུད༔
གཡོན་པས་མཆོག་ཆེན་མི་རྐང་གླིང་བུ་སྒྲོག༔ དཔའ་མོའི་ཆས་རྫོགས་ཡབ་དང་
-
•。༥
103



མདོ་མཁྱེན་བརྩེའི་གསུང་འབུམ། ་
གཉིས་མེད་སྦྱོརཿ འཁོར་དུ་བཀའ་བརྒྱུད་བླ་མ་སངས་རྒྱས་སྲས༔ གཡས་སུ་ཡི་
དམ་དཀྱིལ་འཁོར་ལྷ་ཚོགས་དང༔ གཡོན་དུ་ཁྲོས་མ་ལྷ་ལྔ་མཁའ་འགྲོའི་འཁོར
རྒྱབ་ཏུ་ཐུབ་དབང་བསྐལ་བཟང་འདྲེན་པ་སྟོང༔ བྱང་སེམས་དགྲ་བཅོམ་ཉན་རང་
འཕགས་པའི་སྡེ༔ མདུན་དུ་ཏཱ་རེ་ཉེར་གཅིག་ལྷ་མོའི་འཁོརཿ མཐའ་སྐོར་དམ་ཅན་
ཆོས་སྐྱོང་རྒྱ་མཚོའི་ཚོགསཿ ཉི་ཟེར་རྡུལ་ཕྲན་འཁྲིགས་བཞིན་མ་འདྲེས་གསལཿ བླ་
མའི་དབུ་ཐོག་སྟོན་པ་དྲི་མ་མེད༔ དེ་སྟེང་ཆོས་སྐུ་རྒྱལ་བ་ཡུམ་ཆེན་མོ༔ དེ་ཡི་དབུ་
གཙུག་ཀུན་བཟང་རིགས་ལྔའི་འཁོརཿ སྐུ་གསུམ་ལྷ་ཚོགས་མཚོ་ལ་གཟའ་སྐར་
བཞིན༔ བདག་དང་འགྲོ་དྲུག་ཁམས་གསུམ་སེམས་ཅན་ཀུན༔ ས་གཞིར་ཁྲོམ་
ཚོགས་བཞིན་དུ་འདུས་པ་ལཿ བརྩེ་ཆེན་ཐུགས་རྗེ་ཆེན་པོས་གཟིགས་པར་བསྒོམ༔
ན་མོ༔ ཆོས་སྐུ་ཀུན་བཟང་རིགས་ལྔ་གངས་ཆེན་མཚོ ལོངས་སྤྱོད་རྫོགས་སྐུ་སྟོན་
པ་དྲི་མ་མེད༔ བཀའ་དྲིན་འཁོར་མེད་འདྲེན་མཆོག་བླ་མ་རྗེ༔ ཞིང་ཁམས་དབང་
བསྒྱུར་མ་གཅིག་ཡུམ་ཆེན་མོ༔ གསོལ་བ་འདེབས་སོ་བདག་རྒྱུད་བྱིན་གྱིས་རློབས༔
སྐྱེ་མེད་ཆོས་སྐུ་ས་མནྟ་བྷ་དྲ འགགས་མེད་ལོངས་སྐུ་བཛྲ་ཝཱ་ར་ཧི༔ ཐུགས་རྗེ་
སྤྲུལ་སྐུ་བདུད་འདུལ་མ་གཅིག་མ ལས་ལ་དབང་བསྒྱུར་ཁྲོས་མ་ནག་མོ་ལཿ གསོལ་
བ་འདེབས་སོ་བདག་རྒྱུད་བྱིན་གྱིས་རློབསཿ རང་སྣང་སྤྲུལ་པའི་རྩ་གསུམ་ཞི་ཆགས་
ཁྲོ སངས་རྒྱས་བྱང་སེམས་ཉན་རང་དགྲ་བཅོམ་སྡེ༔ ཟབ་མོ་གཅོད་ཡུལ་བརྒྱུད་
པའི་བླ་མ་དངཿ ཚོགས་ཞིང་དཀྱིལ་འཁོར་ལྷ་ཚོགས་ཐམས་ཅད་ལ༔ གསོལ་བ་
འདེབས་སོ་བདག་རྒྱུད་བྱིན༴ ཨ་འཐས་སྒྱུ་མ་ལུས་ཀྱི་ཕུང་པོ་འདི༔ མཆོད་སྦྱིན་
[
4
104



ཐུགས་ཐིག་འཛིན་པ་རང་གྲོལ། ཁ༽
གནད་དུ་འགྲོ་བར་བྱིན༔ བག་ཆགས་འཁྲུལ་སྣང་སྟོང་པའི་རང་སྒྲ་འདི༔ འགྲོ་
དྲུག་ཆོས་ལ་བསྒྱུར་བར་བྱིན དངོས་མེད་འགྱུ་བ་སེམས་ཀྱི་རྣམ་རྟོག་འདི༔ འཛིན་
པ་རང་གྲོལ་རྟོགས་པར་བྱིན༔ ལྷ་འདྲེ་གཉིས་སྣང་སེམས་ཀྱི་ཆོ་འཕྲུལ་འདི༔ བདེན་
མེད་སྒྱུ་མར་རྟོགས་པར་བྱིན བདེ་གསལ་མི་རྟོག་ཉམས་ཀྱི་སྣང་བ་འདི༔ གཉུག་
མའི་གནས་ལུགས་རང་གྲོལ་བྱིན༔ བྱར་མེད་བློ་འདས་བདེ་སྟོང་ཡུམ་གྱི་ངང༔ ཚོགས་
དྲུག་རང་གྲོལ་ཆོས་སྐུ་མངོན་དུ་གྱུར༔ ཐུགས་རྒྱུད་དགོངས་པ་རྟོགས་པར་བྱིན་ཕོབ་
ཅིག༔ སྣང་བ་གཏད་མེད་ངང་དུ་བཞག༔ སླར་ཡང་མཆོད་སྦྱིན་ཚོགས་བསགས་བྱ༔ དང་པོ་སྒྲིབ་སྦྱོང་ནག་འགྱེད་ནི༔
ཕཊ ་ མོས་གུས་གསོལ་བཏབ་ཚོགས་ཞིང་ལྷ་རྣམས་ཀྱི་སྐུ་ལས་བྱིན་རླབས་
བདུད་རྩིའི་རྒྱུན་བབ་པས༔ བདག་དང་འགྲོ་དྲུག་སྤྱི་བོ་ནས་ཞུགས་ཤིང༔ ནད་
གདོན་སྒྲིབ་གཉིས་བག་ཆགས་དྲི་མ་ཀུན༔ བཀྲུས་ཤིང་བཤལ་བའི་དྲི་ཁུ་དུག་
རླངས་མདོག༔ འོག་སྒོ་རྐང་སེན་ནས་འཐོན་བདུད་རྩི་བསྒྱུར་ འོག་ཕྱོགས་འཆི་
བདག་གཤིན་རྗེའི་ཚོགས་རྣམས་དང༔ ལན་ཆགསོ་གདོན་བགེགས་གནོད་བྱེད་
ཁར་སོང་ཞིང༔ ངོམ་ཞིང་ཚིམ་ནས་དགའ་མགུ་ཡི་རངས་ནས ཤ་མཁོན་བུ་ལོན་
ལན་ཆགས་ཀུན་བྱང་གྱུརཿ ཕཊ དམིགས་འདུན་རྩེ་གཅིག་མ་ཡེངས་གསལ་ཐེབས་བྱ༔ གཉིས་པ་
དཀར་འགྱེད་བདུད་རྩིའི་རྒྱ་མཚོ་ནི༔ ཕཊ༔ རང་རིག་དབུ་མའི་ལམ་ནས་ནམ་མཁར་འཕགས
རྣལ་འབྱོར་དམར་མོ་རུས་པའི་རྒྱན་དྲུག་གསོལ༔ ཕྱག་གཡས་གྲི་གུག་རང་ལུས་
ཐོད་པ་བྲེགསཿ སྟོང་གསུམ་བྷནྡྷ་སྐུ་གསུམ་སྒྱེད་པུར་བཙུགསཿ བེམ་རོ་ཐོད་པར་
བཞག་ཅིང་སྒྱེད་པུའི་དབུསཿ རླུང་གཡོས་ཨ་ཐུང་སྦར་ཞིང་ཐོད་པ་དྲོས ཤ་ཁྲག་
105



མདོ་མཁྱེན་བརྩེའི་གསུང་འབུམ། .
གཞིག་ཅིང་ཐུགས་ཀའི་འོད་ཟེར་གྱིས༔ རིགས་ལྔ་ཡབ་ཡུམ་སྤྱན་དྲངས་སྦྱོར་བ་
མཛད༔ བདུད་རྩིའི་རྒྱུན་བབ་བེམ་སྟེང་ཧཾ་ཡིག་ཞུ ཤ་ཁྲག་རུས་གསུམ་ཞུ་ཞིང་
བདུད་རྩིའི་མཚོརཿ དབྱེར་མེད་འདྲེས་ཤིང་འདོད་ཡོན་སྤྲིན་འཕྲོ་བསཿ ཟག་མེད་
ཡེ་ཤེས་བདུད་རྩིའི་རྒྱ་མཚོར་གྱུར༔ ཨོཾ་ཨཱཿཧཱུྃ་ཧ་ཧོ་ཧི༔ ལན་གྲངས་བརྗོད་ཅིང་ཚོགས་ཞིང་
མཆོད་པ་ནི༔ ཕཊ༔ བདག་ལུས་ཟག་མེད་བདུད་རྩིའི་རྒྱ་མཚོ་འདི སྐུ་གསུམ་རྒྱལ་བ་
རྒྱ་མཚོའི་སྲས་དང་བཅསཿ བཀའ་དྲིན་འཁོར་མེད་བླ་མ་ཡུམ་ཆེན་མོ མ་གཅིག་
ཆོས་ལོངས་སྤྲུལ་སྐུའི་ཚོགས་དང་བཅས - ཡི་དམ་རྩ་གསུམ་ཞི་ཆགས་ཁྲོ་བོའི་
ཚོགས༔ སྲིད་ཞུའི་མགྲོན་གྱུར་ཚོགས་ཞིང་ལྷ་ལ་འབུལཿ ཚོགས་རྫོགས་སྒྲིབ་དག་
བྱིན་རླབས་མཆོག་སྩོལ་ཅིག ཕཊ༔ རང་ལུས་ཡེ་ཤེས་བདུད་རྩིའི་སྤྲིན་ཕུང་འདི
མ་མོ་སྔགས་སྲུང་གཟའ་བདུད་རཱ་ཧུ་ལཿ དཔལ་མགོན་མ་ནིང་དམ་ཅན་རྡོར་ལེགས་
སོགསཿ ཡེ་ཤེས་འཇིག་རྟེན་བསྟན་སྲུང་རྒྱ་མཚོ་དང དེད་དཔོན་ཆེན་པོ་དྲེགས་
པ་སྡེ་བརྒྱད་ཚོགས དཀར་སྐྱོང་ཡུལ་ལྷ་གཞི་བདག་ཀླུ་རིགས་སོགས མགོན་པོ་
ཡོན་ཏན་མགྲོན་དུ་གྱུར་རྣམས་ལཿ འབུལ་ལོ་དགྱེས་སྐོང་དངོས་གྲུབ་མཆོག་སྩོལ་
ཅིག༔ ཕཊ༔ བྱང་ཆུབ་སེམས་ཀྱི་བདུད་རྩིའི་རྒྱ་མཚོ་འདི༔ སྲིད་པའི་རྩེ་མན་མནར་
མེད་གཏིང་རུམ་ཡན༔ ལྷ་དང་ལྷ་མིན་མི་ཡི་རིགས་གྱུར་དངཿ དམྱལ་བ་ཡི་དྭགས་
དུད་འགྲོའི་རིགས་གྱུར་པའི༔ འགྲོ་བ་རིགས་དྲུག་སྙིང་རྗེའི་མགྲོན་རྣམས་ལ༔ ཟག་
མེད་བདུད་རྩིའི་མཆོད་པ་དཔག་མེད་འབུལཿ དགའ་མགུ་ཡི་རང་སྡུག་བསྔལ་ཀུན་
བྲལ་ཞིང༔ མཐར་ཐུག་བྱང་ཆུབ་སེམས་ཀྱི་རྒྱུད་གྲོལ་ཤོག༔ ཕཊ༔ བདག་ལུས་
106



ཐུགས་ཐིག་འཛིན་པ་རང་གྲོལ། ་ ཁ༽
བདུད་རྩི་འཛད་པ་མེད་པའི་རྒྱུན༔ འཁོར་བ་ཐོག་མ་མེད་ནས་ད་ལྟའི་བརཿ ཤ་
མཁོན་བུ་ལོན་ལན་ཆགས་བདག་གྱུར་མགྲོན༔ ཕོ་མོ་མ་ནིང་རིགས་སུ་གྱུར་རྣམས་
དངཿ སྣང་ཞིང་སྲིད་པའི་ལྷ་འདྲེའི་རིགས་གྱུར་ཀུན༔ གདོན་བགེགས་འབྱུང་པོའི་
རིགས་སུ་གྱུར་རྣམས་ལཿ བསྔོ་ཞིང་སྦྱིན་ནོ་དགྱེས་ཚིམ་ལན་ཆགས་སྦྱངས༔ ཁོང་
ཁྲོ་གཞན་གནོད་བསམ་སྦྱོར་ཀུན་ཞི་ཞིང༔ སྟོང་ཉིད་བྱང་སེམས་རྒྱུད་ལ་སྐྱེ་བར་
ཤོག ཕཊ མགྲོན་བཞིའི་ཚོགས་ལ་དགྱེས་པར་སྦྱིན༔ ཡིད་ཆེས་སྐྱེ་བའི་དམིགས་པ་བྱ༔ འདི་ཡི་ཕན་ཡོན་
བརྗོད་འདས་སོ༔ གསུམ་པ་དྲག་པོའི་དམར་འགྱེད་ནི༔ ཕཊ༔ རང་རིག་ལུས་དབུས་ནས་ཐོན་ནམ་
མཁར་འཕགསཿ སྐད་ཅིག་བདུད་འདུལ་ཁྲོས་མ་ནག་མོའི་སྐུ༔ མཁའ་ལ་འཇའ་
ཚོན་ཇི་བཞིན་གསལ་བ་ཡི༔ ཕྱག་གཡས་གྲི་གུག་བམ་གྱི་པགས་པོ་ཕྲལ༔ ཐུགས་
ལས་སྤྲུལ་པའི་མཁའ་འགྲོ་གྲངས་མེད་ཀྱིསཿ རང་ལུས་པགས་པ་དམར་བཤལ་
བཏིང་བའི་སྟེང༔ ཤ་ཡི་རི་བོ་ཁྲག་གི་རྒྱ་མཚོ་དཔཿ ནང་རོལ་རྐང་དང་རུས་པའི་
གྲམ་ཁྲོད་གྱུར༔ ཕཊ༔ མི་རྐང་གླིང་བུའི་སྒྲ་ཆེན་རབ་སྒྲོག་ཅིང༔ ཕཊ༔ འཁྲུལ་སྣང་བདག་
བཟུང་སྒྱུ་ལུས་ཕུང་པོའི་ཁམསཿ གྲངས་མེད་འཁོར་བའི་གནས་སུ་ཆུད་ཟོས་བྱས
ད་རེས་སྒྱུ་མ་ལུས་འདིའི་གཅེས་འཛིན་བྲལཿ ཅིས་ཀྱང་མི་བཞག་ལྷ་འདྲེའི་ཚོགས་
ལ་སྦྱིན - ཕོ་གདོན་རྒྱལ་པོ་མོ་གདོན་བསེན་མོ་དངཿ ཀླུ་གདོན་ས་བདག་གཟའ་
གདོན་རྒྱུ་སྐར་དང༔ དམུ་དང་ཐེའུ་རང་གྲོང་རྒྱུག་འདྲེ་མོ་ཡིན༔ ཟ་འདྲེ་ཤི་གཤེད་
གདོན་བགེགས་འབྱུང་པོའི་ཚོགས༔ མ་ལུས་འཁོར་དང་བཅས་པ་ཐམས་ཅད་ལཿ
སྟོང་གསུམ་ཁྱབ་པའི་ཤ་ཁྲག་མཆོད་པར་འབུལཿ ཁྱད་པར་བདག་ལ་གནོད་ཅིང་
107



་ མདོ་མཁྱེན་བརྩེའི་གསུང་འབུམ། ་
འཚེ་བ་ཡི༔ བདུད་དང་དམ་སྲི་མ་རུངས་ལོག་འདྲེན་ཚོགསཿ སྲིད་གསུམ་བགེགས་
དཔུང་མཁའ་རྒྱུའི་ཡི་དྭགས་རིགས … བུ་ལོན་ལན་ཆགས་བདག་པོ་བདག་མོའི་
ཚོགས… དམིགས་པའི་ཡུལ་གྱུར་མ་ལུས་ཐམས་ཅད་ལཿ ཤ་ཁྲག་པགས་རུས་
ཀླད་རྐང་ནང་རོལ་ཚོགས༔ གང་འདོད་འདོད་ཡོན་ལོངས་སྤྱོད་དཔག་མེད་འབུལ
རང་རང་གང་ལ་གང་འདོད་ཤ་ཁྲག་རུསཿ ཟོ་ཞིག་འཐུངས་ཤིག་རོལ་ཅིག་ངོམ་
པར་མཛོདཿ ཇི་སྲིད་བྱང་ཆུབ་འབྲས་བུ་མ་ཐོབ་བརཿ མི་ཟད་འདོད་ཡོན་གཏེར་
ལ་ལོངས་སྤྱོད་ནས༔ ཁོང་ཁྲོ་གནོད་སེམས་གདུག་རྩུབ་ཀུན་ཞི་ཞིངཿ ཤ་མཁོན་
བུ་ལོན་ལོན་ཆགས་ཡོངས་བྱང་ནསཿ མཐར་ཐུག་ཡུམ་ཆེན་གདུལ་བྱར་འགྱུར་བ་
དངཿ གནས་སྐབས་རྡོ་རྗེའི་དམ་ལས་མི་འདའ་ཤོག༔ ཕཊ༔ དམར་སྟོན་གཙོ་བོ་
རྣམས་ཀྱི་རྗེས་འབྲང་དཔེ, ཁས་ཞན་དབང་ཆུང་ཤ་དང་ཁྲགེ་ལ་སྲེད༔ གློ་བུར་
ལྷག་པའི་མགྲོན་རྣམས་ཐམས་ཅད་ལ༔ སྟོང་གསུམ་ཁྱབ་པའི་དམར་མཆོད་དཔག་
མེད་འབུལཿ ཤ་འདོད་ཤ་ཟོ་ཁྲག་རྔམས་ཁྲག་ལ་འཐུངཿ རུས་འདོད་རུས་འཆོས་
པགས་འདོད་པགས་པ་གྱོན ནང་རོལ་ཀླད་པ་རྐང་ཞག་བཅས་པ་ཡིསཿ ཐམས་
ཅད་ངོམ་ཞིང་ཚིམ་ནས་དགའ་མགུར་ལྡན༔ མཐར་ཐུག་བྱང་ཆུབ་སེམས་དང་ལྡན་
གྱུར་ཅིག ཕཊ༔ བཞི་པ་འདོད་ཡོན་ཁྲ་འགྱེད་ནི༔ ཕཊ༔ ན་མོ༔ རང་རིག་དབུ་མའི་ལམ་
བརྒྱུད་ནམ་མཁར་འཕགསཿ ཡེ་ཤེས་ཌཱཀྐིའི་སྐུ་རུ་ལམ་གྱིས་གྱུར༔ སྟོང་གསུམ་
ཁྱབ་པའི་བེམ་རོའི་པགས་པ་བཤུས ཤ་ཁྲག་རུས་གསུམ་འཇིག་རྟེན་ཁམས་ཁྱབ་
ལས – ལྷ་མིའི་འདོད་ཡོན་ལོངས་སྤྱོད་དཔག་ཏུ་མེད༔ བཟའ་བཏུང་གོས་རྒྱན་
108



ཐུགས་ཐིག་འཛིན་པ་རང་གྲོལ། - ཁ༽
གནས་ཁང་ཡོ་བྱད་དངཿ ནོར་བུ་རིན་ཆེན་དགོས་འབྱུང་དཔལ་ཡོན་ལྡན༔ ཀུན་
བཟང་མཆོད་སྤྲིན་རྒྱ་མཚོ་ལྟ་བུར་གྱུར༔ ཕཊ༔ སྐྱབས་གནས་གཅིག་ཆོག་བླ་མ་
ཡུམ་ཆེན་དངཿ སངས་རྒྱས་བྱང་སེམས་སྐུ་གསུམ་ཞིང་བཞུགས་པའི སྐྱབས་
གནས་དཀོན་མཆོག་སྲི་ཞུའི་མགྲོན་ལ་འབུལ༔ ཚོགས་གཉིས་རྫོགས་ཤིང་སྒྲིབ་
གཉིས་ཡོངས་བྱང་ཤོག མགོན་པོ་ཕོ་རྒྱུད་ལྷ་མོ་མོ་རྒྱུད་དང༔ མ་གཟའ་རྡོར་
ལེགས་དེད་དཔོན་ཆེན་པོ་སོགསཿ མགོན་པོ་ཡོན་ཏན་མགྲོན་དུ་གྱུར་རྣམས་ལ
བདག་ལུས་འདོད་ཡོན་རྒྱ་མཚོའི་སྤྲིན་ཕུང་འབུལ༔ མཉེས་ཤིང་ཚིམ་ནས་དམ་
ལས་མི་འདའ་ཤོག༔ སྲིད་རྩེ་མནར་མེད་བར་གནས་རིགས་དྲུག་གི༔ སྙིང་རྗེའི་
ཡུལ་གྱུར་མགྲོན་དུ་གྱུར་རྣམས་ལཿ བདག་ལུས་གང་འདོད་འདོད་ཡོན་དཔག་མེད་
སྦྱིན༔ ངོམ་ཞིང་ཚིམ་ནས་སངས་རྒྱས་མྱུར་ཐོབ་ཤོག༔ སྡུག་བསྔལ་འཁོར་བའི་རྒྱ་
མཚོར་སྐྱེས་ངེས་མང༔ དེ་ཚེ་ཤ་མཁོན་བུ་ལོན་འཁོར་བ་ཡི༔ བགེགས་རིགས་ལན་
ཆགས་མགྲོན་དུ་གྱུར་རྣམས་ལ༔ བདག་ལུས་ལོངས་སྤྱོད་མི་ཟད་གཏེར་ཆེན་སྦྱིན
འཁོར་བ་མ་སྟོངས་བར་དུ་མི་ཟད་པའི༔ གཏེར་ལ་ལོངས་སྤྱོད་ཤ་མཁོན་ཀུན་དག་
ནསཿ མ་གཅིག་ཡུམ་ཆེན་གདུལ་བྱར་འགྱུར་བར་ཤོག༔ ཕཊ མཆོད་སྦྱིན་ལྷག་མགྲོན་ལ་
སྦྱིན་པ ཕཊ དེ་ལྟར་མཆོད་སྦྱིན་ལྷག་ལ་རེ་བ་ཡི༔ ཞ་ལོང་འོན་ལྐུགས་རྗེས་འབྲང་
གློ་བུར་ལྷགྲོ། ཉམས་ཆུང་གཟུགས་ངན་སྟོབས་མེད་འབྱུང་པོའི་རིགསཿ མིང་དང་
མཚན་ནས་མ་ཐོན་ཐམས་ཅད་ལཿ བདག་ལུས་འདོད་ཡོན་ཟག་མེད་གཏེར་ཆེན་
འདི༔ གང་ལ་གང་འདོད་དགོས་དགུའི་གཏེར་དུ་སྦྱིན༔ ནད་དང་དབུལ་ཕོངས་
109



་མདོ་མཁྱེན་བརྩེའི་གསུང་འབུམ།
སྡུག་བསྔལ་ཀུན་ཞི་ཞིངཿ སངས་རྒྱས་སྲས་ཀྱི་གདུལ་བྱ་འགྱུར་བར་ཤོག༔ ཕཊ༔
དེ་ལྟར་མཆོད་སྦྱིན་ཡོངས་རྫོགས་ནསཿ ལུས་ནི་ཡོངས་སུ་སྦྱིན་པས་སྟོང༔ རང་སེམས་དངོས་མེད་ནམ་མཁར་འདྲེས
ཡེ་ནས་ཆོས་སྐུ་ཡུམ་ཆེན་ཀློང༔ འཛིན་མེད་རང་གྲོལ་ངང་དུ་བཞག༔ དེ་ནས་བདུད་བཞི་དབྱིངས་གཅོད་ནི༔ ཕཊ༔
རང་སེམས་འགྱུ་བ་དངོས་མེད་ནམ་མཁའི་ཀློང༔ ཅིར་ཡང་མ་གྲུབ་སྟོང་ཆེན་ཡུམ་
གྱི་མཁ2 རེ་དང་དོགས་པའི་མཚན་མ་ཡེ་ནས་ཞིག ཐོགས་བཅས་འབྱུང་བཞི་
གཟུགས་ཅན་གཟུགས་མེད་བདུད༔ ཐོགས་མེད་ཉོན་མོངས་རྣམ་རྟོག་གྱ་གྱུའི་བདུད
དགའ་བྲོད་དངོས་གྲུབ་རྟགས་མཚན་རེ་བའི་བདུད༔ སྙེམས་བྱེད་ཐེ་ཚོམ་གཉིས་
འཛིན་འཁྲུལ་བའི་བདུད༔ ཐམས་ཅད་བདག་མེད་ཀུན་བཟང་ཡུམ་གྱི་ངང༔ བྱིན་
གྱིས་རློབས་ཤིག་བླ་མ་ཡུམ་ཆེན་མོ༔ དངོས་གྲུབ་སྩོལ་ཅིག་ཁྲོས་མ་ལྷ་ལྔ་མ བར་
ཆད་སོལ་ཅིག་ཡེ་ཤེས་མཁའ་འགྲོའི་ཚོགསཿ སྐུ་གསུམ་རང་ངོ་ཤེས་པར་བྱིན་གྱིས་
རློབས༔ དེ་ལ་འཛིན་རྟོག་མེད་པར་བྱིན་གྱིས་རློབས༔ ལྷ་འདྲེ་སེམས་སུ་ཤེས་པར་
བྱིན་གྱིས་རློབས༔ དེ་ལ་སྙེམས་རྟོག་མེད་པར་བྱིན་གྱིས་རློབསཿ ན་ཚ་ལམ་སློང་
རྐྱེན་ངན་གྲོགས་སུ་ཤར༔ བར་ཆད་བདུད་དང་འཁྲུལ་པའི་སྣང་བ་ཀུན༔ ཁྱབ་
གདལ་ཆེན་པོ་མ་ཅིག་ཐུགས་ཀློང་ཨཱུ༔ རྗེས་ལ་བསྔོ་སྨོན་མཚམས་སྦྱོར་ནི༔ ཕཊ དེ་ལྟར་
མཆོད་སྦྱིན་དགེ་རྩ་བླ་མེད་པསཿ མཁའ་ཁྱབ་མ་རྒན་སེམས་ཅན་མ་ལུས་ཀུན༔
སྡུག་བསྔལ་འཁོར་བའི་རྒྱ་མཚོ་ལས་ཐར་ནསཿ རྣམ་མཁྱེན་རྫོགས་པའི་སངས་
རྒྱས་ཐོབ་ཕྱིར་བསྔོ༔ ཕཊ འཛིན་པ་རང་གྲོལ་གདམས་པ་ཉམས་བླངས་མཐུས༔
བླ་མ་དམ་པའི་ཐུགས་དགོངས་ཡོངས་རྫོགས་ཤིང༔ རྒྱལ་བ་ཞི་ཁྲོ་མཁའ་འགྲོ་



ཐུགས་ཐིག་འཛིན་པ་རང་གྲོལ། ཁ༽
ཆོས་སྐྱོང་བཅས༔ དགྱེས་སྐོང་དངོས་གྲུབ་ཕྲིན་ལས་ཐོགས་མེད་འགྲུབ༔ འགྲོ་
དྲུག་སེམས་ཅན་སྡུག་བསྔལ་ཀུན་ཞི་ཞིང༔ སྣང་སྲིད་ལྷ་འདྲེ་བྱང་ཆུབ་སེམས་ལྡན་
ཤོག༔ བདག་ཀྱང་བརྟུལ་ཞུགས་སྤྱོད་པ་ལམ་དུ་སློངཿ འཛིན་པ་རང་གྲོལ་མན་
ངག་ཉམས་སུ་ལོངསཿ གཟུགས་མེད་འགྲོ་དོན་མཐའ་རུ་ཕྱིན་ནས་ཀྱངཿ འཁོར་
བ་དོང་སྤྲུགས་འཇའ་ལུས་འགྲུབ་པར་ཤོག ཡུམ་ཆེན་དགོངས་དོན་བདུད་ཀྱི་གཅོད་ཡུལ་ཞེས
འཛིན་པ་རང་གྲོལ་ཉམས་ལེན་འགྱེད་ཆེན་བཞི གདན་ཐོག་གཅིག་ཏུ་གྲོལ་བའི་གདམས་པ་ནི༔ གནད་བྱང་མཁའ་
འགྲོའི་བརྡ་རིས་ཆེན་མོ་ལས༔ དྲི་མ་མེད་པའི་གསུང་གི་བདུད་རྩིའི་བཅུད༔ བདག་ཉིད་ལས་ཀྱི་དཔའ་བོས་ཕབ་པོ་
བཞིན༔ ཡི་གེ་འདུ་བྱེད་ཞེན་མེད་རྣལ་འབྱོར་པཿ རིག་པའི་ཡེ་ཤེས་ཞེས་བྱས་བགྱིས་པ་ཡི༔་ བགྱིས་པས་འཁོར་བ་
དོང་ནས་སྤྲུག་པར་ཤོག༔ ས་མ་ཡ་སྟྭ ཆོས་འདིས་འགྲོ་དོན་འཁོར་བ་མ་སྟོངས་བར་དུ་མ་རྫོགས་སོ༔ དགེའོ།། །།
༄༅། །ཡང་གསང་འཛིན་པ་རང་གྲོལ་ལསཿ ཚོགས་མཆོད་
ཕྲིན་ལས་གློག་ཞགས་བཞུགས
ཆཁྱརྣནབྷ བླ་མ་ཡི་དམ་མཁའ་འགྲོ་ལ༔ གུས་པས་འདུད་དོ་དངོས་གྲུབ་སྩོལ༔ ཡང་གསང་འཛིན་
པ་རང་གྲོལ་གྱི༔ བསོད་ནམས་ཚོགས་ཆེན་རྫོགས་པའི་ཕྱིརཿ སྤྲོས་བཅས་ཚོགས་མཆོད་འབུལ་བ་ནི༔ དཀྱིལ་འཁོར་
ཡུལ་དུས་དང་བསྟུན་པར༔ དབུས་སུ་བདུད་རྩིའི་ཐོད་པ་བཤམསཿ བམ་ཆེན་ཚོགས་ཀྱི་ཞལ་ཟས་དང༔ ཚྭ་ས་ཟླ་རྒྱས་
ཟླ་ཁྲོམ་སོགས༔ ཅི་འབྱོར་བ་ཡི་ཟས་སྣ་དང༔ འབྲུ་བཅུད་ཆང་དང་འོ་ཞོ་ཇ བཏུང་བའི་བྱེ་བྲག་དང་བཅས་བཀོད༔
བམ་བསྐང་དཀར་ཟླུམ་དམར་གཏོར་ལཿ སྨན་རཀ་ཕྱི་ནང་མཆོད་པ་དངཿ སྲུང་མའི་མཆོད་གཏོར་སྐྱེམས་ཕུད་བཅས
111



མདོ་མཁྱེན་བརྩེའི་གསུང་འབུམ།
.
ལེགས་བཀོད་ཕུན་སུམ་ཚོགས་པར་བྱ༔ ཌ་མ་རུ་དང་གླིང་བུ་བཅས༔ དགོས་པའི་ཡོ་བྱད་འདུ་བྱ་ཞིང༔ ཐོག་མར་སྔོན་
འགྲོའི་རིམ་པ་ནི༔ ཕཊ༔ སྐྱབས་གནས་མཆོག་གྱུར་བླ་མ་དཀོན་མཆོག་གསུམ༔ ཡི་དམ་
ཞི་ཆགས་ཁྲོ་བོའི་དཀྱིལ་འཁོར་ལྷ མ་ཚོགས་ཡེ་ཤེས་དབྱིངས་ཀྱི་ཌཱཀྐི་མར༔ བདག་
སོགས་གུས་པས་སྐྱབས་སུ་ཉེ་བར་མཆི༔ ཕཊ༔ སེམས་ཅན་ཐམས་ཅད་བདེ་ལྡན་
སྡུག་བསྔལ་ཞི དགྲ་གཉེན་ཉེ་རིང་ཆགས་སྡང་ཀུན་བྲལ་ནས༔ ཉོན་མོངས་འཁྲུལ་
པའི་དྲི་མ་ཡོངས་དག་ཅིང༔ ཡུམ་ཆེན་གོ་འཕང་ཐོབ་པར་སེམས་བསྐྱེད་དོ༔ ཕཊ༔
བདག་ཉིད་ཡེ་ནས་མ་བཙལ་དོན་གྱི་ལྷ ཡེ་ཤེས་མཁའ་འགྲོའི་སྐུ་རུ་ལམ་གྱིས་
གསལཿ ཐུགས་ཀའི་རཾ་ལས་མེ་སྦར་ཚོགས་གཏོར་གྱི༔ འབགས་བཙོག་མ་དག་
ཉེས་པའི་སྐྱོན་ཀུན་བསྲེགསཿ ཡཾ་འཕྲོས་རླུང་གཡོས་ཚོགས་གཏོར་མཆོད་རྫས་ཀྱི
མ་དག་ཉེས་པའི་ཚོགས་ཀུན་ཡོངས་སུ་གཏོརཿ ཁཾ་འཕྲོས་ཆུ་བྱུང་དངོས་འཛིན་དྲི་
མ་བཀྲུསཿ རཾ་ཡཾ་ཁཾ༔ ལན་གསུམ། སླར་ཡང་ཡི་གེ་འབྲུ་གསུམ་དཔག་མེད་འཕྲོས
ཚོགས་གཏོར་རྫས་རྣམས་རང་རང་སྟེང་དུ་བབ འོད་ཞུ་ཤ་ཆེན་ལྔ་དང་བདུད་རྩི་
ལཿ ལྷ་ཡི་ཞལ་ཟས་རོ་བཅུད་ཕུན་སུམ་ཚོགསཿ འཛད་མེད་ནམ་མཁའ་མཛོད་ཀྱི་
གཏེར་དུ་གྱུར༔ ཨོཾ་ཨཱཿཧཱུྃ་ཧ་ཧོ་ཧི༔ ལན་བདུན་བརྗོད་ཅིང་བྱིན་ཆེན་དབབ་པ་ནི༔ ཕཊ༔ ཤར་
ཕྱོགས་མངོན་པར་དགའ་བའི་ཞིང་ཁམས་ནས༔ བདེ་ཆེན་དཀར་མོ་མདའ་དར་
བུམ་པ་འཛིན༔ དབུ་སྐྲ་མཛེས་པའི་ཐོར་ཚུགས་ཤིགས་སེ་ཤིག རིན་ཆེན་རྒྱན་ཆ་
མང་པོ་སི་ལི་ལི ཟ་འོག་དར་གྱི་ན་བཟའ་ལྷབ་ལྷུབ་གསོལཿ རིགས་ཀྱི་མཁའ་
འགྲོའི་ཚོགས་བཅས་གནས་འདིར་བྱོན༔ ཕྱི་སྣོད་བརྟན་པ་སྣོད་ཀྱི་འཇིག་རྟེན་
112



ཐུགས་ཐིག་འཛིན་པ་རང་གྲོལ། ཁ༽
ཁམསཿ ཨོ་རྒྱན་དྷུ་མ་ཐ་ལའི་ཞིང་དུ་བསྒྱུར༔ ནང་བཅུད་གཡོ་བ་བཅུད་ཀྱི་འགྲོ་བ་
ཀུན༔ རིག་འཛིན་དཔའ་བོ་མཁའ་འགྲོ་མ་རུ་བསྒྱུརཿ དཀྱིལ་འཁོར་ཚོགས་རྫས་
< འདི་ལ་བྱིན་ཕོབ་ལཿ ཟག་མེད་རོ་བརྒྱ་ནུས་པ་སྟོང་དང་ལྡན༔ ཤ་ལྔ་བདུད་རྩི་ལྔ་
ཡི་རང་བཞིན་བསྒྱུར༔ ཕཊ༔ ལྷོ་ཕྱོགས་དཔལ་དང་ལྡན་པའི་ཞིང་ཁམས་ནས༔
སེར་མོ་དོན་གྲུབ་རིན་ཆེན་བུམ་པ་འཛིན༔ དབུ་སྐྲ་མཛེས་པའི་ཐོར་ཚུགས་སོགས་
གོང་ལྟར་འགྲེས་སོ། །ཕཊ༔ ནུབ་ཕྱོགས་པདྨ་བརྩེགས་པའི་དུར་ཁྲོད་ནསཿ དམར་མོ་སྒྲ་
སྒྲོག་ལྕགས་ཀྱུ་བུམ་པ་བསྣམསཿ དབུ་སྐྲ་མཛེས༴ སོགས༴ ཕཊ བྱང་ཕྱོགས་ལས་
རབ་གྲུབ་པའི་ཞིང་ཁམས་ནསཿ སྣ་ཚོགས་མཐར་ཕྱིན་གྲི་གུག་ཐོད་པ་བསྣམསཿ
དབུ་སྐྲ་མཛེས༴ སོགས༴ ཕཊ དབུས་ཕྱོགས་སྟུག་པོ་བཀོད་པའི་ཞིང་ཁམས་ནས
ཡུམ་ཆེན་གསང་བ་ཡེ་ཤེས་མཁའ་འགྲོ་མཿ ཕྱག་གཡས་བུམ་པ་གཡོན་པས་ཐོད་
པ་བསྣམས༔ དབུ་སྐྲ་སོགས། ཕཊ ཡེ་ཤེས་མཁའ་འགྲོ་སྡེ་ལྔའི་ལྷ་ཚོགས་ཀྱི༔ བྱིན་
ཆེན་བྱིན་ཕོབ་དངོས་གྲུབ་མཆོག་སྩོལ་ལཿ ཚོགས་གཏོར་བསྐང་བའི་རྫས་མཆོག་
བླ་ན་མེད༔ རྩ་གསུམ་ལྷ་ཚོགས་དགྱེས་པ་བསྐྱེད་ནུས་པའི༔ འདོད་ཡོན་མཆོད་
པའི་སྤྲིན་ཕུང་དཔག་མེད་དུ ་སྒར་མཛད་ཡེ་ཤེས་མཁའ་འགྲོས་བྱིན་ཕོབ་ཅིག
ཨ་ཧ་རི་ནི་ས་སརྦ་པཉྩ་ཨ་མྲྀ་ཏ་ཨཱ་ཝེ་ཤ་ཡ་ཕེ་ཕི དངོས་གཞི་ཚོགས་མགྲོན་སྤྱན་འདྲེན་ནི༔
ཕཊ༔ ཧཱུྃ༔ ཧཱུྃ༔ འོག་མིན་ལྷུན་རྫོགས་ཆོས་དབྱིངས་ཕོ་བྲང་ནསཿ ཀུན་བཟང་
གདོད་མའི་མགོན་པོ་འོད་མི་འགྱུརཿ མ་ཅིག་ཡུམ་ཆེན་ཤེས་རབ་ཕ་རོལ་ཕྱིན
ཉིད་ལས་མི་གཞན་ཆོས་སྐུའི་འཁོར་ཚོགས་བཅསཿ དད་གུས་གདུང་བས་སྤྱན་
1 13



མདོ་མཁྱེན་བརྩེའི་གསུང་འབུམ།
འདྲེན་གཤེགས་སུ་གསོལཿ ངེས་པ་ལྔ་ལྡན་གངས་ཅན་མཚོ་ཞིང་ནསཿ རིགས་
ལྔའི་སངས་རྒྱས་འཁོར་ལོས་བསྒྱུར་བའི་རྒྱལ༔ རིགས་ཀྱི་ཡུམ་མཆོག་སྤྲུལ་པའི་
འཁོར་དང་བཅས༔ དད་གུས་གདུང་བས་སྤྱན་འདྲེན་གཤེགས་སུ་གསོལཿ འགྲོ་
འདུལ་སྤྲུལ་པ་སྐུ་ཡི་ཞིང་ཁམས་ནས༔ སྟོན་པ་དྲི་མེད་དགའ་རབ་དཔའ་བོ་དང
རྡོ་རྗེ་འཛིན་པའི་སར་བཞུགས་རིག་པ་འཛིན༔ རྫོགས་ཆེན་དོན་བརྒྱུད་བླ་མའི་
ཚོགས་དང་བཅསཿ དད་གུས་གདུང་བསཟ དཔལ་རི་བདེ་བ་ཆེན་པོའི་ཞིང་ཁམས་
ནས༔ སངས་རྒྱས་ཀུན་འདུས་པདྨ་ཐོད་ཕྲེང་རྩལ༔ རྣམ་སྨིན་ཚེ་དབང་ཕྱག་ཆེན་
ལྷུན་གྲུབ་ཀྱི་སར་བཞུགས་མཁའ་འགྲོ་དཔའ་བོ་དཔའ་མོའི་ཚོགས༔ དད་གུས
མེ་རི་དགུ་ཀློང་འཁྱིལ་པའི་ཞིང་ཁམས་ནས༔ ཡི་དམ་དཔལ་ཆེན་ཆེ་མཆོག་འདུས་
པ་རྩལ༔ ཡུམ་ཆེན་ནམ་མཁའི་དབྱིངས་ཕྱུག་ཁྲོ་མོའི་རྒྱལཿ ཁྲག་འཐུང་ཁྲོ་བོ་ཁྲོ་
མོའི་འཁོར་ཚོགས་བཅས༔ དད་གུས༴ ཨོ་རྒྱན་དྷུ་མ་ཐ་ལའི་གྲོང་ཁྱེར་གྱི༔ རིན་
ཆེན་ཐོད་མཁར་དགུ་བརྩེགས་ཕོ་བྲང་ནསཿ བརྟུལ་ཞུགས་གྲུབ་བརྙེས་དམ་པ་རྒྱ་
གར་བ འཛིན་པ་རང་གྲོལ་གྲུབ་བརྙེས་རྒྱ་མཚོའི་འཁོརཿ མ་ཅིག་ཡུམ་ཆེན་
གསང་བ་ཡེ་ཤེས་མཆོག ལས་ལ་དབང་སྒྱུར་རྡོ་རྗེ་ཕག་མོ་དང༔ ཡེ་ཤེས་དམ་
ཚིག་ལས་དང་ཤ་ཟའི་འཁོརཿ དད་གུས༴ གཏུམ་དྲག་ཨུ་ཙ་ལ་ཡི་དུར་ཁྲོད་ནས
ཡི་དམ་བདུད་འདུལ་ཁྲོས་མ་ལྷ་ལྔ་མ སྡེ་ལྔའི་འཁོར་ཚོགས་སྤྲུལ་པ་ཡང་སྤྲུལ་
དངཿ གིང་ལང་དབང་ཕྱུག་འབོར་མ་ཕྲ་མེན་བཅསཿ དད་གུས༴ ཡུལ་ཆེན་ཉེར་
བཞི་གནས་ཆེན་སོ་གཉིས་དང༔ དུར་ཁྲོད་ཆེན་པོ་བརྒྱད་ན་བཞུགས་པ་ཡི༔ ཞིང་
114



ཐུགས་ཐིག་འཛིན་པ་རང་གྲོལ། ཁ༽
སྐྱེས་ལྷན་སྐྱེས་སྔགས་ལས་སྐྱེས་པ་ཡི༔ དཔའ་བོ་དཔའ་མོ་མཁའ་འགྲོ་ཤུགས་འགྲོའི་
ཚོགས དད་གུས བཀའ་དང་དམ་ཚིག་རང་རང་གནས་མཆོག་ནས༔ ཆོས་སྐྱོང་
ཕོ་རྒྱུད་མོ་རྒྱུད་སྲུང་མའི་སྡེ གཏེར་སྲུང་ལས་མཁན་དྲེགས་པ་སྡེ་བརྒྱད་ཚོགས
མགོན་པོ་ཡོན་ཏན་མགྲོན་དུ་གྱུར་རྣམས་ཀུན༔ དམ་ཚིག་ཐུགས་དམ་དབང་གིས་
གཤེགས་སུ་གསོལ༔ ཚོགས་ཁང་གཞལ་ཡས་ངོ་མཚར་ཉམས་རེ་དགའ༔ ཞལ་
ཟས་འདོད་ཡོན་ཚོགས་རྫས་དང་རེ་སྤྲོ༔ དམ་གཙང་རྣལ་འབྱོར་ཕོ་མོ་བྱིན་རེ་ཆགས
བཅུ་དྲུག་རིག་མའི་གར་བྱེད་བག་རེ་དྲོ༔ སྲིད་གསུམ་རྣམ་དག་བདེ་བ་ཆེན་པོའི་
ཞིང༔ བདེ་གཤེགས་སྙིང་པོ་རང་བཞིན་དག་པ་ལཿ གཞི་ལས་འཁྲུལ་མ་མྱོང་བའི་
རྩ་གསུམ་ལྷ༔ བདག་ཅག་ཚོགས་གཉིས་རྫོགས་ཤིང་སྒྲིབ་གཉིས་སྦྱངསཿ བྱིན་
གྱིས་བརླབ་ཕྱིར་གནས་འདིར་གཤེགས་སུ་གསོལ༔ ཨེ་ཧྱ་ཧི་བཛྲ་ས་མཱ་ཡ་ཛ་ཛ༔
རིན་ཆེན་འབར་བའི་ཕོ་བྲང་ཉམས་དགའ་བརཿ འཇའ་འོད་གུར་ཁང་འཁྲིགས་
པའི་ཀློང་དཀྱིལ་དུ༔ པདྨ་ཉི་ཟླ་རིན་ཆེན་བརྩེགས་པའི་ཁྲིར༔ ལྷ་ཚོགས་དགྱེས་པ་
ཆེན་པོར་བཞུགས་སུ་གསོལཿ པདྨ་ཀ་མ་ལེ་ཏིཥྛ་ལྷན༔ བཞུགས་སུ་གསོལ་ཞིང་ཕྱག་འཚལ་
བ་ནི༔ དཀྱིལ་འཁོར་ཕྱི་ཁྱམས་ཁོར་ཡུག་ལ་གནས་པའི༔ རིགས་དྲུག་སྙིང་རྗེའི་ཡུལ་
གྱུར་མགྲོན་རྣམས་ཀྱིས༔ རྣམ་གསུམ་དད་ཅིང་གུས་པས་ལུས་བཏུད་དེ༔ སྒོ་
གསུམ་བག་ཆགས་སྦྱང་ཕྱིར་ཕྱག་འཚལ་ལོ༔ ན་མོ་ན་མ་ཧོ༔ ཨ་ཏི་པཱུ་ཧོ༔ པྲ་ཏཱིཙྪ་
ཧོ༔ མཆོད་པ་འབུལ་བ་ནི༔ ཨོཾ་ཨཱཧུཾ༔ བདུད་རྩི་ཡོན་ཆབ་དག་བྱེད་ཞབས་བསིལ་དང
ཨུ་དུམ་ཝ་ར་དྲི་ཞིམ་སྦྱར་བའི་སྤོས༔ སྣང་གསལ་མར་མེ་དྲི་བཟང་བྱུག་པའི་ཆང
1 15



མདོ་མཁྱེན་བརྩེའི་གསུང་འབུམ།
རོ་ལྡན་ཞལ་ཟས་རྐང་གླིང་རོལ་མོའི་སྒྲ༔ ཁྲག་ཆེན་ལ་སོགས་ནང་གི་མཆོད་པ་
བཅསཿ དཀྱིལ་འཁོར་ལྷ་ཚོགས་དགྱེས་པ་བསྐྱེད་ཕྱིར་འབུལཿ ཨགྷཾ་པཱཏྱཾ་སོགས་ནས།
ཤབྷ་པཱུ་ཙ་ཧོ༔ ཧཱུྃ༔ གཞན་ཡང་གཟུགས་མཛེས་སྒྲ་སྙན་དྲི་ཞིམ་དང༔ རོ་མངར་
རེག་འཇམ་དམ་རྫས་བ་ལིཾ་ཏཿ རྩ་བ་བརྒྱད་ལ་ཡན་ལག་སྟོང་སྦྱར་སྨན༔ རྒྱུ་
གཉིས་རྐྱེན་བཞི་དམར་གྱི་རཀྟ་བཅས༔ འབུལ་ལོ་ལྷ་ཚོགས་དགྱེས་པ་བསྐྱེད་གྱུར་
ཅིག༔ རཱུ་པ་ཤབྷ་གནྡྷེ་རཱ་ས་སྤརེ་སརྦ་པཉྩ་ཨ་མྲྀ་ཏ་མ་ཧཱ་བ་ལི་ཏ་རཀྟ་མཎྜལ་པཱུ་ཛ་
ཁཱ་ཧི༔ བཅུ་དྲུག་མཛེས་ལྡན་ཕོ་ཉ་རི་དྭགས་མིག༔ རྩ་བཅུད་ཆགས་ཆེན་བདེ་བ་
ཆེན་པོ་དངཿ ཉོན་མོངས་དུག་ལྔའི་དགྲ་གདོན་བགེགས་ཀྱི་ཚོགས༔ ཐུགས་རྗེའི་
ཐབས་ཀྱིས་བསྒྲལ་བའི་མཆོད་པ་དང༔ མཉམ་ཉིད་བདེ་ཆེན་ཕྱག་རྒྱ་ཆེན་པོ་ཡིས
དཀྱིལ་འཁོར་ལྷ་ཚོགས་གཟི་བྱིན་བསྐྱེད་གྱུར་ཅིག ཏ་ན་ག་ན་མ་ཧཱ་སུ་ཁ་དྷརྨཱ་དྷཱ་
ཏུ་པཱུ་ཛ་ཧོ༔ ཞེས་མཆོད་ཅིང་སླར་ཡང་ཚོགས་མཆོད་དངོས་ལ་འཇུག་པ་ནི༔ ཕཊ༔ བདག་འཛིན་ཤ་
ཁྲག་ཟག་བཅས་ཕུང་པོ་ཁམསཿ རྣམ་ཤེས་སྤར་བའི་བེམ་པོ་རི་རབ་ཙམ ལས་
བྱེད་སྤྲུལ་པའི་མཁའ་འགྲོ་གྲངས་མེད་ཀྱིས ཚོགས་ནང་བཞག་ཅིང་གྲི་གུག་གིས་
དཀྲུགས་པསཿ ཚོགས་དང་བེམ་པོ་དབྱེར་མེད་གཅིག་ཏུ་འདྲེསཿ རི་ལྟར་བརྗིད་
ལྡན་མཚོ་ལྟར་རྒྱ་ཆེ་བ༔ མི་ཟད་ནམ་མཁའ་མཛོད་ཀྱི་དཔལ་ཡོན་རྫོགསཿ ཕུན་
ཚོགས་རོ་བཅུད་ནུས་པ་མཆོག་ཐོབ་གྱུརཿ ཕཊ དང་པོ་ཚོགས་ཕུད་འབུལ་བ་ནི༔ ཕཊ༔
ཚོགས་མཆོད་བདུད་རྩིའི་སྤྲིན་ཕུང་བསམ་ཡས་པཿ སྐུ་གསུམ་རྒྱལ་བ་སྲས་དང་
སློབ་མར་བཅས༔ ཞི་བྱེད་གཅོད་ཡུལ་བརྒྱུད་པའི་བླ་མ་དང༔ པདྨ་ཐོད་ཕྲེང་དམ་
སློ
116



ཐུགས་ཐིག་འཛིན་པ་རང་གྲོལ། ་ ཁ༽
པ་རྒྱ་གར་སོགསཿ ཡི་དམ་ཞི་ཆགས་ཁྲོ་བོའི་དཀྱིལ་འཁོར་ལྷ མ་ཅིག་ཆོས་སྐུ་
རྒྱལ་བ་ཡུམ་ཆེན་མོ༔ ཡེ་ཤེས་དབྱིངས་ཀྱི་ཌཱཀྐི་གསང་ཡེ་མ རྡོ་རྗེ་ཕག་མོ་སེང་ཧ་
མུ་ཁ་ཧི ཁྲོས་མ་ལྷ་ལྔ་མཁའ་འགྲོའི་ཚོགས་བཅས་ལཿ འབུལ་ལོ་དགྱེས་པ་ཆེན་
པོར་བཞེས་སུ་གསོལཿ གུ་རུ་དྷེ་ཝ་ཌཱཀྐི་ནཱི་ག་ན་ཙཀྲ་པཱུ་ཛ་ཁཱ་ཧི༔ བར་པ་བཤགས་པ་ནི༔
ཕཊ ཐོག་མར་འཁྲུལ་བ་ནས་བཟུང་ད་ལྟའི་བརཿ སོ་ཐར་སྡོམ་པ་བྱང་སེམས་
བསླབ་པ་འཆལཿ ཁྱད་པར་རྡོ་རྗེ་སློབ་དཔོན་ལོག་པར་བལྟས༔ གསང་སྔགས་
སྦྱོར་སྒྲོལ་ཐེ་ཚོམ་བློར་མ་ཤོང གསང་མ་ནུས་དང་རྩ་བ་ཡན་ལག་གི༔ དམ་ཚིག་
ཉམས་ཆག་འགལ་འཁྲུལ་འདས་རལ་ཀུན༔ ཞལ་ཟས་ཚོགས་ཀྱི་མཆོད་པ་འདི་
ཕུལ་བས༔ བཤགས་སོ་སོར་ཆུད་བྱང་ཞིང་དག་ནས་ཀྱང ཚངས་པ་དོན་གྱི་
དངོས་གྲུབ་སྩལ་དུ་གསོལཿ ག་ཎ་ཙཀྲ་སཏྭ་ས་མ་ཡ༔ སོགས་ནས། སཏྭ་ཨཱ༔ ཐ་མ་བསྒྲལ་
ཞིང་བསྟབ་པ་ནི༔ ཨ་ལས་བྷནྡྷ་ལྕང་ལོ་ཅན་གྱི་སྣོད་དུ་དགྲ་གདོན་དངོས་སུ་གསལ་
བར་གྱུརཿ ན་མོ༔ དྲིན་ཆེན་ཞི་བྱེད་གཅོད་ཡུལ་བརྒྱུད་པའི་དཔལ་ལྡན་བླ་མ་དམ་
པ་རྣམས་ཀྱི་བཀའ་བདེན་པ་དངཿ བསླུ་བ་མེད་པ་དཀོན་མཆོག་རིན་པོ་ཆེ་རྣམ་པ་
གསུམ་གྱི་བཀའ་བདེན་པ་དང༔ ཆོས་སྐུ་ཡེ་ཤེས་ཀྱི་མཁའ་འགྲོ་མ་ཡུམ་ཆེན་མོ
ལོངས་སྐུ་ཡེ་ཤེས་ཀྱི་མཁའ་འགྲོ་མ་གསང་བ་ཡེ་ཤེསཿ སྤྲུལ་སྐུ་ཡེ་ཤེས་ཀྱི་མཁའ་
འགྲོ་མ་རྡོ་རྗེ་རྣལ་འབྱོར་མའི་ལྷ་ཚོགས་འཁོར་དང་བཅས་པ་རྣམས་ཀྱི་བཀའ༤ ཡི་
དམ་བདུད་འདུལ་ཁྲོས་མ་ནག་མོ༔ བདེ་ཆེན་དཀར་མོ༔ སེར་མོ་དོན་གྲུབ༔ དམར་
མོ་སྒྲ་སྒྲོག༔ སྣ་ཚོགས་མཐར་ཕྱིན༔ ཡེ་ཤེས་དམ་ཚིག་ལས་དང་ཤ་ཟ་འཇིག་རྟེན་
117
་
་



, མདོ་མཁྱེན་བརྩེའི་གསུང་འབུམ། །
མཁའ་འགྲོ་བྱེ་བ་འབུམ་སྡེའི་ཚོགས་དང་བཅས་པ་རྣམས་ཀྱི་བཀའ༤ བདེན་པ་
ཆེན་པོའི་བྱིན་གྱིས་བརླབས་པ་ལ་བརྟེན་ནསཿ བདག་ཅག་རྣལ་འབྱོར་པའི་བ
ཀའ་ལ་མི་ཉན་དམ་ལ་མི་གནས་མགོ་གཡོག་མགོ་སྐོར་འགྱུར་ལྡོག་འཕར་ལྡང་
བྱེད་པའི་གདོན་བགེགས བསམ་ངན་འཆང་བའི་བྱད་མ་དོ་བསྡོ་ཕོད་བཙུགས་
བྱེད་པའི་དགྲ་བོ་རྣམས་ཀྱི་བླ་སྲོག་རྣམ་པར་ཤེས་པ་སྲིད་པ་གསུམ་གྱི་ཁམས་གར་
གནས་ཀྱང་ཞལ་ཟས་ཚོགས་ཐ་མ་དམིགས་པའི་རྟེན་ཤ་ཁྲག་རུས་པ་ནང་རོལ་
དང་བཅས་པ་འདི་ལ་ཁུག་ཅིག ལན་གསུམ་གྱིས་མཐར༔ ཛཧཱུྃ་བཾ་ཧོ༔ ཕཊ༔ ཨོ་རྒྱན་
ཡུལ་གྱི་ཕྱོགས་བཞི་དབུས་ལྔ་རཿ དྲག་པོ་ཐོད་མཁར་འབར་བའི་གཞལ་ཡས་སུ༔
མ་གཅིག་ཡུམ་ཆེན་ཁྲོས་མ་ལྷ་ལྔ་མཿ ཁྲོས་པའི་ཉམས་ལྡན་དུར་ཁྲོད་ཆས་བརྒྱད་
གསོལཿ སྤྱན་གསུམ་སྡང་མིག་ཞལ་གདངས་མཆེ་བ་གཙིགས༔ རང་རང་རིགས་
ཀྱི་འཁོར་ཚོགས་འབུམ་ཕྲག་བཅས༔ དགྲ་གདོན་ཤ་ཁྲག་རུས་པ་ནང་རོལ་བཅས
དུག་ལྔ་དབྱིངས་སུ་བསྒྲལ་ཕྱིར་ལྷག་མེད་རོལ རྣམ་པར་ཤེས་པ་ཆོས་ཀྱི་དབྱིངས་
སུ་སྤོརཿ སྐྱེ་མེད་ཆོས་སྐུའི་ཀློང་དུ་དབྱེར་མེད་འདྲེས༔ ཕཊ༔ རབ་འཇིགས་དུར་
ཁྲོད་བརྒྱད་དང་གནས་ཡུལ་ནསཿ ཡེ་ཤེས་འཇིག་རྟེན་ས་མཚམས་ལ་གནས་ཤིང
མཆོག་ཐུན་དངོས་གྲུབ་དམ་ཚིག་གཉེར་འཛིན་མ སྐལ་ལྡན་སྒྲུབ་པ་པོ་ལ་བྱིན་
གྱིས་རློབས༔ སྐལ་མེད་ལོག་ལྟ་ཅན་ལ་རྟགས་མཚན་སྟོན༔ ཉམས་པའི་དགྲ་
བགེགས་རྣམས་ལ་ཆད་པ་ཆོད༔ ་ ལས་དང་དམ་ཚིག་ཤ་ཟ་མཁའ་འགྲོའི་ཚོགས
ཞིང་བཅུ་ཉམས་པ་བདུན་ལྡན་དགྲ་བོ་དང༔ འཁྲུལ་སྣང་ལོག་པའི་ལམ་ཞུགས་



ཐུགས་ཐིག་འཛིན་པ་རང་གྲོལ། ཁ༽
གཟུགས་མེད་བགེགས༔ བསམ་ངན་བྱད་མ་བསྒྲལ་བའི་ཤ་ཁྲག་དང༔ སྲོག་
དབུགས་རྣམ་ཤེས་ཚོགས་ཀྱི་འཁོར་ལོར་འབུལ༔ བཞེས་ཤིག་ལྷག་མ་མེད་པར་
ཁ་རཾ་ཁཱ་ཧི༔ ཕཊ༔ ཞིང་དང་དུར་ཁྲོད་དབང་འདུས་མཐུ་མོ་ཆེ༔ འཛིན་པ་རང་གྲོལ་
ལས་ཀྱི་ས་མཚམས་འཛིན༔ དམ་ལྡན་སྒྲུབ་པ་པོ་ཡི་གྲོགས་མཛད་མ… གནས་ཀྱི་
མཁའ་འགྲོ་ཀོའུ་རཱི་མ་བརྒྱད་དངཿ ཞིང་ཁམས་སྐྱོང་བའི་སིང་ཧོ་ཕྲ་མེན་མཿ སྡང་
བར་བྱེད་པའི་དགྲ་དང་གནོད་པའི་བགེགསཿ གནས་གདོན་ལུས་གདོན་གསར་
སྐྱེས་དམ་སྲི་དང དགྲ་འདྲེ་འབྱུང་པོ་དབྱེར་མེད་ཤ་ཁྲག་རུསཿ ཞལ་དུ་བསྟབ་པོ་
ལྷག་མ་མེད་པར་རོལ དགྲ་གདོན་རྣམ་ཤེས་ཚོགས་བརྒྱད་མཁའ་ཀློང་བསྟིམ༔
རིག་པ་སྐྱེ་མེད་ཆོས་ཀྱི་དབྱིངས་སུ་ཨཱ༔ ཕཊ༔ ཕཊ༔ ཕཊ༔ ཐུགས་དམ་བསྐང་བའི་རིམ་པ་
ནི༔ ཕཊ༔ ཞིང་ཆེན་ལྤགས་པ་གསེར་གྱི་ས་གཞིའི་སྟེང༔ རི་རབ་གླིང་བཞི་གླིང་ཕྲན་
བཀོད་པ་མཛེསཿ ཉི་མ་ཟླ་བ་རྒྱུ་སྐར་འཇའ་ཚོན་བཀྲ ལྷ་མིའི་འདོད་ཡོན་ལོངས་
སྤྱོད་དཔག་ཏུ་མེད༔ རྒྱལ་སྲིད་སྣ་བདུན་བཀྲ་ཤིས་རྫས་རྟགས་བརྒྱད༔ འདོད་
ཡོན་མཆོད་པའི་ལྷ་མོ་དཔག་མེད་ཀྱིས༔ སྣ་ཚོགས་མཆོད་རྫས་བྱེ་བྲག་བསམ་
ཡས་པས་མ་གཅིག་ཆོས་སྐུ་རྒྱལ་བ་ཡུམ་ཆེན་མོ༔ ཆོས་ལོངས་སྤྲུལ་སྐུའི་ཚོགས་
བཅས་ཐུགས་དམ་བསྐང མངོན་རྫོགས་ཞིང་ན་ཁྲག་འཐུང་ཧེ་རུ་ཀཿ ཀུན་བཟང་
རྡོར་སེམས་དགའ་རབ་དཔའ་བོ་དངཿ ཡང་གསང་བརྒྱུད་པའི་བླ་མའི་ཚོགས་
རྣམས་སོགསཿ ཞི་གཅོད་བརྒྱུད་ལྡན་བླ་མའི་ཐུགས་དམ་བསྐངཿ འོག་མིན་ཚོགས་
ཆེན་འདུས་པའི་ཕོ་བྲང་ནསཿ སྟོན་པ་མངོན་རྫོགས་ཆེ་མཆོག་འདུས་པ་རྩལཿ མ་
་
119་



མདོ་མཁྱེན་བརྩེའི་གསུང་འབུམ།
རྒྱུད་མཁའ་འགྲོའི་གཙོ་མོ་དབང་སྒྱུར་མཿ གསང་བ་ཡེ་ཤེས་རྡོ་རྗེ་ཕག་མོ་ཡུམ
བྱིན་རླབས་ཡེ་ཤེས་མཁའ་འགྲོའི་ཐུགས་དམ གཏེར་རིགས་བཅོ་བརྒྱད་སྲོག་
འཛིན་རང་དབང་བསྒྱུརཿ བརྟུལ་ཞུགས་གྲུབ་བརྙེས་ཨ་ཙརྱ་དམར་པོ༔ པདྨ་ཐོད་
ཕྲེང་རྡོ་རྗེ་དྲག་པོ་རྩལཿ ཕ་གཅིག་དམ་པ་ནག་པོའི་ཐུགས… ཡེ་ཤེས་ཌཱཀྐིའི་གཙོ་
མོ་མནྡརཿ ཡེ་ཤེས་མཚོ་རྒྱལ་མཁའ་འགྲོ་སུ་ཝརྞ བདག་འཛིན་ཚར་གཅོད་མ་
གཅིག་ལབ་ཀྱི་སྒྲོན ཨ་ཙ་རཏྣ་དྷ་ཛའི= འཛིན་པ་རང་གྲོལ་བཀའ་བབ་ལེགས་
འདུས་མཿ བྱིན་རླབས་དབང་ཐོབ་གྲུབ་ཆེན་གཅེར་བུ་པཿ ཐོད་སྨྱོན་བསམ་འགྲུབ་
ཁམ་འབུ་ཡ་ལེ་སོགསཿ གཅོད་ཡུལ་བརྒྱུད་པའི་བླ་མའི༔ ཡི་དམ་ཞི་བ་རྡོ་རྗེ་
དབྱིངས་ཀྱི་ལྷ འབར་བ་ཁྲག་འཐུང་ལྔ་བཅུ་རྩ་བརྒྱད་དང༔ གཤིན་རྗེ་དབང་ཆེན་
གསང་བདག་རྡོརྗེ་འཛིན༔ རབ་འབྱམས་དཀྱིལ་འཁོར་རྒྱ་མཚོའི་ མ་གཅིག་ཡུམ་
ཆེན་བདུད་འདུལ་ཁྲོས་མ་ནག༔ བདེ་ཆེན་དཀར་མོ་སེར་མོ་དོན་གྲུབ་མ དམར་
མོ་སྒྲ་སྒྲོག་སྣ་ཚོགས་མཐར་ཕྱིན་བཅས༔ ཡེ་ཤེས་ལས་དམ་མཁའ་འགྲོའི་ཐུགས
ཕོ་རྒྱུད་ཀུན་འདུས་མགོན་པོ་བྱ་རོག་གདོང༔ མོ་རྒྱུད་ཀུན་འདུས་སྔགས་སྲུང་རལ་
གཅིག་མ༔ འབར་མ་གཟའ་བདུད་གིང་ཆེན་སྤུ་གྲི་གསུམ དུར་བདག་ཡབ་ཡུམ་
བཅས་པའི༴ གཏེར་གྱི་སྲུང་མ་གཉན་ཆེན་སྡེ་བཞི་དང༔ དགེ་བསྙེན་ཆེན་པོ་ཀླུ་
བདུད་མིང་སྲིང་གཉིས༔ ལྷ་ཀླུ་གནོད་སྦྱིན་དྲེགས་པ་སྡེ་བརྒྱད་སོགས དཀར་
ཕྱོགས་སྐྱོང་བ་རྣམས་ཀྱི་ཐུགས་དམ་བསྐང ཁྱེད་རྣམས་ཐུགས་དམ་གཉན་པོ་
སྐོང་མཛོད་ལ༔ སྒྲིབ་གཉིས་བག་ཆགས་ཉེས་ལྟུང་ཀུན་དག་ཅིངཿ ཉམས་ཆགས་
120



་
ཐུགས་ཐིག་འཛིན་པ་རང་གྲོལ། ཁ༽
སོར་ཆུད་ཐུགས་ཀྱི་དགྱེས་པ་བསྐྱེད༔ ཉམས་དང་རྟོགས་པ་ཡར་ངོའི་ཟླ་བཞིན་
འཕེལ འཛིན་གྲོལ་ཞི་བྱེད་འབྲེལ་བས་བསྡུས་པ་ཡི༔ སྣང་སྲིད་ལྷ་འདྲེ་གཟུགས་
ཅན་གཟུགས་མེད་ཀུན༔ འབྲེལ་ཚད་དོན་ལྡན་བག་ཆགས་འཛིན་ཞེན་དལཿ སྟོང་
ཉིད་བྱང་ཆུབ་སེམས་ཀྱིས་རྒྱུད་བརླན་ནས༔ མ་གཅིག་ཡུམ་ཆེན་གོ་འཕང་མྱུར་
ཐོབ་ཤོག༔ ཕཊ དེ་ལྟར་ཐུགས་དམ་བསྐང་ཞིང་བཤགས་པ་ནི༔ ཕཊ༔ མ་གཅིག་ཡུམ་ཆེན་
ཤེས་རབ་ཕ་རོལ་ཕྱིན༔ དཀྱིལ་འཁོར་ལྷ་ཚོགས་མ་ལུས་དགོངས་སུ་གསོལཿ བླ་
མ་སངས་རྒྱས་འདུས་པའི་ངོ་བོ་ཉིད༔ སྣ་ཚོགས་སྤྱོད་པས་རོལ་གར་བསྒྱུར་བ་ལ
ཐེ་ཚོམ་ལོག་ལྟ་སྐྱོན་དུ་བལྟས་པ་དང༔ བཀའ་ལྟར་མ་བསྒྲུབས་ཐུགས་དང་འགལ་
བགྱིས་བཤགསཿ ཡང་གསང་ལུས་མེད་མཁའ་འགྲོའི་ཐུགས་ཐིག་ཆོས༔ ཐུན་
མོང་མ་ཡིན་བཀའ་གནད་མ་རྟོགས་ཤིང ་ལྟ་བ་གོལ་ཤོར་ནོར་བའི་དབང་དུ་
ཤོར༔ སྒོམ་པ་ཐེ་ཚོམ་རེ་དོགས་འཁྲུལ་དབང་ཤོར༔ སྤྱོད་པ་སྤང་བླང་མཆོག་
འཛིན་དུག་ལྔར་གོལ༔ གཞན་ཕན་བྱང་ཆུབ་སེམས་ཀྱི་དམ་བཅའ་རལཿ ཞི་བདེར་
གཞོལ་ཞིང་ཐེག་དམན་ལམ་དུ་ཞུགསཿ རང་སེམས་སངས་རྒྱས་དངོས་སུ་མ་
མཐོང་ཞིང༔ དངོས་གྲུབ་བླ་མར་འབྱུང་བར་མ་ཤེས་པའི སངས་རྒྱས་གཞན་དུ་
བཙལ་པའི་ནོངས་པ་ཀུན་མི་འཆབ་མི་སྦེད་སྙིང་ནས་འགྱོད་པས་བཤགས༔
ཕྱིན་ཆད་སྡོམ་བགྱིད་བླ་མ་ཡུམ་ཆེན་མོ༔ དབྱེར་མེད་སྐྱབས་སུ་འཛིན་ཅིང་གསོལ་
བ་འདེབས༔ མཐོལ་བཤགས་ཐུགས་ཀྱིས་བཟོད་པར་བཞེས་ནས་ཀྱངཿ - ཚངས་
པ་དོན་གྱི་དངོས་གྲུབ་སྩལ་དུ་གསོལ༔ ཡི་གེ་བརྒྱ་བ་ལན་བདུན་བརྗོད༔ དེ་ནས་རྣལ་འབྱོར་ཕོ་མོ་
121
་



མདོ་མཁྱེན་བརྩེའི་གསུང་འབུམ། ་
རྣམས༔ དགའ་སྟོན་ཚོགས་ཀྱི་དངོས་གྲུབ་རོལ༔ ཧོ༔ རྡོ་རྗེ་སློབ་དཔོན་མཆེད་ལྕམ་ཀུན༔ ཤ་ཆེན་
ལྔ་དང་བདུད་རྩི་ལྔ༔ འདོད་ཡོན་མི་ཟད་རྒྱན་དུ་རོལ དགྱེས་པ་ཆེན་པོའི་བརྟུལ་
ཞུགས་བསྐྱེད༔ ཅེས་རིག་མས་དྲངས་ཤིང ལེན་པ་པོས༔ མཁའ་འགྲོ་སྒྲུབ་པའི་དམ་ཚིག་
རྫསཿ དངོས་གྲུབ་ཆེན་པོའི་དགའ་སྟོན་ལཿ གཉིས་མེད་ངང་དུ་རོལ་པ་ཡིས༔
གཟུང་དང་འཛིན་པ་ཀུན་གྲོལ་ཤོག ཨ་ལ་ལ་ཧོ ཚོགས་མཐར་ལྷག་མ་བསྔོ་བ་ལ༔ དང་པོ་
གཙང་མའི་ཕུད་ལྷག་ནི༔ མཆོག་གསུམ་རྩ་གསུམ་སྲུང་མའི་བདེན་སྟོབས་དང༔ ཆོས་ཉིད་
ཆོས་ཅན་རྒྱུ་འབྲས་བསླུ་མེད་མཐུསཿ ད་དགྲ་ཐད་དུ་ལངས་པའི་དམ་ཉམས་པ
དམིགས་པའི་ཡུལ་གྱུར་ལྷག་གཏོར་རྟེན་ལ་ཁུག རྣ་ཨཱ་ཀན་ཡ་ཛ༔ བྷྱོ༔ ཕྱོགས་
བཞི་འཇིགས་པའི་དུར་ཁྲོད་ནསཿ ལས་བྱེད་མཁའ་འགྲོ་མཐུ་མོ་ཆེ༔ ཁྲོ་མོའི་
གཟུགས་ལ་མཚོན་ཆ་ཐོགས་སྲིད་པ་གསུམ་ལ་ཐོགས་མེད་རྒྱུ༔ འཇིག་རྟེན་
འདས་ཀྱང་འཁོར་བའི་ཚུལ༔ དབུས་ལ་མི་གནས་མུ་རིན་སྐྱོང༔ ལྷག་སྡུད་གཙོ་མོ་
མཆེད་བཞི་དང ཤ་ཟ་འཇིག་རྟེན་མཁའ་འགྲོ་མ༔ དབང་ཕྱུག་ཕྲ་མེན་གིང་ལང་
ཀ དགྲ་ལ་སྡང་ཞིང་ཤ་ལ་རྔམས ཁྲག་ལ་འཐུང་ཞིང་ཚེ་བསོད་བསྡུ ཚོགས་
ཁང་ཉུལ་ཞིང་ཉམས་པ་ཅན ཞེ་ལ་བརྣག་པའི་ཚུལ་གྱིས་སྒྲོལ༔ ལྷག་མའི་ཞལ་
ཆབ་གཏོར་མ་བཞེསཿ སྔོན་གྱི་ཐུགས་དམ་ཞལ་བཞེས་བཞིན༔ བླ་མར་བརྙས་
ཤིང་སྔགས་ལ་གཤེ སྒྲུབ་པ་པོ་ལ་དོ་བསྡོ་བའི སྡང་དགྲ་དམིགས་པའི་ཡུལ་
གྱུར་ཀུན༔ ལྷག་གཏོར་འདི་དང་མཉམ་དུ་བཞེསཿ དམ་ཚིག་རྗེས་སུ་དྲན་མཛོད་
ལཿ གསང་སྔགས་བསྟན་པ་རྒྱས་པར་མཛོད༔ ཨུཙྪིཏྟ་བ་ལི་ཏ་ཡཱཾ་ས་རཀྟ་ཙིཏྟ་ཀོ་
， 122



ཐུགས་ཐིག་འཛིན་པ་རང་གྲོལ། ཁ༽།
རོ་ཙ་ན་ཀཾ་ནི་རི་ཏི་ལ་ཁཱ་ཧི༔ བཙོག་ལྷག་བསྡུ་ཞིང༔ ཕཊ༔ བམ་ཆེན་ཚོགས་ལྷག་འདོད་
ཡོན་ལཿ མི་ཟད་པ་ཡི་གཏེར་ཆེན་གྱུར༔ ཨོཾ་ཨཱཧཱུྃ༔ ལན་ཆགས་བགེགས་རིགས་
འབྱུང་པོའི་ཚོགསཿ མཁའ་རྒྱུ་ཡི་དྭགས་ཤ་ཟའི་རིགསཿ ཁས་ཞན་དབང་ཆུང་དང་
བཅས་ལཿ ཕ་འབབ་ཚོགས་ལྷག་འདི་བསྔོས་པསཿ ཞེ་སྡང་སྡུག་བསྔལ་ཀུན་བྲལ་
ཤོགཿ ཕཊཕཊཕཊ༔ ཅེས་ཕྱི་རོལ་དུ་དོར༔ བླ་མ་མཁའ་འགྲོའི་དཀྱིལ་འཁོར་དུ
ཚོགས་འཁོར་ཕུལ་བའི་བསོད་ནམས་ཀྱིས༔ བདག་ཅག་འབྲེལ་བས་བསྡུས་པ་
ཀུན༔ ཕྱམ་གཅིག་རྫོགས་སངས་རྒྱས་པར་ཤོག༔ ཕཊ༔ སྲུང་མར་གཏོར་མ་སྦྱིན་པ་ནི༔
ཕཊ༔ བྷནྡྷའི་སྣོད་དུ་ཤ་ཁྲག་གཏོར་མ་ནི༔ ཡེ་ཤེས་བདུད་རྩིའི་ངོ་བོ་ལྷུན་གྲུབ་
གྱུརཿ ཨོཾ་ཨཱཿཧཱུྃ་ཧ་ཧོ་ཧཱི༔ སྔོན་འདས་བར་དང་ཐ་མའི་དུས་ཀྱི་ཚེ༔ དགའ་རབ་
དཔའ་བོ་ཨ་ཙར་དམར་པོ་དང༔ ཁྲོས་མ་ནག་མོ་པདྨ་ཐོད་ཕྲེང་རྩལ༔ དམ་པ་རྒྱ་
གར་ལབ་ཀྱི་སྒྲོན་མ་ཡི༔ སྤྱན་སྔར་ཁས་བླངས་དམ་བཅས་བྲོ་བོར་བའི འཛིན
པ་རང་གྲོལ་བཀའ་ཡི་སྲུང་མའི་ཚོགས༔ སྔོན་གྱི་དམ་ཚིག་རྗེས་སུ་དྲན་མཛོད་ལ
དམ་རྫས་རྒྱན་ལྡན་བ་ལི་གཏོར་མ་བཞེས༔ ཡང་གསང་ཐུགས་ཐིག་བསྟན་པ་
རྒྱས་པ་དང… འཛིན་པ་རང་གྲོལ་བྱིན་རླབས་ཚན་ཁ་མྱུརཿ ་སྒྲུབ་པ་པོ་ཡི་རྣམ་
བཞིའི་ཕྲིན་ལས་སྒྲུབས་ དགྲེ་གདོན་ཐལ་བར་བརླག་པའི་ཕྲིན་ལས་མཛོད༔
ཕཊ༔ གཏེར་བདག་མཆོད་ཅིང་བསྟན་མ་སྐྱོང་བ་ནི༔ ཀྱེ༔ ལྷ་གཉན་གནོད་སྦྱིན་ཆོས་གཏེར་ནོར་
གྱི་བདག དཀར་ཕྱོགས་སྐྱོང་ཞིང་ནག་ཕྱོགས་དཔའ་བཀོང་པཿ བསྟན་མ་བཅུ་
གཉིས་དགེ་བསྙེན་ཉེར་གཅིག་བཅས༔ འདོད་ཡོན་བརྒྱན་པའི་གཏོར་མ་འདི་
123



་་
མདོ་མཁྱེན་བརྩེའི་གསུང་འབུམ།
བཞེས་ལ༔ རྣལ་འབྱོར་ཕོ་མོའི་ལོངས་སྤྱོད་འཕེལ་བ་དང་ནད་མཚོན་དམག་
དཔུང་བཙའ་ཐན་སད་སེར་ཞི འཛམ་གླིང་བདེ་སྐྱིད་འཕེལ་ཞིང་རྒྱས་པར་མཛོད༔
སླར་ཡང་མཆོད་ཅིང་བསྟོད་པ་ནི༔ བླ་མ་ཡི་དམ་མཁའ་འགྲོའི་ཚོགས་དང་བཅསཿ ཕྱི་ནང་
གསང་བ་བླ་མེད་མཆོད་པའི་སྤྲིན་སྲིད་དང་ཞི་བའི་དཔལ་ཡོན་ཕུན་ཚོགས་
འབུལ དགྱེས་པར་བཞེས་ལ་ཐུགས་རྗེས་བརྩེ་བར་དགོངསཿ ཨོཾ་བཛྲ་ཨརྒྱུ་སོགས།
ཤབྷ་རཱུ་པ་ཤབྷ་གནྡྷེ་རཱ་ས་སྤངྒེ་སརྦ་པཉྩ་རཀྟ་པཱུ་ཙ་ཨཱ་ཧོ༔ མ་གཅིག་ཆོས་སྐུ་རྒྱལ་
བ་ཡུམ་ཆེན་མོ༔ པདྨ་འབྱུང་གནས་དམ་པ་རྒྱ་གར་བ ཡེ་ཤེས་དབྱིངས་ཀྱི་མཁའ་
འགྲོ་ཝཱ་ར་ཧི ་ - ཡི་དམ་བདུད་འདུལ་ཁྲོས་མ་ལྷ་ལྔ་མཿ དཀྱིལ་འཁོར་ཡོངས་
རྫོགས་ལྷ་ལ་ཕྱག་འཚལ་བསྟོད༔ གཤེགས་གསོལ་བསྡུ་རིམ་ནི༔ ཕཊ༔ ཆོས་སྐུ་ཡེ་ཤེས་
དབྱིངས་ཀྱི་མཁའ་འགྲོ་མ༔ སྣང་བ་རྣམ་པར་དག་པའི་ཀློང་དུ་གཤེགསཿ ལོངས་
སྤྱོད་རྫོགས་སྐུ་རིགས་མཆོག་ལྔས་བསྡུས་པ༔ ཕུང་ལྔ་རྣམ་དག་རིགས་ལྔའི་ཞིང་
དུ་གཤེགས༔ སྤྲུལ་པའི་རོལ་གར་རྩ་གསུམ་དཀྱིལ་འཁོར་ལྷ༔ གར་བཞུགས་བདེ་
བ་ཆེན་པོའི་དབྱིངས་སུ་གཤེགས༔ ཡི་དམ་བདུད་འདུལ་ཁྲོས་མ་ལྷ་ལྔ་མ༔ ཉོན་
མོངས་རྣམ་དག་ཡེ་ཤེས་ལྔ་ཀློང་གཤེགསཿ སྣང་བའི་གཞལ་ཡས་འོད་ཞུ་རང་ལ་
ཐིམ༔ རང་ཉིད་ཐུགས་སྲོག་ལ་ཐིམ་ཀ་དག་ཀློང༔ སླར་ཡང་བླ་མ་རང་རིག་དབྱེར་
མེད་པའི འོད་ལུས་ཡེ་ཤེས་སྙིང་པོར་ལམ་ཁྱེར་སྦྱངས༔ ཨོ་ཏདྱ་ཐཱ ག་ཏེ་ག་ཏེ་
པཱ་ར་ག་ཏེ་པཱ་ར་སཾ་ག་ཏེ་བོ་དྷི་སྭཱ་ཧཱ ་ དགེ་བ་བསྔོ་བ་ནི༔ ཆོས་སྐུ་ཡུམ་ཆེན་ཤེས་རབ་
ཕར་ཕྱིན་མའི༔ དགོངས་དོན་འཛིན་པ་རང་གྲོལ་ཉམས་ལེན་དང༔ བླ་མེད་ཚོགས་
124



ཐུགས་ཐིག་འཛིན་པ་རང་གྲོལ། ཁ༽ །
ཀྱི་འཁོར་ལོ་བསྐོར་བ་ཡིས༔ དགེ་ཚོགས་མཁའ་མཉམ་འགྲོ་བའི་རྒྱུད་ལ་བསྔོ༔
བླ་མ་ཡི་དམ་མཁའ་འགྲོའི་བྱིན་ནུས་ཀྱིས༔ རྡོ་རྗེ་སློབ་དཔོན་སྐུ་ཚེ་མཛད་ཕྲིན་
རྒྱསཿ བརྒྱུད་འཛིན་བུ་སློབ་ཡངས་པའི་ས་ཆེན་ཁྱབ༔ ཡང་གསང་གདམས་པས་
སྐལ་ལྡན་སྨིན་ཅིང་གྲོལ༔ སྨོན་ལམ་ལོག་པའི་བདུད་རིགས་ཚར་བཅད་ནས༔
གཟུགས་ཅན་གཟུགས་མེད་འབྲེལ་བས་བསྡུས་པ་ཀུན༔ མ་གཅིག་ཡུམ་ཆེན་
གདུལ་བྱར་འགྱུར་བར་ཤོག༔ དཀྱིལ་འཁོར་བསྡུ་ཞིང་དངོས་གྲུབ་རྫས༔ ལོག་ལྟ་དམ་ཉམས་ཅན་དག་
ལཿ སྦྱིན་པར་མི་བྱ་དམ་ཚིག་གོ༔ ཨེ་མཿ ཡང་གསང་འཛིན་པ་རང་གྲོལ་གྱི༔ གཅོད་ཚོགས་འདོད་དགུ་འབྱུང་བའི་
གཏེརཿ ཕྲིན་ལས་གློག་གི་ཞགས་པ་འདི༔ བདག་འདྲ་ཨ་ཙར་ནག་པོ་ཡིསཿ ཊཀྐི་གསང་བའི་བརྡ་རིས་ལཿ བཏབ་
ནས་དབྱིངས་ཀྱི་རྗེ་མོ་ཡི༔ ཐུགས་ཀྱི་ཀློང་དུ་སྦས་པ་སྟེ༔ མ་འོངས་དུས་ཀྱི་ཐ་མ་ལ ཡང་གསང་ཆོས་ཀྱི་བདག་པོ་
དངཿ འཕྲད་ནས་འཛིན་པ་རང་གྲོལ་གྱི༔ བྱིན་རླབས་ཚན་ཁ་ཆེ་བར་ཤོག༔ བཀའ་འདི་དུར་བདག་མིང་སྲིང་དང༔ ཤ་
ཟ་ཕྲ་མེན་ཚོགས་ལ་གཏད༔ ཐུབ་པར་སྲུངས་ཤིག་དམ་ཚིག་རྒྱ༔ ས་མ་ཡ༔ རྒྱ་རྒྱ་རྒྱ༔ གུསཿ སྒྱུཤྲཱི༔ བདག་འདྲ་དུས་
མཐའི་གཏེར་སྨྱོན་ཁྲག་འཐུང་ཨ་ཙར་དམར་པོས་བརྡ་རིས་ལས་ཆོག་བསྒྲིགས་སུ་བཏབ་ཅིང་དག་པར་ཕབས་པ་ཡི་
གེའི་འདུ་བྱེད་འཛིན་པ་རང་གྲོལ་མོས་ལྡན་སློབ་བུ་འོད་ཟེར་མཐའ་ཡས་ཀྱིས་བགྱིས་པའོ།། །། སརྦ་མངྒལཾ།།
དགེའོ།། །།
125



ཐུགས་ཐིག་འཛིན་པ་རང་གྲོལ། ་ ་
ཁ༽
ཊཚོའཁྱིཊཀཱཝིཀྲྀ་འགོགོགོགའགཾ ཨོ་ཆ་བཙཀཟིགཟིཊིཀྐབཊི |
༄༅། །ཀ རུ རྒྱུ ༔ ཏ ཌི ཏཱ ཙི ནྟི ཏི ལ ཀ མ དྷ ཧ ཎཾ། སྭེ བྱཱ ཀྵ རཱཏྠ རེ ཏ ཐ པ རི གྲ ཧོ བི ཧ ར ཏི སྨ། །་
ཧཱུཾ། ཐུགས་ཐིག་འཛིན་པ་རང་གྲོལ་ལས༔ གཤིན་པོ་རྗེས་འཛིན་ཐུགས་རྗེའི་གློག་གི་ཞགས་པ་བཞུགས
-
127



མདོ་མཁྱེན་བརྩེའི་གསུང་འབུམ།
] སྨནྣམནྣཧྨཉརྟཉཉྩ། ཆོས་སྐུ་རྒྱལ་བ་ཡུམ་ཆེན་མོ༔ གསང་བ་ཡེ་ཤེས་ཌཱཀི་ ལས་ལ་དབང་བསྒྱུར་
ཁྲོས་མའི་རྒྱལ༔ གུས་པས་འདུད་དོ་དངོས་གྲུབ་སྩོལ༔ ཡང་གསང་འཛིན་པ་རང་གྲོལ་གྱི༔ ཕྲིན་ལས་གཞན་ཕན་རིམ་
པ་འདིའི༔ གཤིན་པོ་རྗེས་སུ་འཛིན་པའི་ཐབས༔ ཐུགས་རྗེ་གློག་གི་ཞགས་པ་བསྟན༔ འདིར་ཡང་རྒྱལ་བ་ཐབས་
མཁས་ལ་ཐུགས་རྗེ་ཆེ་བ་རྣམས་ཀྱིས་འགྲོ་བའི་ཁམས་དང་དབང་པོར་འཚམས་པའི་གདམས་པ་སྤྲོས་བཅས་དང་
སྤྲོས་མེད་སྣ་ཚོགས་བསྟན་པའི་ནང་ཚན་ལསཿ … ཡང་གསང་ཐུགས་ཀྱི་ཐིག་ལེའི་རྣལ་འབྱོར་འཛིན་པ་རང་གྲོལ་གྱི་
ཉམས་ལེན་མཐར་ཕྱིན་ཅིང་གཞན་ཕན་བྱང་ཆུབ་ཀྱི་སེམས་དང་ལྡན་པས་གཤིན་པོ་རྗེས་སུ་འཛིན་པ་ལཿ ཅིས་ཀྱང་
ཕན་པ་མེད་ཅིང་འཆི་བའི་རྟགས་མཚན་མངོན་དུ་གྱུར་པའི་ཚེ༔ རང་ཉིད་གམ་དུ་ཡོད་ན་འཛིན་པ་རང་གྲོལ་གཞུང་ཆེན་
མཐར་ཆགས་སུ་བཏང་ཞིང་གཅོད་ཡུལ་གདན་ཐོག་གཅིག་པའི་རང་ལུས་ཕུང་པོའི་མཆོད་སྦྱིན་དུ་བྱས་པས་མགྲོན་
བཞི་མཉེས་ཤིང་བགེགས་རིགས་ཁོང་ཁྲོ་ཞི་ཞིང་བྱང་ཆུབ་ཀྱི་སེམས་དང་ལྡན་པར་དམིགས་ལཿ དེ་ནས་གཤིན་པོ་
དབུགས་དང་མ་བྲལ་བའི་གོང་དུ་ཁོ་རང་གི་མོས་པ་དང་བསྟུན་ངོ་སྤྲོད་གསལ་ཐེབས་ན་མཆོག་ཏུ་གྱུར་ཅིང་གལ་ཏེ་
ནད་ཀྱི་ཟུག་རྔུ་དང་སེམས་འཁྲུལ་བའི་གཞན་དབང་ཅན་ལའང་རང་ཉིད་ཀྱི་མོས་འདུན་རྩེ་གཅིག་ཏུ་གཏད་ན་ཐོས་
གྲོལ་གྱི་ནུས་པ་བཙན་ཐབས་ཀྱི་བྱིན་རླབས་འཇུག་ཕྱིར་ཉམས་ལེན་གྱི་གདེངས་དང་སྙིང་རྗེ་ཆེན་པོ་མ་བྲལ་བའི་ངང་
ནས་འདི་སྐད་དོ༔ མིང་ནས་བོས་ཤིང ཀྱེ་མཿ སྐལ་ལྡན་བུ་ཁྱོད་མ་ཡེངས་ལེགས་པར་ཉོན
ཚེ་སྔོན་རྣམ་དཀར་དགེ་ལ་འབད་པ་ཡིསཿ ད་རེས་དལ་འབྱོར་མི་ལུས་རིན་ཆེན་
ཐོབཿ སངས་རྒྱས་ཆོས་དང་འཕགས་པའི་དགེ་འདུན་ལ༔ དད་པ་ཐོབ་ཅིང་ཉམས་
ལེན་སྐལ་བར་ལྡན༔ སྒྲ་ཐོས་ཙམ་གྱི་ཕན་ཡོན་བརྗོད་དུ་མེད༔ རང་བཞིན་སྐྱེ་
གནས་བར་དོའི་དུས་ཀྱི་ཚེ༔ འཁྲུལ་སྣང་འཁོར་བའི་བྱ་སྤྱོད་ཐམས་ཅད་ཀུན༔
བདེན་མེད་སྒྱུ་མ་ལྟ་བུར་རྟོགས་པར་གྱིས༔ རྨི་ལམ་ཉིང་འཁྲུལ་བར་དོའི་དུས་ཀྱི་
128



ཐུགས་ཐིག་འཛིན་པ་རང་གྲོལ། ་ ཁ༽
ཚེ འཁྲུལ་པ་བདག་ཏུ་བཟུང་བའི་སྣང་ཚུལ་ཀུན༔ མེ་ལོང་གཟུགས་བརྙན་ལྟ་
བུར་རྟོགས་པར་གྱིས༔ གནས་སྐབས་བསམ་གཏན་བར་དོའི་དུས་ཀྱི་ཚེ བདེ་
གསལ་མི་རྟོག་ཉམས་ཀྱི་སྣང་བ་ཀུན༔ ཞེན་མེད་འཇའ་སྤྲིན་བཞིན་དུ་རྟོགས་པར་
གྱིས༔ ད་ནི་མི་རྟག་འཆི་བ་ཐོག་ཏུ་བབ༔ སྐྱེས་ཆེན་འདེགས་ལ་ཐུག་པའི་དུས་འདི་
རུ༔ ཕ་མ་བུ་སྲིང་ཆུང་མ་བུ་ཚ་བོ༔ གཉེན་བཤེས་གནས་ཁོང་རྒྱུ་ནོར་ལོངས་སྤྱོད་
ཀུན༔ གང་ལ་ཆགས་ཀྱང་འཁྲུལ་པའི་རྒྱུ་ཡིན་པས༔ ཁྱོད་ལ་མི་ཕན་འཁོར་བར་
འཁྱམས་པའི་རྒྱུ༔ དེ་བས་ཆགས་ཤིང་ཞེན་པའི་བློ་དང་ཕྲོལ དགྲ་ལའང་སྡང་
ཞེན་མ་བྱེད་བཏང་སྙོམས་ཞོག༔ གཅེས་པར་བཟུང་བའི་ལུས་དང་བྲལ་རན་པས
གང་ལའང་སྙིང་པོ་མེད་པའི་ཁོ་ཐག་ཆོད༔ ལས་ཀྱིས་འབྲེལ་བའི་སློབ་དཔོན་
བདག་དང་འཕྲད༔ སྐད་ཅིག་གཅིག་གིས་རྫོགས་སངས་རྒྱས་པ་ཡི༔ ཡང་གསང་
མན་ངག་གདམས་པ་སྟོན་བྱེད་པའི༔ སངས་རྒྱས་ཀུན་འདུས་བླ་མ་ཉིད་དུ་སྒོམས༔
སྡུག་བསྔལ་བདེ་བའི་ལམ་དུ་འགོད་པ་ལཿ ཆགས་ཞེན་མ་བྱེད་དད་པའི་ཤུགས་
བསྐྱེད་དངཿ དོན་ཆེན་འགགས་ལ་ཐུག་པའི་དུས་འདི་རུ༔ རྟ་ཁ་སྲུབ་ཀྱིས་སྒྱུར་
བའི་དུས་ཡིན་པས མ་ཡེངས་རྩེ་གཅིག་འདུན་པ་འདི་ལྟར་བསྐྱེདཿ འཁྲུལ་པའི་
སྣང་བ་རྨི་ལམ་སད་པ་བཞིན༔ ཕྱི་སྣོད་པདྨ་འོད་ཀྱི་གཞལ་ཡས་ཁང༔ ངོ་མཚར་
རྒྱན་བཀོད་ཕུན་སུམ་ཚོགས་པའི་དབུསཿ སྣ་ཚོགས་པདྨ་ཉི་ཟླ་བརྩེགས་པའི་སྟེང
ཁྱོད་ལུས་མཁའ་ལ་འཇའ་ཚོན་ཤར་བ་བཞིན༔ རྒྱལ་བའི་ཡུམ་གྱུར་རྡོ་རྗེ་རྣལ་
འབྱོར་མཿ དམར་གསལ་ཞལ་གཅིག་སྤྱན་གསུམ་ནམ་མཁར་གཟིགས༔ ཕྱག་
129
129་



མདོ་མཁྱེན་བརྩེའི་གསུང་འབུམ།
གཡས་གྲི་གུག་གཡོན་པས་ཐོད་ཁྲག་སྟོབ༔ གཅེར་མོ་རིན་ཆེན་རྒྱན་ལྡན་གར་སྟབས་
ཅན༔ ལམ་གྱིས་གསལ་བའི་ལུས་དབུས་རྩ་དབུ་མཿ ཡར་སྣ་ཚངས་པའི་བུ་ག་ཧ་
རེ་བ༔ མར་སྣ་ལྟེ་འོག་ཟུག་པ་ཕུག་རྡུགས་འགགས༔ སྙིང་གར་འོད་ཀྱི་རྒྱ་གྲམ་
གྱིས་བཅད་པའི༔ སྟེང་དུ་པདྨ་འདབ་བརྒྱད་ཟེའུ་འབྲུའི་དབུས༔ རླུང་དཀྱིལ་སྟེང་
དུ་རྣམ་ཤེས་ངོ་བོ་ནི༔ དཀར་དམར་ཐིག་ལེ་ཨ་མཐིང་སྙིང་པོ་ཅན༔ བཀྲག་དང་
ལྡན་པ་འཕར་འདར་ལིང་ངེར་བསྒོམ༔ མཐའ་བསྐོར་དཔའ་བོ་མཁའ་འགྲོའི་ཚོགས་
ཀྱིས་བསྐོར་སྤྱི་བོར་འཇའ་ཚོན་སྣ་ལྔའི་གུར་ཁྱིམ་དབུས༔ རིགས་ཀུན་ཁྱབ་
བདག་སྟོན་པ་དྲི་མ་མེད མཐིང་གསལ་ཞལ་གཅིག་དགྱེས་པའི་འཛུམ་མདངས་
ཅན༔ ཐབས་ཤེས་སྤྱན་ཟུང་བརྩེ་བས་བདག་ལ་གཟིགས༔ ཕྱག་གཉིས་མཉམ་
གཞག་གསེར་གྱི་རྡོ་རྗེ་བསྣམས༔ ཞབས་གཉིས་རྡོ་རྗེ་སྐྱིལ་མོ་ཀྲུང་གིས་བཞུགས༔
ལོངས་སྐུ་འཁོར་ལོས་སྒྱུར་བའི་ཆ་ལུགས་རྫོགསཿ དགའ་རབ་རྡོ་རྗེ་པདྨ་ཐོད་ཕྲེང་
རྩལ༔ བཀའ་དྲིན་འཁོར་མེད་རྩ་བའི་བླ་མར་བཅསཿ དབྱེར་མེད་གཅིག་ཆོག་ནོར་
བུའི་ལུགས་སུ་སྒོམས༔ དེ་འོག་མ་གཅིག་ཌཱ་ཀི་གསང་ཡེ་མ. དཀར་དམར་མདངས་
ལྡན་མཛེས་འཛུམ་ཆགས་པའི་ཉམསཿ ཕྱག་གཡས་ཅང་ཏེའུ་ནམ་མཁའི་དབྱིངས་
སུ་འཁྲོལཿ གཡོན་པས་རྡོ་རྗེའི་གྲི་གུག་དཀུ་ལ་བརྟེན༔ ཞབས་གཉིས་དཔའ་མོ་
རོལ་པའི་སྟབས་སུ་བསྒྲོདཿ རིན་ཆེན་རྒྱན་ཆ་མཛེས་པས་སྐུ་ལ་བརྒྱན༔ དབུ་སྐྲ་
ཐོར་ཅོག་ལྷག་མས་སྐུ་རྒྱབ་ཁེབཿ ཐུགས་རྗེའི་ཤུགས་ཀྱིས་བདག་སོགས་འགྲོ་བ་
འདྲེན༔ བཀའ་བརྒྱུད་བླ་མ་རིག་འཛིན་ཌཱ་ཀི་དངཿ ཡི་དམ་ལྷ་ཚོགས་སྤྲིན་ལྟར་
་
130
，
།



ཐུགས་ཐིག་འཛིན་པ་རང་གྲོལ། ཁ༽ །
གཏིབས་བཞིན་བཞུགསཿ དམིགས་ཡུལ་གཙོར་བྱས་འཆི་ཁ་བར་དོ་ལ༔ གནས་
པའི་སེམས་ཅན་ལམ་སྣ་འདྲེན་པར་བསྒོམ༔ དར་ཅིག་རང་དང་གཤིན་པོ་རིགས་
བདག་བཅསཿ དབྱེར་མེད་བསྲེ་ཞིང་ལྟ་བའི་ངང་མདངས་སྐྱོརཿ དེ་ཚེ་ཅུང་ཟད་བདེ་བའི་
ཉམས་ཤར་ཞིང༔ མིག་གཉིས་ཧྲིག་ཧྲིག་སྟེང་དུ་ལྡོག་པའི་ཚེ༔ ཀྱེ་མ༔ སྐལ་ལྡན་ལས་དང་སྐལ་བ་
ཅན༔ འཆི་ཁར་གནད་གཅོད་བར་དོའི་དུས་འདི་རུ༔ རིགས་དྲུག་འཁོར་བའི་སྐྱེ་སྒོ་
གཅོད་བྱེད་ཅིངཿ བཟོད་དཀའི་སྡུག་བསྔལ་མཚོ་ཆེན་ལས་བརྒལ་བའི༔ ཡང་
གསང་ཐེག་པ་ཆེན་པོའི་གདམས་པར་འཕྲད༔ སྐུ་གསུམ་བདེ་བ་ཆེན་པོའི་ཞིང་
ཁམས་སུ༔ མ་གཅིག་ཡེ་ཤེས་དབྱིངས་ཀྱི་ཌཱ་ཀི་མས རྗེས་འཛིན་མངོན་འཚང་རྒྱ་
བའི་དུས་ལ་བབ༔ ད་ནི་དགའ་ཞིང་སྤྲོ་བའི་སེམས་བསྐྱེད་ལཿ སྙིང་དབུས་རྣམ་
ཤེས་ཐིག་ལེ་ཨ་ཡིག་མཚན༔ དག་པ་མཁའ་སྤྱོད་ལམ་བཟང་དབུ་མར་བརྒྱུད
སྤྱི་བོ་བདེ་ཆེན་ཚངས་པའི་བུ་ག་ནས༔ རྩལ་ཆེན་སྐར་མདའ་ཆད་པ་ཇི་བཞིན་དུ༔
སྤྱི་གཙུག་འཇའ་ཚོན་འོད་ལྔ་འཁྲིགས་པའི་ཀློང༔ ཡུམ་ཆེན་གསང་བ་ཡེ་ཤེས་
མཁའ་ཀློང་དུ༔ རིག་པ་གཏོད་ལ་ཐུགས་ཡིད་དབྱེར་མེད་བསྲེསཿ ཐུགས་ཀར་
ཆོས་ཀྱི་འཁོར་ལོའི་ཞིང་ཁམས་སུ༔ པདྨ་འོད་ཀྱི་གཞལ་ཡས་ཆེན་པོའི་དབུས༔
རིགས་འདུས་མ་ཧཱ་གུ་རུ་ཐོད་ཕྲེང་རྩལ༔ ཡབ་ཡུམ་ཐུགས་ཀྱི་ཐིག་ལེ་རོ་གཅིག་
འདྲེས༔ དམིགས་པ་གཞུར་དྲངས་པཿ ཨཱཧིག ཉེར་གཅིག་པར་དལ་བུས་བརྗོད་ཅིང་དམིགས་ཡུལ་རྣམ་
ཤེས་དངཿ བླ་མ་ཡབ་ཡུམ་ཐུགས་ཡིད་གཅིག་ཏུ་བསྲེ༔ དེ་དང་ལྷན་ཅིག་ཏུ་དབུགས་ཆད་པར་གྱུར་ན་བཙན་ཐབས་སུ་
འཕོས་པ་ཡིན་པས་འོག་མིན་པདྨ་འོད་ཀྱི་ཞིང་དུ་མངོན་སངས་རྒྱས་པའི་ཕྱིར་མི་ལྡོག་པའི་རྟགས་མཚན་ཁྱད་པར་ཅན་
131



དེ
མདོ་མཁྱེན་བརྩེའི་གསུང་འབུམ།་ -་
ནོ༔ གལ་ཏེ་གདོན་ཆེན་གྱིས་བརླམས་པ་སོགས་ལ་འཕོ་བའི་སྟོབས་ཀྱིས་གདོན་དང་ཕྲལ་ཞིང་དྲན་པ་སངས་བའང་རེ་རེ་
ཙམ་འབྱུང་བའི་སྐབས་ཤེས་ཤིང་གདམས་ངག་ལ་ལོག་རྟོག་སེལ་བར་བྱེད་དེ༔ ཕྱི་དབུགས་ཆད་པའི་མཚམས་སུ་རྟེན་འབྲེལ་
ཟབ་མོས་རྗེས་སུ་འཛིན་པའི་ངོ་སྤྲོད་ཀྱིས་གདམས་པ་གོང་ལྟར་བཏབ་ཀྱང་རུང་ངོ༔ དེ་ནས་ཞག་གི་བར་ཆོད་ཕྱིན་རྣམ་
པར་ཤེས་པ་ཀུན་གཞིའི་ཀློང་དུ་བརྒྱལ་ཞིང་རེ་ཞིག་འཐིབ་པའི་ཕྱིར་ངོ་སྤྲོད་ཀྱི་གསལ་མི་ཐེབ་ཅིང་ཐུགས་རྗེའི་རྩལ་ ་
ཤུགས་དྲག་པོས་བཙན་ཐབས་སུ་འཕོ་བའི་གདམས་པ་འདེབས་པ་ལཿ ཐོག་མར་སྐྱབས་ཡུལ་གསལ་གདབ་པ་ནི༔
ཕཊ༔ ཆོས་དབྱིངས་འདུས་མ་བྱས་པའི་ནམ་མཁའ་ལཿ སྐྱབས་གནས་ཀུན་འདུས་
རྩ་བའི་བླ་མ་དངཿ དབྱེར་མེད་གུ་རུ་ཐོད་ཕྲེང་རྩལ་ཡབ་ཡུམ༔ དགའ་རབ་དཔའ་
བོ་རྡོར་འཆང་དྲི་མ་མེདཿ ཡུམ་ཆེན་ཤེར་ཕྱིན་བསྐལ་བཟང་འདྲེན་པ་སྟོང༔ དམ་པ་
མ་གཅིག་ཁྲོས་མ་ལྷ་ལྔ་མ བཀའ་བརྒྱུད་བླ་མ་ཡི་དམ་ཞི་ཆགས་ཁྲོ༔ ཏཱ་རེ་ལྷ་མོ་
སྤྲུལ་འཁོར་ཉེར་གཅིག་དངཿ རིག་འཛིན་དཔའ་བོ་མཁའ་འགྲོའི་ཚོགས་དང་
བཅསཿ མཁའ་ལ་གཟའ་སྐར་ཤར་བཞིན་བཀྲ་ལམ་མེརཿ དམིགས་ཡུལ་ལམ་སྣ་
འདྲེན་པའི་དགོངས་པ་བཅས༔ གསལ་ལ་མ་འདྲེས་ལྷུན་གྱིས་གྲུབ་པར་བསྒོམ༔
སྐྱབས་སུ་འགྲོ་བ་ནི༔ ན་མོ༔ སྐྱེ་མེད་ཆོས་སྐུ་ཡུམ་ཆེན་ཀུན་བཟང་མོ༔ ལོངས་སྤྱོད་
རྫོགས་སྐུ་གསང་ཡེ་བདུད་འདུལ་མཿ སྤྲུལ་པའི་སྐུ་ཤར་ཁྲོས་མ་ནག་མོ་དང༔ བླ་
མ་ཡི་དམ་མཁའ་འགྲོའི་ཚོགས་བཅས་ལ༔ ཚེ་འདས་གཙོར་བྱས་འགྲོ་དྲུག་སེམས་
ཅན་ཀུན༔ སྐྱབས་སུ་མཆིའོ་ཐུགས་རྗེའི་སྤྱན་གྱིས་གཟིགསཿ སེམས་བསྐྱེད་པ་ནི༔ ཕཊ༔
འཇིག་རྟེན་ཚེ་འདིའི་སྣང་བ་ནུབ་གྱུར་ཞིང༔ ཕྱི་མའི་ལམ་ཞུགས་འཁྲུལ་པའི་
གཞན་དབང་ཅན༔ འཇིགས་སྐྲག་བཟོད་དཀའི་སྡུག་བསྔལ་གྱིས་མནར་ཀུན
132



、
ཐུགས་ཐིག་འཛིན་པ་རང་གྲོལ། ་ ཁ༽
བདེ་ཆེན་ས་ལ་འགོད་པར་སེམས་བསྐྱེད་དོ༔ ཡན་ལག་བདུན་པ་འབུལ་བ་ནི༔ ཕཊ༔
དམིགས་ཡུལ་རྡུལ་སྙེད་གྲངས་ཀྱི་ལུས་སྤྲུལ་ཏེ༔ རྣམ་གསུམ་དད་པའི་སེམས་
ཀྱིས་བརྐྱང་ཕྱག་འཚལ༔ སྟོང་གསུམ་རབ་འབྱམས་འཇིག་རྟེན་གང་བ་ཡི༔ ཀུན་
བཟང་མཆོད་སྤྲིན་རྒྱ་མཚོར་སྤྲུལ་ཏེ་འབུལ༔ སྡོམ་དང་བསླབ་པ་དམ་ཚིག་ཉམས་
འགལ་རལཿ མི་དགེའི་ལས་བགྱིས་འགྱོད་པ་དྲག་པོས་བཤགས༔ མ་དག་འགྲོ་
ཀུན་རྗེས་སུ་འཛིན་པ་ཡི༔ འགྲོ་དོན་སྤྱོད་པ་མཛད་ལ་རྗེས་ཡི་རང༔ རོ་སྙོམས་
འདོད་ཡོན་མ་སྤངས་རྒྱན་ཤར་བའི༔ འཛིན་པ་རང་གྲོལ་ཆོས་འཁོར་བསྐོར་བར་
བསྐུལ༔ ཇི་སྲིད་འཁོར་བའི་སེམས་ཅན་མ་སྟོངས་པར༔ དེ་སྲིད་འགྲོ་བའི་དོན་དུ་
བཞུགས་གསོལ་འདེབས༔ དུས་གསུམ་བསགས་པའི་ཟག་བཅས་ཟག་མེད་དགེ
ནམ་མཁའི་མཐར་ཐུག་སེམས་ཅན་དོན་དུ་བསྔོ༔ གཤེད་དང་བྲལ་བར་བྱ་བའི་ཕྱིར༔ དུར་གཅོད་
དངོས་ལ་འཇུག་པ་ནི༔ ཕཊ༔ རང་རིག་མ་བཅོས་ཆུ་ལས་ཉ་འཕར་ལྟརཿ རྒྱལ་བའི་ཡུམ་
གྱུར་རྡོ་རྗེ་རྣལ་འབྱོར་མའི༔ ཕྲིན་ལས་སྤྲུལ་བསྒྱུར་མ་གཅིག་ཁྲོས་མ་ནག ཞལ་
གཅིག་ཕྱག་གཉིས་གཡང་གཞི་རྐང་གླིང་སྒྲོགསཿ མཁའ་འགྲོའི་ཆས་རྫོགས་གར་
སྟབས་ལིང་ངེ་བཿ ཕག་ཞལ་དུར་སྒྲས་སྲིད་གསུམ་ཟིལ་གྱིས་གནོན༔ རིགས་བཞི་
དཔའ་བོ་མཁའ་འགྲོའི་ཚོགས་བཅས་གསལཿ དེ་ནས་ཐུགས་དམ་གནད་ནས་བསྐུལ་བ་ནི
ཕཊ༔ མ་ཡུལ་གྱི་མིང་ནི་ཨོ་རྒྱན་སྤྲིན་ནག་འཁྲིགསཿ དུར་ཁྲོད་མིང་ནི་རབ་འཇིགས་
ཨུ་ཙ་ལཿ མཁའ་འགྲོའི་མིང་ནི་བདུད་འདུལ་གསང་ཡེ་མཿ གནས་འདིར་བྱིན་
ཕོབ་བག་ཆགས་སྣང་སེམས་བསྒྱུརཿ ཀེང་དང་རུས་པའི་རི་རབ་རྔམས་བརྗིད་
133
133
，



མདོ་མཁྱེན་བརྩེའི་གསུང་འབུམ། །
ལྡན མདའ་མདུང་རལ་གྲི་རྩི་ཤིང་ནགས་ཚལ་རྒྱས༔ དུག་ཆུ་ཁྲག་རྣག་རྒྱ་མཚོ་མེ་
རེ་རེ དུག་རླངས་མུན་པ་འཁྲིགས་པའི་གྲོང་ཁྱེར་ནས ： ལྷ་ཡི་ལྷ་སྟེ་བདུད་ཀྱི་
བདུད་ཆེན་མོ་འཇིགས་པའི་ཚོགས་རྣམས་མ་ལུས་འཇིགས་བྱེད་ཅིང༔ འཆི་
བདག་གཤིན་རྗེའི་དམག་ཚོགས་ཟས་སུ་ཟ དུས་གསུམ་སངས་རྒྱས་རྣམས་ཀྱང་
ཡ་ང་ཞིང༔ ཁྲོ་བོ་ཁྲོ་མོའི་ཚོགས་ཀྱང་བལྟར་མི་བཟོད… དམ་ཚིག་བདག་མོའི་ས་
མཚམས་འབྱེད་མི་ནུས - དགེ་སྡིག་བླང་དོར་བྲལ་བའི་མཐུ་མོ་ཆེ - མ་ཅིག་ཡུམ་
ཆེན་དབྱིངས་ཕྱུག་ཁྲོས་མ་ནག ཡེ་ནས་བདག་དང་དབྱེར་མེད་ཆེན་པོར་འདྲེས
ཐུགས་རྗེའི་རྔམས་པའི་སྟབས་ཀྱིས་གཤེགས་ཙ་ན༔ མཐིང་ནག་རབ་འཇིགས་
ཞལ་གདངས་མཆེ་བ་གཙིགསཿ སྐྱེ་གནས་བཞིས་བསྡུས་ཚོགས་ཀུན་ཟས་སུ་ཟ
ཕྱག་གཡས་རྩལ་ཆེན་མི་ལྤགས་གཡང་གཞི་གཡུགས༔ སྲིད་པ་གསུམ་པོ་དུས་
གཅིག་མགོ་མཇུག་ལྡོག གཡོན་པས་མཆོག་ཆེན་གྲི་རྐང་གླིང་བུ་འབུད༔ འདོད་
ཁམས་ལྷ་འདྲེ་མི་གསུམ་དབང་མེད་འགུགས༔ ཞབས་གཉིས་རྡོ་རྗེའི་སྟབས་བྲོ་
བརྡུངས་པ་ཡིས༔ གཟུགས་ཁམས་དམྱལ་གནས་ཡན་གཟུང་སྔངས་སྐྲག་འདརཿ
དུར་མོའི་སྒྲ་སྐད་ཕྱོགས་བཅུར་སྒྲོག་པ་ཡིས༔ གཟུགས་མེད་འདུ་ཤེས་བྲལ་ཀུན་
དྲན་པ་ཟིན༔ སྤྱན་གསུམ་དཀར་དམར་འཁྲུགས་ཤིང་འབྲུ་ཚུགས་བལྟ, ཉམ་ཐག་
གིས་གདུང་སེམས་ཅན་རྗེས་སུ་འཛིན༔ ཆོས་ཀྱི་སྐུ་ལས་གཟུགས་སྐུ་ཤར་བ་ཡིས
མ་གཅིག་ཡུམ་ཆེན་ཐུགས་དམ་གནད་ནས་བསྐུལ ཡེ་ཤེས་རྣམ་པ་ལྔ་ཡི་རྩལ་
ཤུགས་ཕྱུངས༔ རྫུ་འཕྲུལ་སྐུ་ཡི་བཀོད་པ་དངོས་སུ་སྟོན༔ ད་ལྟ་ལས་ཀྱི་མནར་
134



བn
-
ཐུགས་ཐིག་འཛིན་པ་རང་གྲོལ། ་ ཁ༽
བའི་གཤིན་པོ་འདི༔ གྲོགས་མེད་གཅིག་པུར་བར་དོའི་སྡུག་བསྔལ་མྱོང་ མ་
གཡེལ་མ་གཡེལ་ཐུགས་རྗེའི་སྤྱན་གྱིས་གཟིགས༔ ཀུན་གཞི་གཏི་མུག་མུན་པའི་
གཉིད་སྒྲོག་ལ ཡེ་ཤེས་བཞི་སྦྱོར་སྣང་བ་ལམ་གྱིས་སྟོན༔ མ་དག་རིགས་དྲུག་སྐྱེ་
སྒོ་བཅད་དུ་གསོལ༔ ཕཊ༔ མ་གཅིག་ཡུམ་ཆེན་ཁྲོས་མ་ནག་མོ་ཡི༔ སྐུ་ལས་སྤྲུལ་
པའི་ཌཱ་ཀི་དཀར་མོ་འབུམཿ གསུང་ལས་སྤྲུལ་པའི་ཌཱ་ཀི་དམར་མོ་འབུམ ཐུགས་
ལས་སྤྲུལ་པའི་ཌཱ་ཀི་སྔོན་མོ༔ ཡོན་ཏན་སྤྲུལ་པའི་ཌཱ་ཀི་སེར་མོ༔ ཕྲིན་ལས་སྤྲུལ་
པའི་ཌཱ་ཀི་ལྗང་མོ་འབུམ༔ ཁྲོ་མོའི་ཆས་རྫོགས་ཕྱག་མཚན་སྣ་ཚོགས་འཛིན༔
ཐུགས་དམ་གནད་ནས་བསྐུལ་ལོ་མ་གཡེལ་བར༔ ཚེ་འདས་གསོན་གྱི་གནས་
སྐབས་ཚེ་བསོད་དཔཿ ཁ་རྗེ་དབང་ཐང་སྲོག་ལ་བར་གཅོད་ཅིངཿ འཆི་ཚེ་ལོག་
པའི་ལམ་དུ་ཁྲིད་པ་ཡི༔ འཆི་བདག་ལྷ་བུ་ཉོན་མོངས་ཕུང་པོའི་བདུད༔ ཟ་འདྲེ་ཤི་
གཤེད་སྲོག་གཅོད་དབུགས་ལེན་པཿ ཚེ་ལེན་མདངས་འཕྲོག་གསོན་བདུད་གཤིན་
ལྕགས་བྱེད༔ ཆེ་སྲི་ཆུང་སྲི་རྒན་སྲི་དར་སྲི་དང༔ དུར་སྲི་ཕོ་སྲི་མོ་སྲི་ཤི་གསོན་འདྲེ༔
ཕོ་བདུད་རྒྱལ་པོ་མོ་བདུད་བསེན་མོའི་རིགསཿ གནའ་འདྲེ་རྙིང་པ་ད་འདྲེ་གསར་
དུ་སྐྱེས༔ ཡུལ་འདྲེ་འཁྱམས་པོ་ཀླུ་གདོན་ས་བདག་དམུ བཙན་ཐེལ་གྲི་བོ་གྲི་
མོའི་ཚོགས་དང་བཅསཿ རང་དབང་མེད་པར་སྤལ་འཁོར་མཁའ་འགྲོ་མསཿ སྐད་
ཅིག་མྱུར་བ་ཉིད་དུ་ཁུག་ལ་ཤོག སངས་རྒྱས་ཆོས་དང་དགེ་འདུན་དཀོན་མཆོག་
གསུམཿ བླ་མ་ཡི་དམ་མཁའ་འགྲོ་རྩ་བ་གསུམ༔ ཆོས་ཉིད་ཆོས་ཅན་རྒྱུ་འབྲས་
བསླུ་བ་མེད༔ བདག་གི་བསམ་པ་རྣམ་པར་དག་པའི་མཐུས༔ ཚེ་འདས་གསོན་
135



མདོ་མཁྱེན་བརྩེའི་གསུང་འབུམ།
བདུད་གཤིན་ལྕགས་གཤེད་མའི་རིགས ་གང་དུ་གནས་ཀྱང་ཁུག་ཅིག་ཨོཾ་གུ་ཤ
ལན་གསུམ་ལྔ་བདུན་དགུ་ལ་སོགས༔ དམིགས་པ་གསལ་གདབ་ཡིད་ཆེས་ཀྱིསཿ རྟགས་མཚན་མངོན་གྱུར་བར་དུ་
བྱསཿ གླིང་བུ་ཌཱ་མ་རུའི་སྒྲ་ཆེན་སྒྲོག་ལ་ཕོ་ཉ་བསྐུལ་བ་ནི༔ ཕཊ༔ ཧཱུྃ༔ མ་ཅིག་ཁྲོས་མ་ནག་མོ་ཡི
འགུགས་བྱེད་ལས་ཀྱི་ཕོ་ཉ་ནི༔ ཁྲོ་མོ་དཀར་མོ་རྒྱུག་བྱེད་ཚོགསཿ གཡས་པས་
འགུགས་བྱེད་ལྕགས་ཀྱུ་དང༔ གཡོན་པས་འཛིན་བྱེད་ལག་པ་གདེངས༔ ཆིབས་
སུ་སེང་གེ་དཀར་མོ་ཆིབས༔ རྫུ་འཕྲུལ་རྣམ་འགྱུར་སྣ་ཚོགས་སྟོན༔ ཁྱེད་ཅག་
ཐུགས་དམ་དུས་ལ་བབཿ ཚེ་འདས་འདི་ལ་གནོད་བྱེད་པའི༔ ཟ་འདྲེ་ཤི་གཤེད་
ཁུག་ལ་ཤོག༔ སྲོག་གཅོད་དབུགས་ལེན་ཁུག་ལ་ཤོག ཚེ་ལེན་མདངས་འཕྲོག་
ཁུག་ལ་ཤོག༔ གསོན་བདུད་གཤིན་ལྕགས་ཁུག་ལ་ཤོག ཤི་འདྲེ་ཤི་སྲི་ཁུག་ལ་
ཤོག- གཤེད་ཆེན་བཅུ་གཉིས་ཁུག་ལ་ཤོག བྲོས་ཤིང་འཁྱམས་སུ་མ་འཇུག་
ཅིག༔ ཕཊ༔ ཧཱུྃ༔ མ་ཅིག་ཁྲོས་མ་ནག་མོ་ཡི༔ འཆིང་བྱེད་ལས་ཀྱི་ཕོ་ཉ་ནི༔ ཁྲོ་མོ་
སེར་མོ་རྔམ་བྱེད་ཚོགསཿ གཡས་པས་རྡུང་བའི་ཐོ་བ་དང༔ གཡོན་པས་འཆིང་
བྱེད་ཞགས་པ་འཕེན༔ ཆིབས་སུ་རྒྱ་སྟག་གྲུས་མ་ཆིབསཿ རྫུ་འཕྲུལ་རྣམ་འགྱུར་སྣ་
ཚོགས་སྟོན༔ ཁྱེད་ཀྱི་ཐུགས་དམ་དུས་ལ་བབཿ ཚེ་འདས་འདི་ལ་གནོད་བྱེད་པའི
ཟ་འདྲེ་ཤི་གཤེད་ཁུག་ལ་ཤོག༔ སྲོག་གཅོད་དབུགས་ལེན་ཁུག ཚེ་ལེན་མདངས་
འཕྲོག་ཁུག གསོན་བདུད་གཤིན་ལྕགས་ཁུག ཤི་འདྲེ་ཤི་སྲི་ཁུགཋ གཤེད་ཆེན་
བཅུ་གཉིས་ཁུག་ལ་ཤོག བྲོས་ཤིང་འཁྱམས་སུ་མ་འཇུག་ཅིག ཕཊ༔ ཧཱུྃ༔ མ་
ཅིག་ཁྲོས་མ་ནག་མོ་ཡི༔་ སྡོམ་བྱེད་ལས་ཀྱི་ཕོ་ཉ་ནི༔ ཁྲོ་མོ་དམར་མོ་འཕར་བྱེད་
136



ཐུགས་ཐིག་འཛིན་པ་རང་གྲོལ། ཁ༽
ཚོགསཿ གཡས་པས་བྲེགས་པའི་ཟོར་བ་དངཿ གཡོན་པས་སྡོམ་བྱེད་ལྕགས་སྒྲོག་
འདེབས༔ ཆིབས་སུ་དུར་བྱ་དམར་པོ་ཆིབསཿ རྫུ་འཕྲུལ་རྣམ་འགྱུར་སྣ་ཚོགས་
སྟོན ཁྱེད་ཅག་ཐུགས་དམ་དུས་ལ་བབཿ ཚེ་འདས་འདི་ལ་གནོད་བྱེད་པའི༔ ཟ་
འདྲེ་ཤི་གཤེད་ཁུག་ལ་ཤོག༔ སྲོག་གཅོད༔ ཚེ་ལེནཌ གསོན་བདུད༔ ཤི་འདྲེ་
གཤེད་ཆེན་བཅུ་གཉིས་ཁུག་ལ་ཤོག བྲོས་ཤིང་འཁྱམས་སུ་མ་འཇུག་ཅིག ཕཊ༔
ཧཱུྃ༔ མ་ཅིག་ཁྲོས་མ་ནག་མོ་ཡི༔ མྱོས་བྱེད་ལས་ཀྱི་ཕོ་ཉ་ནི༔ ཁྲོ་མོ་ལྗང་མོ་རྩལ་
ཆེན་མཿ གཡས་པས་སྤུ་གྲི་འབར་བ་དང༔ གཡོན་པས་མྱོས་བྱེད་དྲིལ་བུ་འཁྲོལ
ཆིབས་སུ་ལྕེ་སྤྱང་སྔོན་མོ་ཆིབསཿ རྫུ་འཕྲུལ་རྣམ་འགྱུར་སྣ་ཚོགས་སྟོན༔ ཁྱེད་ཅག་
ཐུགས་དམ་དུས་ལ་བབཿ ཚེ་འདས་འདི་ལ་གནོད་བྱེད་པའི༔ ཟ་འདྲེ་ཤི་གཤེད་
ཁུག་ལ་ཤོག༔ སྲོག་གཅོད༔ ཚེ་ལེནཌ གསོན་བདུད༔ ཤི་འདྲེ༔ གཤེད་ཆེན་བཅུ་
གཉིས་ཁུག་ལ་ཤོག བྲོས་ཤིང་འཁྱམས་སུ་མ་འཇུག་ཅིག ལྕགས་ཀྱུས་ཟུང་ལ་
ཞགས་པས་ཆིངས༔ ལྕགས་སྒྲོག་སྡོམས་ལ་དྲིལ་བུས་མྱོསཿ དྲྭ་བར་ཆུད་ལ་ཐོ་
བས་རྡུངས ཟོར་བས་རྗེས་ལ་སྤུ་གྲིར་སྐྱོན༔ རང་ཉིད་ཁྲོས་མ་ནག་མོ་ཡི༔ ཞབས་
འོག་གཤིན་རྗེའི་ལྕགས་ཁང་ནི༔ དགུ་རིམ་ཁ་དོག་མཐིལ་ཡངས་པ༔ སྒོ་མེད་མུན་
པ་རབ་ཏུ་འཁྲིགས༔ འོག་ཏུ་ཁྲག་གི་མཚོ་ཆེན་འཁྱིལཿ བར་སྐབས་ལྕགས་ཀྱི་དྲ་
བས་སྦྲེལ ནང་དུ་དབང་མེད་ཁུག་ཅིང་ཚུད༔ སྟེང་དུ་སྤུ་གྲི་རེག་གཅོད་རླུང
འཁོར་ཞིང་དྲག་པོ་མེ་ཆེན་བསྐོར༔ བྲོས་ཤིང་འཁྱམས་པའི་དབང་མེད་པརཿ མཚོན་
ཆ་བདུད་དང་ཁྲོས་མའི་དམག སངས་རྒྱས་སྟོང་གིས་མཐའ་བསྐོར་རོ༔ ཕཊ༔ མི་
137



མདོ་མཁྱེན་བརྩེའི་གསུང་འབུམ། :
རྐང་གླིང་བུ་སྒྲ་དང་བཅས་དམིགས་པ་མ་རྫོགས་བར་དུ་ཕཊ་བརྗོད་དོ༔ དེ་ནས་གཤེད་དང་འབྲལ་བ་ནི༔ ཕཊ༔
རང་ཉིད་ཁྲོས་མ་ནག་མོའི་ཐུགས་ཀ་ནས༔ ཐུགས་རྗེའི་འོད་ཟེར་ལྕགས་ཀྱུ་ལྟ་
བུར་འཕྲོས༔ འཇིག་རྟེན་འདི་ནས་ཕ་རོལ་ཉིང་མཚམས་སྦྱར༔ ཚེ་འདས་ཆེ་མོ་
ཞེས་བྱ་བ་ཡི༔ རྣམ་པར་ཤེས་པ་བར་མ་དོ་ཡི་ཡུལཿ གང་ལ་གནས་ཀྱང་སྐད་ཅིག་
ཡུད་ཙམ་ལ༔ དམིགས་རྟེན་ཕུང་པོ་འདི་དང་དབྱེར་མེད་ཁུག བཛྲ་ཨཾ་གུ་ཤ་ཡ་ཛ་
ཡིད་ཆེས་བའི་བར་དུ་ལན་འགར་གདབ༔ ཕཊ སླར་ཡང་མི་གཅིག་ཁྲོས་མ་ནག་མོ་ཡི༔
སྐུ་ལས་སྤྲུལ་པའི་ཌཱ་ཀི་བདེ་ཆེན་དཀརཿ སྤྲུལ་པ་སྟག་གདོང་དཀར་མོ་ཆུ་ལྟར་
འཁྲིགསཿ ཕྱག་གཡས་མི་ལྤགས་རློན་པའི་གཡང་གཞི་རྡེབས༔ གཡོན་པས་
གཤེད་ཟོར་འབྲེལ་གཅོད་རྣོ་ངར་ཐོགསཿ སྐུ་ལས་མཚོན་ཆའི་ཚྭ་ཚྭ་ཐོ་རོ་རོ༔ སྤྱན་
ནས་མེ་འབར་ཤངས་ནས་རླུང་ནག་འཚུབསཿ ཞལ་ནས་ཁྲོ་ཆུ་ཁོལ་མའི་ཁ་ཕྲུ་
ཐོརཿ ཁྱེད་ཅག་འཁོར་བཅས་ཐུགས་དམ་དུས་ལ་བབཿ ཚེ་འདས་བླ་ཡིད་བདག་
ཏུ་བཟུང་བ་ཡིསཿ མཉམ་པོར་འོང་བའི་བདུད་ཆེན་གཤེད་དང་ཕྲོལ༔ ཟ་འདྲེ་ཤི་
གཤེད་སྲོག་གཅོད་ད་ཕྲོལ་ཅིག༔ དབུགས་ལེན་གསོན་བདུད་གཤིན་ལྕགས་ད་
ཕོལ་ཅིག ཚེ་ལེན་མདངས་འཕྲོག་ཤི་འདྲེ་ད་ཕྲོལ་ཅིག༔ ཤི་གཤེད་ནད་འདྲེ་
གཅོང་སྲི་ད་ཕྲོལ་ཅིག༔ དམ་ཉམས་གཤེད་པོ་ལས་ངན་སྡིག་ཅན་རྣམསཿ ལས་
ཀྱི་སྡུག་བསྔལ་ཉམས་སུ་མྱོང་དུ་ཆུག བག་ཆགས་ལུས་རྟེན་སྣང་སེམས་དུམ་
བུར་གཏུབསཿ ཉོན་མོངས་འཁྲུལ་པའི་གཟུང་འཛིན་རྩ་བ་ཆོད༔ རྣམ་པར་ཤེས་པ་
ཐར་མེད་བཙོན་རར་ཚུད - ཚེ་འདས་ལུས་སེམས་བག་ཕེབས་བདེ་བར་སྤོརཿ
138



ཐུགས་ཐིག་འཛིན་པ་རང་གྲོལ། ཁ༽
ཕཊི༔ མ་གཅིག་ཡུམ་ཆེན་ཁྲོས་མ་ནག་མོ་ཡི༔ གསུང་ལས་སྤྲུལ་པའི་ཊཱ་ཀི་རྗེས་
འཛིན་དམར༔ སྤྲུལ་པ་ཁྱུང་གདོང་དམར་མོ་མེ་ལྟར་འབར༔ ཕྱག་གཡས་མི་
ལྤགས་རློན་པའི་གཡང་གཞི་རྡེབསཿ གཡོན་པས་གཤེད་སྐུ་ཁ་ཆེ་འབར་བ་ཐོགས
སྐུ་ལས་མཚོན་ཆའི་ཚྭ་ཚྭ་ཐོ་རོ་རོ༔ སྤྱན་ནས་མེ་འབར་ཤངས་ནས་རླུང་ནག་འཚུབས༔
ཞལ་ནས་ཁྲོ་ཆུ་ཁོལ་མའི་ཁ་ཕུ་ཐོརཿ ཁྱེད་ཅག་འཁོར་བཅས་ཐུགས་དམ་དུས་ལ་
བསཿ ཚེ་འདས་བླ་ཡིད་བདག་ཏུ་བཟུང་བ་ཡི༔ མཉམ་པོར་འོང་༔ ཟ་འདྲེ་
དབུགས་ལེན༔ ཚེ་ལེན༔ ཤི་གཤེད༔ དམ་ཉམས༴ ལས་ཀྱི༔ བག་ཆགས༔ ཉོན་
མོངས༴ རྣམ་པར༴ ཚེ་འདས༴ ཕཊ༔ མ་གཅིག་ཡུམ་ཆེན་ཁྲོས་མ་ནག་མོ་ཡི༔
ཐུགས་ལས་སྤྲུལ་པའི་ཌཱ་ཀི་དབྱངས་ཅན་སྔོ༔ སྤྲུལ་པ་སེང་གདོང་སྔོན་མོ་སྤྲིན་
ལྟར་གཏིབསཿ ཕྱག་གཡས་གྲི་གུག་རྣོ་ངར་ལྡན་པ་གདེངས༔ གཡོན་པས་མི་རྐང་
གླིང་བུའི་སྒྲ་ཆེན་སྒྲོག༔ སྐུ་ལས་མཚོན་ཆའི་ཚྭ་ཚྭ༴ སོགས་གོང་ལྟར་འགྲེའོ༔ ཕཊ - མ་
གཅིག་ཡུམ་ཆེན་ཁྲོས་མ་ནག་མོ་ཡི༔ ཡོན་ཏན་སྤྲུལ་པ་ཌཱ་ཀི་མཐུ་ཆེན་སེརཿ སྤྲུལ་
པ་ཕག་གདོང་སེར་མོ་རྡུལ་ལྟར་འཁྲིགསཿ ཕྱག་གཡས་མི་ལྤགས་གཡང་གཞི་རློན་
པ་རྡེབས༔ གཡོན་པས་རྒྱུ་མའི་ཞགས་པ་འདོམ་དགུ་འཕེན༔ སྐུ་ལས་མཚོན་
སོགས༔ ཕཊ༔ མ་གཅིག་ཡུམ་ཆེན་ཁྲོས་མ་ནག་མོ་ཡི༔ ཕྲིན་ལས་སྤྲུལ་པའི་ཌཱ་ཀི་
སྤྲུལ་བསྒྱུར་ལྗང༔ སྤྲུལ་པོ་འབྲུག་གདོང་ལྗང་མོ་རླུང་ལྟར་འཚུབསཿ ཕྱག་གཡས་
མི་ལྤགས་གཡང་གཞི་རློན་པ་རྡེབས༔ གཡོན་པས་རེག་གཅོད་སྤུ་གྲི་འབར་བ་
ཐོགསཿ སྐུ་ལས་མཚོན་ཆའི་སོགས་ནས༔ བདེ་བར་སྤོརཿ ཕཊ༔ ཌ་མ་རུ་དང་གླིང་བུའི་སྒྲ་
ན་
139



མདོ་མཁྱེན་བརྩེའི་གསུང་འབུམ།
ཆེན་སྒྲོས༔ ཕཊ༔ ཚེ་འདས་ཐར་པའི་ལམ་ལ་བར་གཅོད་པའི༔ ཟ་འདྲེ་ཤི་གཤེད་
གཤེད་མའི་རིགས་གྱུར་ཀུན༔ ལྕགས་ཁང་གྲུ་གསུམ་འབར་བའི་ནང་དུ་ཚུད
གནམ་ལྕགས་རྒྱ་གྲམ་འབར་བས་ཁ་བཅད་ཅིངཿ སྟེང་དུ་ཁྲོས་མ་ལྷ་ལྔའི་རྔམས་
བྲོ་བརྡུངསཿ བག་ཆགས་ལས་ཀྱི་སྡུག་བསྔལ་ཉམས་སུ་མྱོརཿ རྣམ་པར་ཤེས་པ་
དྲན་མེད་ཉིད་དུ་བརྒྱལཿ མཁའ་ཀློང་བསྐྱོད་བྱེད་ལྟོ་རུ་ཚུད་པར་གྱུརཿ ཕཊ༔ རང་
གྲོལ་ཆེན་པོའི་གདམས་པ་འདི༔ ཆོས་ཉིད་ལྟ་བའི་གཞི་ཚུགས་ཤིང་ དམིགས་པའི་འཕྲུལ་འཁོར་གཙོ་ཆེ་བསཿ ཐེ་
ཚོམ་རེ་དོགས་བྲལ་བ་ཡི༔ སྟོང་ཉིད་རྩལ་སྣང་ངར་ལྡན་པའི དམིགས་གནད་གཟེར་ཆེན་ཐེབས་པར་བྱ༔ སླར་ཡང་
གཤིན་པོ་གསལ་གདབ་པ་ནི་སྙན་པའི་དབྱངས་དང་བཅས་ཏེ༔ ཀྱེ་མ་ཚེ་འདས་རིགས་ཀྱི་བུ༔ ཤི་
གསོན་མཚམས་ནས་ཚུར་ལ་གསོན༔ ང་ནི་ཡེ་ཤེས་མཁའ་འགྲོ་མ༔ ཁྱོད་ཉིད་
འདྲེན་པའི་བླ་མ་སྟེ༔ གཡས་པས་གསེར་གྱི་ཌ་མ་རུ༔ གཡོན་པས་དངུལ་དཀར་
དྲིལ་བུ་འཁྲོལཿ སྐུ་མདོག་དཀར་ལ་འོད་ཟེར་འཕྲོ༔： དར་གྱི་ན་བཟའ་རིན་ཆེན་
བརྒྱན༔ ཞལ་ནས་སྙན་པའི་གླུ་དབྱངས་སྒྲོག རིག་འཛིན་མཁའ་འགྲོའི་ཚོགས་
ཀྱིས་བསྐོར༔ ་ དགོངས་པ་རྩེ་གཅིག་ཁྱོད་ལ་གཏད༔ སྡུག་བསྔལ་གནས་སུ་མི་
གཏོང་ངོ༔ ཀུན་གཞིའི་བག་ཆགས་སད་པའི་ཚེ༔ ཆོས་ཉིད་འོད་གསལ་བར་དོ་རུ༔
ཡེ་ཤེས་བཞི་སྦྱོར་སྣང་བ་ལཿ རིགས་མཆོག་ལྔ་ཡི་གསང་ལམ་ཆེ༔ སྐལ་ལྡན་
གྲོལ་བའི་དུས་ཡིན་པས གོམས་སྟོབས་ཆུང་ཞིང་འཁྲུལ་པས་ན༔ རིགས་དྲུག་
འོད་ལ་མ་ཆགས་པརཿ བླ་མར་རྩེ་གཅིག་གསོལ་བ་ཐོབ༔ སྣང་བའི་ཡུལ་ལ་ཞེན་
པ་སྤོངས༔ སྲིད་པ་ལས་ཀྱི་བར་དོ་རུ༔ བུ་ཁྱོད་འཁྱམས་པའི་དུས་ཀྱི་ཚེ༔ ཁྱོད་ལ་
140



ཐུགས་ཐིག་འཛིན་པ་རང་གྲོལ། - ཁ༽
ཤ་ཁྲག་ལུས་ཀྱང་མེད༔ གཟུགས་ཀྱི་ཕུང་པོ་ཤུལ་དུ་བསྐྱུར༔ ཚོར་བ་འདུ་ཤེས་
འདུ་བྱེད་དངཿ རྣམ་པར་ཤེས་པའི་ཕུང་པོ་སྟེ༔ མིང་བཞི་འདུས་པའི་བག་ཆགས་
ལུས༔ སྔོན་འབྱུང་སྤྲུལ་པའི་ཤ་གཟུགས་ཅན༔ དབང་པོ་ཀུན་ཚང་ཐོགས་མེད་རྒྱུ
བསམ་པ་ཙམ་གྱིས་ཡུལ་ཀུན་བགྲོད༔ དྲི་ཟ་ཉེ་བར་ལེན་པ་སྟེ རྣམ་པར་ཤེས་པ་
དགུ་འགྱུར་གསལཿ རྟོ་ཁ་སྲབ་ཀྱིས་བསྒྱུར་བ་ལྟརཿ གདམས་ངག་ཐེབས་པའི་
དུས་ཡིན་པས རྩེ་གཅིག་འདུན་པ་གཞར་ལ་དྲངས༔ བླ་མ་དྲན་ན་ཐུགས་རྗེས་
འདྲེན༔ ཡི་དམ་དྲན་ན་དྲག་པོས་སྒྲོལཿ མཁའ་འགྲོ་དྲན་ན་རྗེས་སུ་འཛིན༔ ལྟ་བ་
དྲན་ན་རང་ངོ་འཕྲོད༔ ཞིང་ཁམས་དྲན་ནི་མངོན་འཚང་རྒྱ གདམས་ངག་དྲན་ན་
སྐྱེ་སྒོ་ཆོད༔ འདི་ཉིད་ཐོས་པས་གྲོལ་བའོ༔ ང་ནི་དབྱིངས་ནས་རང་བྱུང་བ༔ འོད་
ལུས་ཡེ་ཤེས་སྙིང་པོ་ཅན༔ བླ་མ་མཁའ་འགྲོ་དབྱེར་མེད་པ༔ མཐོང་ཚད་གྲོལ་བའི་
ནུས་པ་ལྡན༔ ཐུགས་ལས་འཕྲོས་པའི་འོད་ཟེར་སྣེ༔ ཁྱོད་ཀྱི་སྤྱི་བོར་ནས་བརྒྱུད་
དེ ལུས་ཀྱི་ནང་ཀུན་ཁྱབ་པ་ཡིསཿ ཚེ་རབས་ལས་ཀྱི་སྒྲིབ་པ་དག རེག་ཚད་
གྲོལ་བའི་བྱིན་རླབས་འཇུག དགའ་ཞིང་སྤྲོ་བའི་སེམས་བསྐྱེད་པཿ ཁྱོད་ཀྱི་བག་
ཆགས་སྣང་གཟུགས་ལུསཿ ཡུམ་ཆེན་རྡོ་རྗེ་རྣལ་འབྱོར་མཿ དམར་གསལ་རིན་
ཆེན་རུས་པའི་རྒྱན༔ ཕྱག་གཡས་གྲི་གུག་དཀུ་ལ་བརྟེན༔ གཡོན་པས་བདུད་རྩིའི་
ཐོད་པ་སྟོབ༔ སྤྱི་གཙུག་ཕག་ཞལ་ནམ་མཁར་བལྟ༔ ཞབས་གཉིས་གར་སྟབས་
ལིང་ངེ་བ ལུས་དབུས་ཡེ་ཤེས་རྩ་དབུ་མཿ མཐིང་གསལ་མདའ་སྨྱུག་འབྲིང་པོ་
ཙམ༔ མར་སྣ་ལྟེ་བར་ཕུག་རྡུག་འགགསཿ ཡར་སྣ་ཚངས་པའི་བུ་ག་རུ༔ པདྨ་ཁ་
.
141



མདོ་མཁྱེན་བརྩེའི་གསུང་འབུམ། ་
ཕྱེ་ཧ་རེ་བ༔ སྙིང་གར་པདྨ་འདབ་བཞི་ཡི༔ ཟེའུ་འབྲུ་རླུང་གི་དཀྱིལ་འཁོར་དབུས༔
ཁྱོད་ཀྱི་རྣམ་ཤེས་ངོ་བོ་ནི༔ དཀར་དམར་འདྲེས་པའི་ཐིག་ལེ་ནི མ་སར་སྒོ་ང་ལྟ་
བུ་ཞིག འཕར་འདར་ལིང་ངེར་གནས་པར་བསྒོམ༔ ཐུགས་དམ་རྒྱུད་བསྐུལ་གསོལ་བཏབ་
ཅི༔ བྱིན་རླབས་ཤུགས་ཀྱིས་འདྲེན་པའོ༔ ན་མོ་གུ་རུ༔ གནས་མཆོག་འོག་མིན་ཆོས་དབྱིངས་
ཕོ་བྲང་ནསཿ ཆོས་སྐུའི་སྟོན་པ་ཀུན་བཟང་ཡབ་ཡུམ་ལ༔ མོས་གུས་རྩེ་གཅིག་
གདུང་བས་གསོལ་བ་འདེབས༔ འཇིག་རྟེན་ཕྱི་མའི་ལམ་དུ་ཞུགས་པ་ཡི༔ བར་མ་
དོ་རུ་འཁྱམས་པའི་ཚེ་འདས་ཀྱི་ རྣམ་ཤེས་བདེ་ཆེན་ཞིང་དུ་འདྲེན་པར་མཛོད༔
འོག་མིན་རྣམ་སྣང་གངས་ཆེན་ཞིང་ཁམས་ནསཿ སྟོན་པ་རིགས་ཀུན་ཁྱབ་བདག་
རྡོ་རྗེ་འཆང༔ མོས་གུས་རྩེ་གཅིག་སོགས་གོང་ལྟར་འགྲེའོ་ ཕྱེད་སྤྲུལ་ལོངས་སྐུའི་ཞིང་
ཁམས་གནས་ལྔ་པོ༔ རྣམ་སྣང་མི་བསྐྱོད་རིན་འབྱུང་སྣང་མཐའ་ཡསཿ དོན་གྲུབ་
རིགས་མཆོག་རྣམ་ལྔ་ཡུམ་དང་བཅས༔ མོས་གུས་རྩེ་སོགས་འགྲེའོ༔ ཆོས་དབྱིངས་
འདུས་མ་བྱས་པའི་ཞིང་ཁམས་ནསཿ ཆོས་སྐུ་ཡུམ་ཆེན་ཤེས་རབ་ཕ་རོལ་ཕྱིན
མོས་གུས་སོགས༔ མི་མཇེད་འཇིག་རྟེན་སྤྲུལ་སྐུའི་ཞིང་ཁམས་ནསཿ བསྐལ་བཟང་
སངས་རྒྱས་སྟོང་དང་དགྲ་བཅོམ་ཚོགསཿ མོས་གུས་སོགས་ སྣང་བ་རྣམ་དག་སྤྲུལ་
སྐུའི་ཞིང་ཁམས་ནས༔ སྣ་ཚོགས་སྐུར་སྟོན་སྟོན་པ་དྲི་མ་མེད༔ རྒྱལ་བའི་ཡུམ་
མཆོག་རྡོ་རྗེ་རྣལ་འབྱོར་མཿ མོས་གུས་སོགས༔ ལྷུན་གྲུབ་འདུས་མ་བྱས་པའི་ཞིང་
ཁམས་ནསཿ གསང་བདག་སྟོན་པ་དགའ་རབ་དཔའ་བོ་དངཿ མ་གཅིག་ཡུམ་ཆེན་
ཊཱཀི་གསང་ཡེ་མརཿ མོས་གུས་སོགས༔ བདེ་ཆེན་དབང་དྲག་རོལ་པའི་ཕོ་བྲང་ནས
142



༥
ཐུགས་ཐིག་འཛིན་པ་རང་གྲོལ། ཁ༽
མཁའ་འགྲོ་ཡོངས་ཀྱི་མེས་པོ་ཐོད་ཕྲེང་རྩལཿ གསང་ཡུམ་ལྷ་ལྕམ་མེ་ཏོག་མནྡཱ་རཿ
མོས་གུས་སོགས༔ གར་བཞུགས་བདེ་བ་ཆེན་པོའི་ཕོ་བྲང་ནསཿ བརྟུལ་ཞུགས་གྲུབ་
བརྙེས་དམ་པ་རྒྱ་གར་བ མཚོ་རྒྱལ་དབྱེར་མེད་མ་གཅིག་ལབ་སྒྲོན་མརཿ མོས་
གུས་སོགས ཨུ་ཙ་ལ་ཡི་དུར་ཁྲོད་ཆེན་པོ་ནསཿ མ་གཅིག་བདུད་འདུལ་ཁྲོས་མ་ལྷ་
ལྔ་མ༔ རང་རང་རིགས་ཀྱི་སྤྲུལ་འཁོར་འབུམ་ཕྲག་བཅསཿ མོས་གུས་སོགས
གསང་ཆེན་གཡུ་ལོ་བཀོད་པའི་ཞིང་ཁམས་ནས༔ རྒྱལ་ཀུན་ཕྲིན་ལས་གཅིག་
བསྡུས་སྒྲོལ་ལྗང་ཡུལཿ སྤྲུལ་པ་སྣ་ཚོགས་སྐུར་སྟོན་ཉེར་གཅིག་བཅས༔ མོས་གུས་
སོགས༔ སྐུ་གསུམ་རྒྱལ་བ་རྒྱ་མཚོའི་ཞིང་ཁམས་ནསཿ རྒྱུད་ལུང་མན་ངག་དབང་
བཞིའི་མཛོད་འཛིན་པའི བརྒྱུད་པ་དགུ་ལྡན་དཔལ་མགོན་བླ་མའི་ཚོགསཿ མོས་
གུས་སོགས༔ སྤྱི་གཙུག་བདེ་ཆེན་འཁོར་ལོའི་ཞིང་ཁམས་ནས༔ བྱིན་རླབས་བཀའ་
བབ་རྩ་བའི་བླ་མ་དངཿ འཛིན་པ་རང་གྲོལ་གྲུབ་བརྙེས་རིག་འཛིན་ཚོགས༔ མོས་
གུས་སོགས༔ འོག་མིན་ལྷུན་རྫོགས་རོལ་པའི་ཞིང་ཁམས་ནས༔ ཞི་བ་རྡོར་དབྱིངས་
འབར་བ་ཁྲག་འཐུང་ཚོགས༔ ཡི་དམ་དཀྱིལ་འཁོར་ལྷ་ཚོགས་འཁོར་བཅས་ལ
མོས་གུས་སོགས༔ ཉི་ཤུ་རྩ་བཞིའི་གནས་ཡུལ་དུར་ཁྲོད་ནསཿ - ས་དང་ལམ་གྱི་བར་
ཆད་སེལ་མཛད་པའི༔ ཡེ་ཤེས་ལས་དམ་མཁའ་འགྲོ་རྒྱ་མཚོ་ལཿ མོས་གུས་སོགས
རྒྱལ་བ་རྣམས་ཀྱི་ཐུགས་རྗེའི་ཤུགས་ཕྱུངས་ལ མ་རིག་འཁྲུལ་པའི་བག་ཆགས་
ཡོངས་སངས་ནས༔ རྣམ་ཤེས་ངོ་བོ་འོད་ཀྱི་ཐིག་ལེ་དེ༔ དབུ་མའི་ལམ་བརྒྱུད་སྐར་
མདའ་ཆད་པ་བཞིན༔ ཡུམ་ཆེན་གསང་བ་ཡེ་ཤེས་པདྨ་ནས༔ སྐུ་ཡི་དབྱིབས་
143



མདོ་མཁྱེན་བརྩེའི་གསུང་འབུམ།
བརྒྱུད་སྒྲིབ་གཉིས་དྲི་མ་སྦྱངསཿ བླ་མ་ཡབ་ཡུམ་ཐུགས་ཀྱི་ཀློང་དུ་སྤརཿ མཉམ་
ཉིད་རྒྱལ་བའི་སྲས་སུ་མངོན་འཚང་རྒྱ ཕྱིར་མི་ལྡོག་པའི་འབྲས་བུ་ཐོབ་པར་
ཤོག ཨཱལྔ་ཚར་བརྗོད་ཅིང༔ ཧིག སྒྲ་དྲག་པོ་བདུན་གྱིས་སྤརཿ གསོལ་འདེབས་སྤར་ཆོག་ལན་གསུམ་
མཐརཿ ཚེ་འདས་རྣམ་པར་ཤེས་པ་དེ༔ བླ་མ་ཡབ་ཡུམ་རོལ་བའི་སྲས སེམས་དཔའ་འོད་ལུས་ཁྱེའུ་དཀརཿ ཡེ་ཤེས་
མཁའ་འགྲོ་སྡེ་ལྔ་ཡིསཿ འོག་མིན་གནས་སུ་དྲངས་བར་བསྒོམ༔ དེ་ནས་ཚེ་འདས་བེམ་པོ་ཉིད༔ བདུད་རྩིར་བསྒྱུར་
ཞིང་མཆོད་པ་ནི༔ ཕཊ༔ རང་རིག་མ་བཅོས་ཁྲོས་མ་ནག་མོ་ལཿ ཕྱག་གཡས་གྲི་གུག་
བམ་གྱི་ཐོད་པ་ཕྲལཿ ཁྱོན་ཡངས་སྣོད་མཆོག་སྐུ་གསུམ་སྒྱེད་པུར་བཙུགསཿ ནང་
དུ་བེམ་རོ་སིལ་བུར་གཏུབ་ཅིང་སྤུངསཿ རླུང་གཡོས་ཨ་ཐུང་སྦར་ཞིང་ཐོད་པ་དྲོས༔
རྫས་རྣམས་ཞུ་ཞིང་ཐུགས་ཀའི་འོད་ཟེར་གྱིས༔ ཧཾ་ཡིག་བཞུས་ཤིང་གྲི་གུག་ལན་
བདུན་དཀྲུགསཿ དྭངས་མ་བདུད་རྩི་སྙིགས་མ་ཞལ་ཟས་དངཿ རླངས་པ་འདོད་
ཡོན་ལོངས་སྤྱོད་ཆར་འབེབས་གྱུར༔ ཨོཾ་ཨཱཧཱུྃ གྲངས་མེད་བརྗོད་ཅིང་སྦྱངས་སྤེལ་བསྒྱུར
ཕཊ༔ སངས་རྒྱས་བྱང་སེམས་རྩ་གསུམ་ཞི་ཆགས་ཁྲོ༔ དཔའ་བོ་མཁའ་འགྲོ་ཆོས་
སྐྱོང་དམ་ཅན་དངཿ གཙང་རིས་དཔལ་མགོན་ཡུལ་ལྷ་གཞི་བདག་བཅསཿ དཀོན་
མཆོག་སྲི་ཞུ་མགོན་པོ་ཡོན་ཏན་མགྲོན༔ འགྲོ་བ་རིགས་དྲུག་ལན་ཆགས་མགྲོན་
རིགས་བཅས༔ སྐད་ཅིག་སྟོན་མོར་ཁྲོམ་ཚོགས་ཇི་བཞིན་དུ ནམ་མཁའ་ས་གཞི་
བར་སྣང་གང་བར་འདུསཿ ཕཊ༔ བརྗོད་ཅིང་རྐང་གླིང་ཌཱ་མ་རུའི་སྒྲ་དང་བཅས༔ ཕཊ༔ ཚེ་
འདས་བེམ་པོ་ཤ་ཁྲག་རུས་ནང་རོལཿ ཏིང་འཛིན་དམིགས་པའི་ཤུགས་ཀྱིས་བྱིན་
བརླབས་པའི༔ བདུད་རྩི་ཞལ་ཟས་མཁོ་དགུའི་ལོངས་སྤྱོད་བཅས༔ བླ་མ་ཡི་དམ་
144



ཐུགས་ཐིག་འཛིན་པ་རང་གྲོལ། ཁ༽
མཁའ་འགྲོ་སངས་རྒྱས་སྲས་དཀོན་མཆོག་སྲི་ཞུའི་མགྲོན་གྱུར་ཐམས་ཅད་ལཿ
མཆོད་དོ་འབུལ་ལོ་ཚོགས་རྫོགས་སྒྲིབ་དག་ནསཿ རོ་བག་མི་གཙང་དྲི་མ་ཀུན་
སྦྱངས་ཤིངཿ བླ་ཡིད་ཆོས་ཀྱི་དབྱིངས་སུ་ས་མ་ཏི ཕཊ མགོན་པོ་ཕོ་རྒྱུད་ལྷ་མོ་
མོ་རྒྱུད་དང༔ གིང་ཆེན་སྡེ་བཞི་འབར་མ་དུར་ཁྲོད་བདག གཟའ་བཙན་དམ་ཅན་
སྤུ་གྲི་མཆེད་གསུམ་ཚོགསཿ མགོན་པོ་ཡོན་ཏན་མགྲོན་དུ་གྱུར་རྣམས་ལཿ མཆོད་
དོ་འབུལ་ལོ་ཐུགས་དམ་ཡོངས་སྐོང་ཞིང༔ ཚེ་འདས་ལོག་པའི་ལམ་དུ་མི་གཏོང་
བརཿ ས་དང་ལམ་གྱི་བར་ཆད་ཀུན་སོལ་ཅིག ཕཊ མཐོ་བ་སྲིད་པའི་རྩེ་མོ་མན་
བཟུང་ནས༔ དམྱལ་གནས་འོག་མ་ས་ཀུ་ཅི་ཡན་བཟུང༔ རིགས་དྲུག་འགྲོ་བ་སྤྱི་
དང་ཁྱད་པར་དུ སྣ་ཚོགས་སྡུག་བསྔལ་ལས་ཀྱིས་མནར་བ་ཡི༔ སྙིང་རྗེའི་མགྲོན་
དུ་གྱུར་བ་ཐམས་ཅད་ལ༔ བདུད་རྩི་བཟའ་བཏུང་མཁོ་དགུའི་འདོད་ཡོན་སྦྱིན
རང་རང་ཡིད་ལ་གང་འདོད་དཔལ་ཐོབ་ནསཿ སོ་སོའི་ལས་ངན་སྡུག་བསྔལ་ཀུན་
བྲལ་ཞིང༔ ཕན་བདེ་བྱང་ཆུབ་ལམ་ལ་གནས་གྱུར་ཅིག༔ ཕཊ༔ ཚེ་འདས་ཐོག་མ་
མེད་ནས་ད་ལྟའི་ལུསཿ བླང་བ་ཡན་བཟུང་ལས་ཀྱི་འབྲེལ་པ་ཡི༔ བུ་ལོན་ལན་
ཆགས་ཤ་མཁོན་མ་འཁོར་བའི༔ བགེགས་རིགས་ལན་ཆགས་མགྲོན་དུ་གྱུར་
རྣམས་ལཿ མཆོད་སྦྱིན་འཛད་མེད་དངོས་གྲུབ་ཀུན་འབྱུང་གཏེརཿ བསྔོའོ་སྦྱིན་ནོ་
ལན་ཆགས་ཀུན་བྱང་ནསཿ རང་རང་ལས་ངན་བག་ཆགས་རྒྱུན་སྟོངས་ཤོག
ཕཊ༔ སླར་ཡང་བེམ་པོ་བདུད་རྩིའི་ལྷག་མ་ཉིད༔ ཤ་རི་ཁྲག་མཚོ་རུས་པ་ནང་
རོལ་སྤུངས༔ རྒྱལ་བསེན་གྲི་བོ་གྲི་མོ་ཤི་གསོན་འདྲེ༔ ཟ་འདྲེ་ཤི་གཤེད་སྲོག་
145



，
，
，
་ ་ ་་་ མདོ་མཁྱེན་བརྩེའི་གསུང་འབུམ། -
གཅོད་དབུགས་ལེན་རིགས༔ ཤ་ཁྲག་ལ་རྔམས་གནོད་སེམས་ལྡན་རྣམས་ལཿ
མཆོད་དོ་འབུལ་ལོ་ལྷག་མ་མེད་པ་རུ༔ གསོལ་ལོ་རོལ་ཅིག་དགའ་མགུ་ཡི་རངས་
ནསཿ བྱང་ཆུབ་སེམས་ཀྱི་མྱུ་གུ་རྒྱུད་ལ་འཁྲུངས ཁོང་ཁྲོ་ཞེ་སྡང་གདུག་པའི་མེ་
ཚོགས་ཞི རྣམ་མཁྱེན་བྱང་ཆུབ་ལམ་སྣ་ཟིན་པར་ཤོག༔ ཕཊ༔ དམིགས་པ་མཐའ་རྫོགས་
ཡིད་ཆེས་གདེང་ལྡན་བྱ༔ སྐབས་ཀྱི་བསྔོ་སྨོན་མཚམས་སྦྱོར་བྱ་བ་ནི༔ ཕཊ༔ ཕྱོགས་བཅུར་བཞུགས་
པའི་བདེ་གཤེགས་བཅོམ་ལྡན་འདས༔ རྩ་གསུམ་ལྷ་ཚོགས་རྒྱལ་སྲས་སློབ་མར་
བཅས༔ བརྩེ་ཆེན་ཐུགས་རྗེས་དགོངས་ཤིང་གཟིགས་པར་མཛོད༔ བདག་གི་ལྷག་
བསམ་རྣམ་པར་དག་པ་ཡི༔ འདིས་མཚོན་དུས་གསུམ་བསགས་པའི་དགེ་བ་གང
ཚེ་འདས་རྗེ་མོ་ཞེས་བྱ་བ་ཡི༔ གཙོ་གྱུར་མཁའ་མཉམ་སེམས་ཅན་ཐམས་ཅད་ལ
བསྔོའོ་སོ་སོའི་རྒྱུད་ལ་སྨིན་པར་ཤོག༔ ་་ བར་དོ་འཁྲུལ་སྣང་འཇིགས་སྐྲག་སྡུག་
བསྔལ་ཀུན༔ བ་མོ་ཉི་ཟེར་ཕོག་བཞིན་ཡོངས་ཞི་ནསཿ རིག་འཛིན་མཁའ་འགྲོའི་
བསུ་མས་རྗེས་འཛིན་ཤོག་སྔོན་གོམས་གདམས་ངག་ཟབ་མོའི་མཐུ་ཞན་ཡང
རྗེས་འཛིན་སེམས་བསྐྱེད་ཟབ་མོའི་མཐུ་སྟོབས་ཀྱིས： རྗེས་དྲན་ལས་ཀྱི་འཕྲོ་ལ་
ནན་གྱིས་མཐུད༔ རིགས་དྲུག་འཁོར་བའི་སྐྱེ་སྒོ་ཆོད་ནས་ཀྱངཿ སྐད་ཅིག་གཅིག་
གིས་ངོ་སྤྲོད་རྒྱུད་ལ་ཐེབསཿ རང་རིག་ཡེ་ཤེས་རང་ས་ཐོབ་ནས་ཀྱང༔ མཚན་
འཛིན་རྣམ་རྟོག་དྲི་མ་ཀུན་བྲལ་ནས༔ བདེ་ཆེན་པདྨ་འོད་ཀྱི་གཞལ་ཡས་སུ༔ རྩལ་
ཆེན་མདའ་འཕང་བཞིན་དུ་སྐྱེས་ནས་ཀྱང༔ པདྨ་ཐོད་ཕྲེང་སྲས་ཀྱི་ཐུ་བོ་རཿ གྱུར་
ནས་སྤྲུལ་པ་བྱེ་བ་ཕྲག་བརྒྱ་ཡིས༔ ལས་ངན་སེམས་ཅན་འདྲེན་སྟོན་བྱེད་པར་
146 ，



ཐུགས་ཐིག་འཛིན་པ་རང་གྲོལ། ཁ༽
ཤོགཿ སངས་རྒྱས་སྐུ་གསུམ་སར་བཞུགས་བྱིན་རླབས་དངཿ དམ་ཆོས་སྡུག་
བསྔལ་ཀུན་སྤངས་བདེན་པའི་སྟོབསཿ དགེ་འདུན་རིག་གྲོལ་གཉིས་ལྡན་ཐུགས་
རྗེ་དངཿ བདག་གི་ལྷག་བསམ་རྣམ་པར་དག་པ་ཡིསཿ སྨོན་པ་མཐའ་དག་ཡིད་
བཞིན་འགྲུབ་གྱུར་ཅིག ཅེས་བརྗོད་ཅིང་སླར་ཡང་བེམ་པོ་བསྒུལ་ཞིང་འབྱུང་བཞིར་བཅོལ་བའམ་མཁའ་
འགྲོའི་བྱ་སྟོན་གང་བྱེད་ཀྱང༔ རོ་གཅོད་བྱ་བ་ནི༔ བེམ་པོ་ལ་གཡང་གཞིས་བྲབ་ཅིང་ལན་གསུམ་ས་ལ་རྡེབ་པའམ་
རྡོག་པས་ལན་གསུམ་བརྡེག་ཅིང༔ ཕཊ༔ ང་ནི་དུར་ཁྲོད་བདག་མོ་སྟེ༔ རལ་པ་ལྕགས་
བསྲེག་ལན་ཚར་ལཿ ཞལ་ནས་ཁྲོ་ཆུ་ཞུན་མ་འབབཿ སྐུ་ལས་ཡེ་ཤེས་མེ་དཔུང་
འབརཿ བག་ཆགས་ལུས་རྟེན་གཞོབ་ཐུལ་བསྲེགསཿ བེམ་པོ་ནམ་མཁར་ཕྱར་བ་
ཡིསཿ འབྱུང་བ་བཞི་པོ་རང་གནས་འཐོར དབང་ཆེན་གཞི་ལ་བརྡབས་པ་ཡིས
ཆོས་ཉིད་སྟོང་པའི་ངང་དུ་ཡལ༔ རོ་བག་མནོལ་རྩོག་རྩ་བ་ཕྲལ༔ བླ་དང་ལྷན་ཅིག་
སྐྱེས་པའི་ལྷ མ་གཅིག་ཡུམ་གྱི་ཐུགས་ཀློང་འདྲེས༔ མཉམ་པོར་འོང་བའི་བདུད་
ཀྱི་རིགསཿ ཨུ་ཙ་ལ་ཡི་དུར་ཁྲོད་དུ༔ ལས་ཀྱི་བག་ཆགས་ཀུན་སྦྱངས་ནས མཐར་
ཐུག་མངོན་འཚང་རྒྱ་བར་གྱུརཿ ཕཊ སླར་ཡང་མ་གཅིག་ཁྲོས་ནག་མའི༔ ཐུགས་
ལས་འོད་ཟེར་སྣ་ལྔ་འཕྲོས ་ རབ་འབྱམས་ཞིང་གི་སངས་རྒྱས་དང༔ རྩ་གསུམ་
རྒྱལ་བ་མཉེས་པར་མཆོད༔ བྱིན་རླབས་འོད་ཟེར་རྣམ་པར་བསྡུསཿ ཐུགས་རྗེའི་
བྱིན་རླབས་སྨན་བཅུད་ཀྱིསཿ གང་བའི་འོད་ཀྱི་རྐྱལ་བར་གྱུར༔ དེ་ལས་ཟེར་ལྔ་
འཕྲོས་པ་ཡིས༔ སྟོང་གསུམ་འཇིག་རྟེན་ཀུན་སྦྱངས་ཤིང༔ ནང་བཅུད་གཟུགས་སུ་
སྣང་བ་ཀུན༔ ཕོ་རིགས་དམ་པ་རྒྱ་གར་དངཿ མོ་རིགས་ཡེ་ཤེས་མཁའ་འགྲོ་ཡིས༔
147



མདོ་མཁྱེན་བརྩེའི་གསུང་འབུམ། ་
ཡོམ་ཡོམ་ཤིག་ཤིག་གང་གྱུར་ནསཿ ལས་བྱེད་སྤྲུལ་པའི་མཁའ་འགྲོ་མསཿ སྨན་
གྱི་རྐྱལ་པ་བཏེག་བྱས་ཤིང༔ གཏད་སོ་བྲལ་བའི་ཡུལ་དུ་ཁྱེར༔ དུར་ས་མི་
དམིགས་ཆོས་ཀྱི་དབྱིངསཿ རྣམ་རྟོག་འཛིན་པའི་བློ་ཞིག་ནསཿ ཆོས་དབྱིངས་ཁྱབ་
བདལ་ཆེན་པོའི་ངངཿ ཕཊ དམིགས་པ་དེ་ཡི་ང་ཉིད་ནས ཐེ་ཚོམ་འཛིན་པས་མ་བཅིང་བར༔ རྣལ་
འབྱོར་རིག་པ་ཧུར་བསྐྱེད་ལཿ གང་དམིགས་དབེན་སར་ཤུགས་ཀྱིས་ཁྱེར་ གནས་དེར་སླེབ་མ་ཐག་ཉིད་དུ༔ ཨོ་རྒྱན་ ་
མཁའ་འགྲོ་འདུ་བའི་གླིང༔ ཨུ་ཙ་ལ་ཡི་དུར་ཁྲོད་དུ༔ བརྟུལ་ཞུགས་སྤྱོད་པ་སྐྱོང་བར་དམིགསཿ བེམ་པོ་དེ་ཉིད་ས་མིག་ ་
རྣལ་འབྱོར་ཡིད་ལ་གང་འཐད་ཞིག་ཏུ་བཞག་སྟེ༔ གཅེར་བུ་ཡན་ལག་ཕྱོགས་བཞིར་བརྐྱང་ཞིང་དཔྲལ་བ་ས་ལ་གཏུག་
ཅིང་བཀོད༔ རྣལ་འབྱོར་བ་ལ་དགྲ་བོ་བྱད་མས་ཐོ་འཚམས་དང༔ གདོན་ཆེན་གྱིས་གནོད་པ་བྱུང་ཚེ་ཁྲོས་མའི་དྲག་
པོའི་མགོ་ཟོར་འཕེན་པའི་གདམས་ངག་སྙན་བརྒྱུད་ཞལ་ཤེས་ཡིག་ཆུང་ལྟར་རོ༔ གང་ལའང་ཐོག་མར་སྣོད་བྱིན་གྱིས་
བརླབས་པ་ནི༔ རྐང་གླིང་དྲག་པོ་ལན་ལྔར་འབུད་ཅིང་ཌཱ་མ་རུའི་སྒྲ་སྒྲོག་བཞིན་རྐང་པ་རྡོ་རྗེའི་འགྲོས་སྟབས་ཀྱིས༔
ཕཊ༔ ཨོ་རྒྱན་རང་བྱུང་དུར་ཁྲོད་ཆེན་པོ་ནས༔ རིན་ཆེན་ཐོད་པ་བརྩེགས་པའི་
གཞལ་ཡས་དབུས༔ མ་གཅིག་ཡུམ་ཆེན་བདུད་འདུལ་གསང་ཡེ་མཿ ཕྱག་གཡས་
ཐོད་པའི་རྗེའུ་ཆུང་ཁྲོ་ལོ་ལོ༔ གཡོན་པས་མི་རྐང་གླིང་བུ་ཀྱུ་རུ་རུ༔ སྐུ་མདོག་དཀར་
ལ་དམར་བའི་མདངས་ལྡན་ཞིང༔ དབུ་སྐྲ་མཛེས་པའི་ཐོར་ཚུགས་ལྡེམས་སེ་ལྡེམ
ལྷག་མ་སིལ་མའི་འོད་ཕུང་ཉི་ལི་ལི རིན་ཆེན་རུས་པའི་རྒྱན་ཆ་ཁྲོ་ལོ་ལོ༔ འཇའ་
ཚོན་དར་གྱི་ཅོད་པན་པུ་རུ་རཿ ཞབས་གཉིས་དཔའ་མོའི་གར་སྟབས་ཤིགས་སེ་
ཤིག ཞལ་ནས་མཁའ་འགྲོའི་བརྡ་གླུ་སངས་སེ་སངཿ བྱིན་རླབས་ཐུགས་རྗེ་ན་
བུན་ཐིབས་སེ་ཐིབ སྐད་ཅིག་ཉིད་ལ་གནས་འདིར་གཤེགས་ནས་ཀྱང༔ བདག་
148
148
，



ཐུགས་ཐིག་འཛིན་པ་རང་གྲོལ། ཁ༽
ཅག་སྒྲུབ་པ་པོ་ཡི་ཉམས་རྟོགས་སྤོརཿ ས་གཞི་བྱིན་གྱིས་བརླབ་པར་མཛད་དུ་
གསོལཿ སྣོད་ཀྱི་འཇིག་རྟེན་ཨོ་རྒྱན་རང་བྱུང་གླིང༔ བཅུད་ཀྱི་སེམས་ཅན་དཔའ་
བོ་མཁའ་འགྲོའི་གྲོང འདོད་ཡོན་ལྔ་ཡི་མཆོད་པའི་སྤྲིན་ཕུང་འཁྲིགསཿ རྡོ་རྗེའི་
གླུ་གར་རོལ་མོའི་བྱེ་བྲག་སོགསཿ ས་དང་བར་སྣང་ནམ་མཁའི་ཁྱོན་གང་གྱུར༔
ཕཊ༔ ཨོ་རྒྱན་གནས་ཀྱི་ཕྱོགས་བཞི་དབུས་ལྔ་ནསཿ བུད་མེད་དཀར་སེར་དམར་
ལྗང་མཐིང་གའི་མདོག༔ གཡས་པས་རང་རྟགས་རྣོ་དབལ་གྲི་གུག་དང༔ གཡོན་
པས་བྷནྡྷ་བདུད་རྩིས་བཀང་བ་བསྣམས༔ གནས་བཟང་དུར་ཁྲོད་འགྲིམ་ཞིང་
བཤུག་གླུ་ལེན གོས་བཟང་གཡང་གཞི་གྱོན་ཞིང་གད་རྒྱངས་སྒྲོག ཟས་བཟང་
ཤ་ཆེན་ཟ་ཞིང་རྐན་སྒྲ་རྡེབས༔ སྐོམ་བཟང་རཀྟ་འཐུང་ཞིང་གར་སྟབས་སྒྱུར
ལས་བཟང་དམ་ཚིག་སྲུང་ཞིང་དངོས་གྲུབ་སྟེརཿ བམ་ཆེན་བདུད་རྩིའི་ཚོགས་ཀྱི་
མཆོད་པ་ཡི༔ ལས་མཛད་མཁའ་འགྲོའི་ཐུགས་དམ་དུས་ལ་བབཿ ཕཊཕཊཕཊ༔
ཅེས་ལན་གསུམ་བསྐོར་ཞིང་ཁྲོམ་འདེབས་ནི ཚོགས་ཀྱི་ཞི་བའི་ཁྲམ་ཆེན་བཅུ་གསུམ་འདེབས་ལུགས་དང༔ གྲིར་ཤི་
བ་དང་གདོན་ཆེན་གྱིས་སྲོག་བཅད་པ་སོགས་ལ་དྲག་པོའི་ཁྲམ་འདེབས་བཅུ་གཉིས་སམ ཡང་ན ཧེ་རུ་ཀའི་བསྒྲལ་
མཆོད་སོགས་མཐོང་བ་བརྒྱུད་པའི་ཕྱག་བཞེས་ལྟར་ལག་ལེན་ཐེབས་པར་བྱའོ༔ དེ་ནས་བྱིན་གྱིས་བརླབས་པ་ནི
ཕཊ༔ བདག་ཉིད་ཡེ་ཤེས་མཁའ་འགྲོའི་དཔྲལ་བ་ནསཿ ཨོཾ་དཀར་འོད་ཟེར་
འཕྲོས་པས་ཚོགས་ལ་ཕོག༔ ཟག་མེད་བདུད་རྩིའི་རྒྱ་མཚོ་ཆེན་པོར་སྦྱངས
མགྲིན་པར་ཨཱདམར་འོད་ཟེར་དང་བཅས་འཕྲོས༔ ཟད་པ་མེད་པ་ནམ་མཁའི་
མཛོད་ལྟར་སྤེལ སྙིང་གའི་ཧཱུྃ་མཐིང་འོད་ཟེར་དང་བཅས་འཕྲོསཿ ཤ་ལྔ་བདུད་
149



མདོ་མཁྱེན་བརྩེའི་གསུང་འབུམ། .
རྩི་ལྔ་ཡི་རང་བཞིན་བསྒྱུརཿ ཨོཾ་ཨཱཿཧཱུྃ་ཧ་ཧོ་ཧི གྲངས་མེད་བཟླ་ཞིང་ལས་བྱེད་ཀྱི་མཁའ་འགྲོ་སྡེ་
ལྔའི་ཕྱག་གཡོན་གྱི་ཐོད་པའི་བདུད་རྩིས་བྲན་ཞིང་ཚོགས་ལོངས་སྤྱོད་རོ་བརྒྱ་ནུས་པ་སྟོང་ལྡན་དུ་དམིགས་ལ༔ ཕཊ༔
ཚོགས་མགྲོན་སྤྱན་འདྲེན་པ་ནི་མི་རྐང་གླིང་བུ་སྒྲོ་ཆེན་དང་བཅས༔ ཕཊ༔ ཨོ་རྒྱན་སྤྲིན་ནག་འདུས་
པའི་གནས་མཆོག་དང༔ དྷུ་མ་ཐ་ལ་དུར་ཁྲོད་ཆེན་པོ་བརྒྱདཿ ཧེ་རུ་ཀ་ཡི་གནས་
ཆེན་བཅུ་སོགས་ནསཿ བླ་མ་རིག་འཛིན་སྟོན་པ་རྡོ་རྗེ་རྒྱལ༔ ཡི་དམ་དཔལ་ཆེན་
ཁྲག་འཐུང་ཧེ་རུ་ཀཿ ལས་ལ་དབང་བསྒྱུར་ཌཱ་ཀི་གཙོ་མོ་གསུམ༔ རྡོ་རྗེ་ཕག་མོ་
གསང་བ་ཡེ་ཤེས་ཡུམ༔ བདུད་འདུལ་ཁྲོས་མ་ལྷ་ལྔ་སེང་ཧ་མཿ རྩ་གསུམ་དཔའ་
བོ་མཁའ་འགྲོའི་ཚོགས་དང་བཅསཿ ཚོགས་མཆོད་མགྲོན་ལ་སྤྱན་འདྲེན་གཤེགས་
སུ་གསོལཿ ཡེ་ཤེས་གྲུབ་ཅིང་ལས་ལ་དབང་བསྒྱུར་མའི༔ མཁའ་ལྡིང་གཟུགས་
ལ་ཡེ་ཤེས་སྙིང་པོ་ཅན༔ སྙིང་རྗེའི་སྤྱན་གྱིས་བར་དོའི་རྣམ་ཤེས་གཟིགས༔ ཐུགས་
རྗེའི་ལྕགས་ཀྱུའི་མཆུ་ཡིས་དག་ཞིང་འདྲེན༔ རྟོག་མེད་རོ་ཡི་ཤ་ཁྲག་རྔམས་ཟས་
རོལ༔ རྩལ་ཆེན་གཤོག་པས་འཆི་མེད་ལྷ་ལམ་བགྲོད༔ ཚད་མེད་མཇུག་སྒྲོས་
འཁོར་བའི་སྐྱེ་སྒོ་བཀག ཐབས་ཤེས་ཞབས་ཟུང་རྡོ་རྗེའི་གོམ་སྟབས་བསྒྱུརཿ སྒྲོ་
གཤོག་ཁྲོ་བོ་ཁྲོ་མོའི་དམག་ཚོགས་ཀྱིས༔ གཤེད་པོ་ལས་ངན་སྡིག་ཆེན་ཡོངས་སུ་
འདྲེན ཡེ་ཤེས་མཁའ་འགྲོའི་སྤྲུལ་པའི་མཁའ་ལྡིང་རྒོད༔ སྨུག་ནག་རབ་འཇིགས་
སྡུག་བསྔལ་སེམས་ཅན་འདྲེན༔ ལས་མཛད་མཁའ་འགྲོའི་རྒོད་ཆེན་ཐང་དཀར་
ཚོགསཿ ཤ་ཟ་ཐང་ནག་དྲག་པོའི་དམག་ཚོགས་རྣམསཿ ཤར་ལྷོ་ནུབ་བྱང་འཆི་
མེད་ལམ་ཡངས་ནས༔ སྐྱིན་ཐང་དྲག་པོ་བསྐྱོད་བཞིན་གནས་འདི་རུ༔ བདུད་རྩིའི་
1:59་



ཐུགས་ཐིག་འཛིན་པ་རང་གྲོལ། ཁ༽
ཚོགས་ལ་རོལ་ཕྱིར་གཤེགས་སུ་གསོལ༔ རྒྱ་གར་རྒྱ་ནག་མོན་འཇང་ཙ་རི་ཏྲཿ
ཉམས་དགའི་གནས་ཆེན་དུར་ཁྲོད་བྲག་དཀར་སྐྱིབས་ སོ་སོའི་གནས་ནས་
མཁའ་འགྲོའི་ཐུགས་རྒྱུད་བསྐུལ༔ དུར་ཁྲོད་མཛེས་པའི་ཕོ་བྲང་དམ་པ་འདིརཿ
མྱུར་དུ་བྱོན་ལ་དམ་རྫས་མཆོད་ཚོགས་རོལ - མྱོང་གྲོལ་དམ་རྫས་ཤ་ལྔ་བདུད་རྩི་
ལཿ ལོངས་སུ་སྤྱོད་པས་འཆིང་བ་ཀུན་གྲོལ་ནས༔ ལས་ཀྱི་བག་ཆགས་སྒྲིབ་པས་
བཅིངས་རྣམས་ཀྱང༔ ཤ་ཁྲག་ལུས་ཀྱི་རྒྱ་དང་བྲལ་མ་ཐག ཤ་ཟ་མཁའ་འགྲོའི་
ཚོགས་གྲལ་འགྲིམས་ནས་ཀྱང༔ ས་ལམ་ཡོན་ཏན་གོང་ནས་གོང་འཕེལ་ཞིང
སྤྲུལ་པའི་ཞིང་དུ་མངོན་འཚང་རྒྱ་བར་ཤོག༔ ཨོཾ་ཛྙཱ་ན་ཌཱ་ཀི་ནཱི་ས་མ་ཡ་ཌཱ་ཀི་ནཱི་བྷི་
ཤ་ཌཱ་ཀི་ནཱི་ལོ་ཀ་ཌཱ་ཀི་ནཱི་ཨཱ་ཝེ་ཤ་ཡ་བྷེ་ག་ར་ན་སོ་གད་གླིང་ཐིབ་ཐིབ་ལྷོང་ལྷོང་
འདུས་འདུས ་ སྔགས་འདི་ཅི་མང་བཟླ་ཞིང་བྱ་ཆེན་གཤོག་འགྱུར་གྱིས་རོ་ལ་ལན་གསུམ་བསྐོར་ཞིང་མཉམ་
ཉིད་ཀྱི་ངང་དུ་མཉམ་པར་བཞག་ཅིང་གནས་པས་རང་རང་ལས་སྐལ་དང་འཚམས་པའི་སྤྲུལ་བའི་རྒོད་ཚོགས་འདུས་
ནས་ལོངས་སུ་སྤྱོད་དོ༔ མཐར་ལྤགས་རུས་སོགས་བརྡུང་འཐག་བྱས་པ་ལྷག་མ་མ་ལུས་པར་བྱིན་ཞིང་རྗེས་རྣལ་
འབྱོར་བརྟུལ་ཞུགས་ལྡན་པས་དངོས་གྲུབ་ལ་རོལ་ཞིང་བྲོ་བརྡུང་བ་ནི༔ ཕཊ ཤར་ཕྱོགས་གདལ་བ་
ཆེན་པོའི་དུར་ཁྲོད་ནས༔ བདེ་ཆེན་དཀར་མོ་སྐུ་ཡི་རིགས་ཡིན་ཏེ༔ རྡོ་རྗེ་རིགས་ཀྱི་
དཔའ་བོ་མཁའ་འགྲོར་བཅསཿ མེ་ལོང་ཡེ་ཤེས་གླུ་བླངས་བྲོ་བརྡུངས་པས༔ ཞེ་
སྡང་མཚན་མར་འཛིན་པའི་དགྲ་གདོན་ཞི་ བྱམས་པ་ཆེན་པོའི་ངང་དུ་འབྱམས་སུ་
ཀླསཿ ཧཱུྃ་ཧཱུྃ་ཧཱུྃ༔ ཕཊ༔ ལྷོ་ཕྱོགས་རྣམས་པ་ཆེན་པོའི་དུར་ཁྲོད་ནས༔ སེར་མོ་དོན་
གྲུབ་ཡོན་ཏན་རིགས་ཡིན་ཏེ༔ རིན་ཆེན་རིགས་ཀྱི་དཔའ་བོ་མཁའ་འགྲོར་བཅས༔
་ 151
)



མདོ་མཁྱེན་བརྩེའི་གསུང་འབུམ།
མཉམ་ཉིད་ཡེ་ཤེས་གླུ་བླངས་བྲོ་བརྡུངས་པས༔ ང་རྒྱལ་ཁེངས་སེམས་འཛིན་པའི་
དགྲ་གདོན་འཇོམསཿ སྙིང་རྗེ་ཆེན་པོའི་ངང་དུ་འབྱམས་སུ་ཀླསཿ ཧཱུྃ་ཧཱུྃ་ཧཱུྃ༔ ཕཊ༔
ནུབ་ཕྱོགས་གད་རྒྱངས་སྒྲོག་པའི་དུར་ཁྲོད་ནས༔ དམར་མོ་སྒྲ་སྒྲོག་གསུང་གི་
རིགས་ཡིན་ཏེ༔ པདྨ་རིགས་ཀྱི་དཔའ་བོ་མཁའ་འགྲོར་བཅསཿ སོར་རྟོག་ཡེ་ཤེས་
གླུ་བླངས་བྲོ་བརྡུངས་པསཿ འདོད་ཆགས་འཆིང་བ་ཆེན་པོའི་དགྲ་གདོན་ཡལཿ
དགའ་བ་ཆེན་པོའི་ངང་དུ་འབྱམས་སུ་ཀླས༔ ཧཱུྃ་ཧཱུྃ་ཧཱུྃ༔ ཕཊ༔ བྱང་ཕྱོགས་རབ་འཇིགས་
འབར་བའི་དུར་ཁྲོད༔ སྣ་ཚོགས་མཐར་ཕྱིན་ཕྲིན་ལས་རིགས ལས་ཀྱི་རིགས་ཀྱི་
དཔའ་བོ་མཁའ་འགྲོར༴ བྱ་གྲུབ་ཡེ་ཤེས་གླུ་བླངས་བྲོ༔ ཕྲག་དོག་རང་གར་ཤོར་
བའི་དགྲ་གདོན་བརླག བཏང་སྙོམས་ཆེན་པོའི་ངང་དུ་འབྱམས་སུ་ཀླསཿ ཧཱུཾ་ཧཱུཾ་
ཧཱུྃ༔ ཕཊ༔ དབུས་ཕྱོགས་རྩུབ་འགྱུར་ཚལ་གྱི་དུར་ཁྲོད༴ ཁྲོས་མ་ནག་མོ་ཐུགས་
ཀྱི་རིགས༔ སངས་རྒྱས་རིགས་ཀྱི་དཔའ་བོ༴ ཆོས་དབྱིངས་ཡེ་ཤེས༔ གཏི་མུག་མ་
རིག་འཐིབ་པོའི་དགྲ་གདོན་བསལཿ ཀ་དག་ཡེ་གྲོལ་ངང་དུ་འབྱམས་སུ་ཀླས༔
ཧཱུྃ་ཧཱུྃ་ཧཱུྃ༔ ཕཊ༔ ཀུན་རྫོབ་མཚན་མར་འཛིན་པའི་རྣམ་རྟོག་ཀུན༔ དོན་དམ་ཀུན་
ཁྱབ་འདུས་མ་བྱས་པའི་ཀློང༔ སྣང་སྲིད་ཐམས་ཅད་ཡོམ་ཡོམ་ཤིག་ཤིག་འགུལ
སྐྱེ་འགག་གནས་གསུམ་སྤྲོས་པ་ཡོངས་བྲལ་ཞིང༔ གཞི་ལས་འཁྲུལ་མ་མྱོང་བའི་
ཡེ་ཤེས་ཀྱི༔ འཕོ་མེད་སྤྲོས་བྲལ་ཆོས་དབྱིངས་ཀློང་དུ་ཨཱ༔ བརྟུལ་ཞུགས་རོ་ཉལ་ཆེན་པོའི་
ངང་ དར་ཅིག་དབྱིངས་དང་རིག་པ་བསྲེ༔ སླར་ཡང་བརྟུལ་ཞུགས་ཆེན་པོའི་རྩལཿ སྦྱངས་ཤིང་སྣང་བ་གཏད་མེད་
བཏངཿ སྤྱོད་ལམ་སྒྱུ་མ་ལྟ་བུའི་ངང༔ འཇིགས་མེད་རིག་པའི་བཙན་ས་འཛིན༔ ཨེ་མ༔ བརྟུལ་ཞུགས་ཨ་ཙར་དམར་་
་
་
152



ཐུགས་ཐིག་འཛིན་པ་རང་གྲོལ། ཁ༽
པོ་ཡིས༔ རོ་སྙོམས་ཆེན་པོའི་ཚོགས་འཁོར་དངཿ དམ་པ་ནག་པོའི་ཞི་བྱེད་ཀྱི༔ གཤེད་བྲལ་སྡུག་བསྔལ་ཞི་བྱེད་ཟུང༔
ཁོག་བསྡེབས་གཤིན་པོ་རྗེས་འཛིན་འདི༔ དྲི་མ་མེད་པའི་བཀའ་བཞིན་དུ༔ གསང་བ་ཡེ་ཤེས་ཐུགས་ཀློང་གི མཁའ་
འགྲོ་གསང་བའི་ཡི་གེ་ལསཿ གཉེར་འཛིན་ཌཱ་ཀིའི་བཀའ་བཞིན་དུ གཏེར་སྨྱོན་ཁྲག་འཐུང་རྡོ་རྗེ་ཡིསཿ བཤུས་ཤིང་
དག་པར་ཕབ་པ་སྟེ༔ ཆོས་འདི་བཀའ་གཉན་ཟབ་ཆེ་བས གཉེར་འཛིན་མཁའ་འགྲོས་གནང་བའི་ཕྱིར༔ འཚུབས་
སློང་འཁྲུགས་རྩོད་སྣ་ཚོགས་འབྱུངཿ སྙིང་སྟོབས་གཉན་པོའི་དབང་དུ་བཏངཿ འཛིན་པ་རང་གྲོལ་ཉམས་ལེན་གནད༔
མཐར་ཕྱིན་སྐྱེས་བུ་མ་གཏོགས་ གཞན་གྱིས་བླང་བྱ་མ་ཡིན་ཞིངཿ ཁྱད་པར་ལྟ་བའི་གདེང་དང་བྲལ ཟོལ་ཟོག་
རང་འདོད་ཕུག་བཅུག་ཅིང བླ་མའི་བཀའ་ལ་མི་བརྩི་བར༔ གདམས་ངག་རང་གར་སྤྱོད་བྱུང་ན༔ སྲོག་འཕྲོག་རྡོ་རྗེ་
དམྱལ་བར་ལྟུང གཏུམ་ཆེན་འབར་མ་སྤུན་གསུམ་དང༔ མི་བསྲུན་ཤ་ཟ་གཏུམ་ཆེན་མོ༔ མ་མོ་གཟའ་བདུད་རཱ་ཧུ་ལ
ལས་མགོན་དུར་བདག་མིང་སྲིང་གིསཿ ཐུབ་པར་སྲུངས་ཤིག་དམ་ཚིག་རྒྱ༔ ས་མ་ཡ༔ རྒྱ་རྒྱ་རྒྱ༔ སྐུ་ཡི་རྒྱ༔ གསུང་གི་
རྒྱ༔ ཐུགས་ཀྱི་རྒྱ ལས་ཀྱི་མཁའ་འགྲོའི་སྲོག་གི་རྒྱ ཁ་ཐཾ༔ གུསཿ ཆུ་ལུག་མཁའ་འགྲོ་འདུ་བའི་གྲལ་ཚེས་ལ་དག་
པར་ཕབ་པའི་ཡི་གེར་འདུ་བྱེད་སློབ་བུ་ཉེར་གནས་འོད་ཟེར་མཐའ་ཡས་ཀྱིས་བགྱིས་པ་བྱིན་རླབས་ཆེ་བའི་སྡེ་ཚན་ནོ༔
དགེའོ། དགེའོ། དགེའོ།། །། །
153



་ ་ ཐུགས་ཐིག་འཛིན་པ་རང་གྲོལ།
ཁ༽
ཀཾaཆ་ག་བའགཾnཆ་བསཊིའསཀླlའིf[mའཊབཞི་གི་བཞིa |
༄༅། །སཾ གུ བྱ མངྒ ཧ ༈ སྲོ ཉུ ཀྵ ར སྒྱུ སྲོ ཏ ༔ སྤྱི ཏི ཀྲྀ ཨཱ པ ཉྩ ཤ ཁོ དྷཱ ར ཎཾ ཁཾ ཧར ཏི སྨ། །
༄༅། །ཡང་གསང་འཛིན་པ་རང་གྲོལ་གྱི༔ རྒྱུན་གྱི་ཉམས་ལེན་སྤར་བཅངས་བཞུགས
155



མདོ་མཁྱེན་བརྩེའི་གསུང་འབུམ།
ཨཱི། གླཏྱརྒྱབྷཱུ ཆོས་ཀུན་དུ་མ་རོ་གཅིག་ཏུ༔ རྟོགས་མཛད་དབྱིངས་ཀྱི་རྗེ་མོ་ལ༔ གུས་བཏུད་ཕྱག་འཚལ་བྱིན་
རླབས་སྩོལ༔ ཉོན་མོངས་ཞི་ཞིང་འཛིན་པ་གྲོལ༔ རྟོག་ཚོགས་དབྱིངས་སུ་གཅོད་པ་ཡི༔ གདམས་པ་བསྟན་ནོ་ཉམས་
སུ་ལོངསཿ མ་རིག་འཁྲུལ་བ་ལས་བསྐྱེད་པའི ལྷ་འདྲེ་བཟང་ངན་གཙང་དང་བཙོག རེ་དོགས་དགའ་སྡུག་ཆགས་
སྡང་འཁོན ནད་རིམས་བར་ཆད་གློ་བུར་བགེགསཿ ཐམས་ཅད་སེམས་ཀྱི་ཆོ་འཕྲུལ་ཏེ༔ རང་སྣང་དབང་དུ་འདུས་
གྱུར་ན༔ གཞན་སྣང་ཟིལ་གྱིས་ནོན་གྱུར་ཅིང འཁུ་འཕྲིག་ནང་ནས་ཆོད་གྱུར་ན༔ ཕྱི་རྐྱེན་མཁའ་ལ་སྤྲིན་བཞིན་དེངས༔
འཇིགས་མེད་རྒྱལ་པོའི་བཙན་ས་ཟིན༔ དེ་ཕྱིར་དེ་དོན་རྟོགས་ཀྱིས་ལཿ གདམས་པ་འདི་ཉིད་ཉམས་སུ་ལོངསཿ ཐོག་
མར་དབང་སྡུད་ཟིལ་གནོན་ནི༔ ཕཊ༔ རྒྱུ་མེད་རྐྱེན་བྲལ་མཁའ་ལ་འཇའ་སྣང་བཞིན༔ བདག་
ཉིད་གསང་བ་ཡེ་ཤེས་མཁའ་འགྲོ་མ༔ དམར་གསལ་ཞལ་གཅིག་ཕྱག་གཉིས་ཞི་
མ་ཁྲོ༔ གཡས་པས་བམ་ཆེན་རོ་ཡི་ཤུན་པ་རྡེལཿ གཡོན་པས་མཆོག་ཆེན་མི་རྐང་
གླིང་བུ་འབུདཿ ཞབས་གཉིས་དཔའ་མོ་རོལ་པའི་སྟབས་སུ་འགྱིངས༔ ཐོར་ཚུགས་
རིན་ཆེན་རུས་པའི་རྒྱན་དྲུག་གསོལ༔ སྲིད་རྩེ་མནར་མེད་ཡན་བཟུང་ཁྱབ་པར་གསལ༔
ཕཊ༔ ཆོས་ཀྱི་དབྱིངས་ཀྱི་ཡེ་ཤེས་རང་གདངས་ལསཿ མཐིང་གསལ་སྐུར་ཤར་
གཏི་མུག་གདོན་ཚོགས་ཀུན༔ རིག་སྟོང་བློ་འདས་ཆེན་པོར་དབང་བསྡུས་ནས༔ གཏད་
མེད་རྒྱ་ཡན་ངང་དུ་ཟིལ་གྱིས་གནོན༔ ཕཊ༔ མེ་ལོང་ཡེ་ཤེས་དཀར་གསལ་སྐུར་
ཤར་བས༔ ཞེ་སྡང་ལས་གྱུར་ཕོ་གདོན་འབྱུང་པོའི་ཚོགས༔ འདུས་མ་བྱས་པའི་
ངང་དུ་དབང་བསྡུས་ནས༔ ཞེན་མེད་རང་གྲོལ་ངང་དུ་ཟིལ་གྱིས་ནོན༔ ཕཊ༔
མཉམ་ཉིད་ཡེ་ཤེས་མཁའ་འགྲོ་སེར་གསལ་ཤརཿ ང་རྒྱལ་ལས་གྱུར་དྲེགས་པའི་
དམག་ཚོགས་ཀུན༔ བརྟུལ་ཞུགས་རོ་སྙོམས་ཆེན་པོར་དབང་བསྡུས་ནསཿ ཕྱོགས་
156



ཐུགས་ཐིག་འཛིན་པ་རང་གྲོལ། ཁ༽་
ལྷུང་བྲལ་བའི་ངང་དུ་ཟིལ་གྱིས་ནོན༔ ཕཊ༔ སོར་རྟོགས་ཡེ་ཤེས་རང་རྩལ་དམར་
མོར་ཤར༔ འདོད་ཆགས་ལས་གྱུར་མོ་གདོན་བསེན་མོའི་རིགས ཆགས་མེད་
བདེ་བ་ཆེན་པོར་དབང་བསྡུས་ནས༔ དགའ་བྲལ་ལྷན་སྐྱེས་ངང་དུ་ཟིལ་གྱིས་ནོན༔
ཕཊ༔ བྱ་གྲུབ་ཡེ་ཤེས་སྣ་ཚོགས་སྐུར་ཤར་བས༔ ཕྲག་དོག་ལས་གྱུར་ནད་རིམས་
ཡམས་ཀྱི་བདལཿ རེ་དོགས་བྲལ་བའི་ངང་དུ་དབང་བསྡུས་ནསཿ གང་ཤར་
གཉེན་པོ་བྲལ་བར་ཟིལ་གྱིས་ནོན ་ཕཊ༔ ང་ནི་ཡེ་ནས་ཡུམ་ཆེན་ཐུགས་ཀློང་
འདྲེས་ ང་མེད་ངར་འཛིན་ལྷ་དང་འདྲེར་ཤར་ལཿ སྙིང་རྗེ་ཁྲོས་པའི་ལྕགས་ཀྱུས་
སྙིང་ནས་དྲོངས༔ ལྷག་མཐོང་ལུ་གུ་རྒྱུད་ཀྱི་ཞགས་པས་འཆིངསཿ ཆེད་འཛིན་ཐོབ་
ཤོར་བྲལ་བའི་ལྕགས་སྒྲོག་སྡོམ གྲགས་སྟོང་བརྗོད་པ་བྲལ་བའི་དྲིལ་བུས་མྱོས
ཆོས་སྐུ་སྐྱེ་མེད་ཀློང་དུ་རྒྱས་བཏབ་བོ༔ ཧཱུྃ་ཧཱུྃ་ཧཱུྃ༔ ཕཊ༔ མི་ནུས་པ་ལ་ལོངས་སྤྱོད་ཅིང༔ མི་རུང་
བ་ཀུན་དང་དུ་བླང༔ མི་ཕོད་པ་ལ་ཐོག་བརྫིས་བྱ༔ གང་ལའང་རེ་དོགས་མེད་པ་ནི༔ དམ་པ་ནག་པོའི་ཁྱད་ཆོས་སོ
གཉིས་པ་ཕུང་པོ་མཆོད་སྦྱིན་ནི༔ ཕཊ༔ ན་མོ་རྡོ་རྗེ་འཆང་དངོས་སྟོན་པ་དྲི་མ་མེདཿ དགའ་
རབ་དཔའ་བོ་གུ་རུ་ཐོད་ཕྲེང་རྩལཿ མ་གཅིག་མཁའ་འགྲོ་གསང་བ་ཡེ་ཤེས་དང
དམ་པ་རྒྱ་གར་ཨ་མ་ལབ་སྒྲོན་མརཿ བྱང་ཆུབ་སྙིང་པོའི་བར་དུ་སྐྱབས་སུ་མཆི༔
ལན་གསུམ༔ ཕཊ༔ དགྲ་གདོན་བགེགས་རིགས་འབྱུང་པོས་གཙོར་བྱས་པའི༔ མཐའ་
མེད་འཁོར་བར་འཁྱམས་པའི་སེམས་ཅན་ཀུན༔ གཟུང་འཛིན་སྒྲོག་གྲོལ་མ་རིག་
གཉིད་སངས་ནས༔ རྫོགས་སངས་རྒྱས་པའི་འབྲས་བུ་ཐོབ་པར་ཤོག༔ ལན་གསུམ
ཕཊ༔ རང་རིག་དབུ་མའི་ལམ་བརྒྱུད་ནམ་མཁར་འཕགསཿ རང་ལུས་མཎྜལ་རི་
1
.
157



མདོ་མཁྱེན་བརྩེའི་གསུང་འབུམ།
རབ་གླིང་བཞིར་བཅས༔ འདོད་ཡོན་མཆོད་པའི་སྤྲིན་ཕུང་བསམ་ཡས་པ བཀའ་
བརྒྱུད་བླ་མ་མཁའ་འགྲོའི་ཚོགས་ལ་འབུལཿ ཕཊ༔ ཆོས་སྐུ་ཡུམ་ཆེན་ལོངས་སྐུ་
གསང་ཡེ་མཿ སྤྲུལ་སྐུ་མ་ཅིག་ལབ་ཀྱི་སྒྲོན་མ་ལ༔ གསོལ་བ་འདེབས་སོ་ཉོན་
མོངས་རང་སར་གྲོལཿ བདུད་བཞི་དབྱིངས་སུ་ཆོད་པར་བྱིན་གྱིས་རློབས༔ སངས་
རྒྱས་ཀུན་འདུས་སྟོན་པ་དྲི་མ་མེད༔ རིག་འཛིན་སློབ་དཔོན་པད་འབྱུང་ཧེ་རུ་ཀ
དྲིན་ཆེན་བླ་མ་དམ་པ་རྒྱ་གར་བརཿ གསོལ་བ་འདེབས་སོ་བདག་རྒྱུད་གྲོལ་བ་
དང་བདུད་བཞི་དབྱིངས་སུ་ཆོད་པར་བྱིན་གྱིས་རློབས་ བག་ཆགས་སྣང་
གཟུགས་ཕུང་པོ་གཟན་དུ་འཁྱོལ རང་སེམས་འགྱུ་བ་དངོས་མེད་ནམ་མཁའི་
ཁམསཿ གཏད་མེད་རྒྱ་ཡན་ངང་དུ་གྲོལ་ནས་ཀྱང༔ འཁོར་འདས་རོ་སྙོམས་བཙན་
ས་ཟིན་པར་ཤོག༔ ཕཊ༔ རང་རིག་སྤྲུལ་པའི་མཁའ་འགྲོ་དམར་མོར་གྱུརཿ ནམ་
མཁར་འཕགས་ཤིང་བེམ་པོ་ཆེ་ཚོ་ལྡན༔ ཐོད་པ་བྲེགས་པ་སྟོང་གསུམ་ཁྱབ་པའི་
ནངཿ བེམ་པོ་བཞག་ཅིང་ཐུགས་ཀའི་འོད་ཟེར་གྱིས༔ ཤ་ཁྲག་རུས་གསུམ་མེར་
གྱིས་ཞུ་བ་ལས༔ ཡེ་ཤེས་བདུད་རྩིའི་ཕུང་རླངས་མཆོད་སྤྲིན་འཕྲོ༔ ཟག་མེད་ཤ་
ལྔ་བདུད་རྩི་ལྔའི་རང་བཞིན༔ བླ་མ་ཡུམ་ཆེན་དཀོན་མཆོག་སྲི་ཞུའི་མགྲོན མ་
མགོན་གཟའ་རྡོར་མགོན་པོ་ཡོན་ཏན་མགྲོན ་མཐོ་རིས་ངན་སོང་རིགས་དྲུག་
སྙིང་རྗེའི་མགྲོན གནས་གདོན་ལུས་གདོན་ལན་ཆགས་བགེགས་རིགས་མགྲོན༔
ལས་བྱེད་མཁའ་འགྲོས་ཐོད་པའི་བདུད་རྩི་མཆོད་ཚོགས་རྫོགས་སྒྲིབ་དག་
ཐུགས་དམ་གཉན་པོ་བསྐང༔ ཤ་འཁོན་བུ་ལོན་ལན་ཆགས་གནོད་སེམས་བྱང
E
，
158



ཐུགས་ཐིག་འཛིན་པ་རང་གྲོལ། ཁ༽
ཀུན་ཀྱང་སྡུག་བསྔལ་ཀུན་བྲལ་བདེ་ལྡན་ཤོག ཕཊ རང་ལུས་གཡང་གཞི་ས་
སྟེང་ཁྱབ་པའི་སྟེང༔ ཤ་རི་ཁྲག་མཚོ་རུས་པའི་གྲམ་ཁྲོད་གྱུརཿ གནས་གདོན་ལུས་
གདོན་ནད་རིམས་ཡམས་བདག་གཙོསཿ སྣང་ཞིང་སྲིད་པའི་ལྷ་འདྲེ་འབྱུང་པོ་དངཿ
དམ་སྲི་ཐེའུ་བྲང་ཟ་འདྲེ་ཤི་གཤེད་རིགསཿ ཤ་ཟ་ཁྲག་འཐུང་རུས་མུར་པགས་པ་
གྱོན༔ ནང་རོལ་རྐང་དང་ལྷ་བ་བཅས་པ་ཀུན༔ སེང་གེས་ཤ་ལ་ཟོས་བཞིན་ལྷག་
མེད་རོལཿ བྲམ་ཟེ་སྐྱེ་བདུན་ཤ་རུ་བྱིན་བརླབས་པསཿ མྱོང་ཚད་ན་ཚ་སྡུག་བསྔལ་
ཟུག་གཟེར་བྲལཿ ལུས་སེམས་ཟག་མེད་བདེ་བས་ཚིམ་གྱུར་ཅིག ཕཊ ཁས་
ཞན་དབང་ཆུང་གློ་བུར་ལྷགས་པ་ཡི༔ ལྷག་མར་རེ་བ་ཉམས་ཆུང་འབྱུང་པོའི་
རིགས༔ གང་འདོད་འདོད་ཡོན་གཏེར་ལ་ལོངས་སྤྱོད་ཅིང༔ བྱང་ཆུབ་སེམས་ཀྱི་མྱུ་
གུ་འཁྲུངས་པར་ཤོག༔ ཕཊ༔ གསུམ་པ་མཇུག་བསྡུ་བསྔོ་སྨོན་ནི༔ ཕཊ༔ བདག་ཉིད་ཡེ་ནས་
མ་གཅིག་གསང་ཡེ་མ༔ སྣང་སྲིད་ཐམས་ཅད་ཡེ་ཤེས་མཁའ་འགྲོའི་དལཿ རེ་
དོགས་བཟང་ངན་གཙང་བཙོག་འཁུ་འཕྲིག་ཟསཿ གང་ལའང་སྤང་བླང་མེད་པར་
ལོངས་སྤྱོད་པས འཇིགས་མེད་བརྟུལ་ཞུགས་ལམ་སློང་བཙན་ས་ཟིན༔ གཞི་
གྲོལ་ཀ་དག་ཆེན་པོའི་ཀློང་དུ་ཨཱཿ ཕཊ ཟག་བཅས་ཤ་ཁྲག་ལུས་ཀྱི་མཆོད་སྦྱིན་
ད - ཟག་མེད་རོ་སྙོམས་ཆེན་པོའི་དགེ་ཚོགས་རྒྱུན༔ འཁྲུལ་སྣང་བདག་བཟུང་
མཁའ་ཁྱབ་སེམས་ཅན་ཀུན༔ ཞེན་མེད་རིག་པའི་ཀློང་དུ་གྲོལ་ཕྱིར་བསྔོ༔ ཕྱོགས་
ལས་རྣམ་རྒྱལ་སྒོམ་མེད་རྣལ་འབྱོར་མཿ ཁམས་གསུམ་སྲིད་པ་གསུམ་ལ་དབང་
བསྒྱུར་ཅིངཿ སྲིད་དང་ཞི་བའི་ལམ་ལ་ཞུགས་པ་ཀུན༔ རོ་སྙོམས་བརྟུལ་ཞུགས་
159



མདོ་མཁྱེན་བརྩེའི་གསུང་འབུམ། །
ཆེན་པོས་ཟིལ་གྱིས་ནོན༔ འཁོར་བ་དོང་སྤྲུགས་ཆོས་སྐུ་ཡུམ་ཆེན་མོའི གོ་འཕང་
མཆོག་ལ་བཙན་ས་ཟིན་པར་ཤོག གཏད་མེད་རྒྱ་ཡན་ངང་ཉིད་དུ༔ སྣང་སེམས་རོ་གཅིག་ཅི་དགར་
སྤྱོད༔ ཨ་ཙར་དམ་པ་ནག་པོ་ཡིསཿ ལེགས་འདུས་རྡོ་རྗེ་སྒྲོན་མ་ལཿ ཉམས་ལེན་སྤར་བཅངས་མར་གནང་པཿ ཡུམ་ ༥
ཆེན་གསང་བ་ཡེ་ཤེས་ཀྱིསཿ ཐུགས་ཀྱི་ཀློང་དུ་སྦས་པ་བཞིན ཚིག་དོན་མ་འཁྲུལ་ཡི་གེའི་ལམ སླར་ཡང་ཨ་ཙར་ .
ནག་པོས་ཕབ སྨོན་ལམ་གཏད་རྒྱ་ཇི་བཞིན་དུ༔ གཏེར་གྱི་བདག་མོ་ཉིད་དང་འཕྲད༔ བྱིན་རླབས་ཚན་ཁ་ཤིན་ཏུ་ཆེ༔
སྣོད་མིན་ལག་ཏུ་ཤོར་ར་རེ༔ ས་མ་ཡཱ༔ གུ་ཧྱ༔ སྐུ་གསུང་ཐུགས་ཀྱི་རྒྱ༔ རྒྱ་རྒྱ་རྒྱ༔ སྤྱི༔ ཡི་གེ་འདུ་བྱེད་ཉེར་གནས་སློབ་
བུ་བདེ་ཆེན་འོད་ཟེར་མཐའ་ཡས་ཀྱིས་བགྱིས་པའོ༔ ཉམས་ལེན་སྤར་བཅངས་མ་བསེ་རུ་ལྟ་བུའོ།། །། །
ཨོཾ7 འཛིན་པ་རང་གྲོལ་ཆ་ལག་ལསཿ རྐྱེན་བཟློག་ ་
ལན་ཆགས་བསྔོ་ཐབས་བཞུགས
ཡེ་ཤེས་མཁའ་འགྲོའི་སྐུ་ལ་འདུད༔ རང་ངམ་བསྲུང་བྱ་ནད་པ་སོགས༔ ཤ་མཁོན་ལན་ཆགས་སྦྱང་བའི་ཕྱིར༔
ལུས་ཀྱི་དྲི་མ་བཀྲུས་བྱས་ཤིང༔ ལན་ཆགས་ཐེབས་སྐྱུ་གྲངས་ལྡན་བྱ༔ ཤ་རུས་ཟས་སྣ་དང་བཅས་བཤམས༔ བསྒྲུབ་
བྱ་ཡོད་ན་མདུན་དུ་འཁོད༔ ལུས་སྦྱིན་ཆེ་ཆུང་ཅི་རིགས་མཐར༔ ཕཊ༔ བདག་དང་བསྲུང་བྱའི་རྣམ་
ཤེས་ངོ་བོ་ནི༔ འོད་ཀྱི་ཐིག་ལེ་སྐར་མདའ་ཆད་པ་བཞིན སྤྱི་བོ་ནས་ཐོན་དབྱེར་
མེད་གཅིག་ཏུ་འདྲེས… ཡེ་ཤེས་ཌཱཀིའི་སྐུ་རུ་ལམ་གྱིས་གསལ༔ བེམ་པོ་ཤ་ཁྲག་
རུས་པ་ནང་རོལ་ཀུན༔ ཉིལ་གྱིས་ཞིག་པས་གཏོར་མར་དབྱེར་མེད་འདྲེས ལན་
ཆགས་རེ་རེའང་རི་རབ་དང་མཉམ་པའི༔ རོ་བརྒྱ་ནུས་པ་ཕུན་ཚོགས་སྨན་ཆེན་
་
་
160



པ ཐུགས་ཐིག་འཛིན་པ་རང་གྲོལ། ཁ༽
པོས གླུད་དང་དཀོར་ཆ་ལོངས་སྤྱོད་ཟས་གོས་སོགསཿ མི་ཟད་གཏེར་ཆེན་འཕྲོ་
བའི་ནུས་ལྡན་གྱུར༔ ཨོཾ་ཨཱ༔ཧཱུྃ༔ བརྒྱ་རྩ་བརྒྱད་བཟླས་དམིགས་པས་བྱིན་གྱིས་བརླབས༔ ཕཊ༔
རང་ཉིད་ཁྲོས་མའི་ཐུགས་ཀའི་འོད་ཟེར་གྱིསཿ བདག་དང་བསྲུང་བྱའི་ཚེ་བསོད་
སྟོབས་འབྱོར་དངཿ སྲོག་ལུས་དབང་ཐང་རླུང་རྟར་བར་གཅོད་པའི༔ སྔོན་ལས་
འཕྲལ་རྐྱེན་འབྱུང་པོ་སྤྱི་དང་ནི༔ རྒྱལ་བསེན་གྲི་བོ་གྲི་མོ་ཤི་གསོན་འདྲེ༔ ནད་
རིམས་བདག་པོ་ལན་ཆགས་མ་འཁོར་རིགསཿ ཁྱད་པར་གསར་སྐྱེས་འབྱུང་པོ་
གནོད་སྦྱོར་རྩོམ བདུད་དང་ལོག་འདྲེན་མ་ལུས་འདིར་འདུས་ཤིག ཕཊཕཊཕཊ༔
ཌཱ་རུ་རྐང་གླིང་སྒྲ་སྒྲོག་ཅིང༔ ཁྲོམ་ཚོགས་ཇི་བཞིན་འདུས་པར་བསམ༔ ཕཊ༔ འཁྲུལ་སྣང་བདག་བཟུང་
འཁོར་བར་འཁྱམས་པའི་དུསཿ ཐག་ཁྲར་སྦྲུལ་དང་ཐོ་ཡོར་མིར་མཐོང་བཞིན ཞེ་
སྡང་རང་གཟུགས་ཕོ་གདོན་རྒྱལ་པོ་དང༔ འདོད་སྲེད་འཆིང་བའི་མོ་གདོན་འདྲེ་
མོའི་རིགསཿ གཏི་མུག་འཁྲུལ་པའི་ཀླུ་གདོན་ས་བདག་སོགསཿ ང་རྒྱལ་ཁེངས་
པའི་བདུད་བཙན་ཤི་གཤེད་འདྲེ༔ ཕྲག་དོག་ལས་གྱུར་བན་བོན་རྦོད་གཏོང་བྱད
གཞན་ཡང་གློ་བུར་རྣམ་རྟོག་འཁྲུལ་སྣང་གདོན༔ སྣ་ཚོགས་སྣང་བར་ཨ་འཐས་
གཟུགས་མེད་ལཿ དགྲ་རུ་བལྟས་ཤིང་གནོད་པར་ཤར་བ་སྟེ༔ གསང་སྔགས་རྟེན་
འབྲེལ་ཐབས་ལ་མཁས་པའི་ཕྱིརཿ སོ་སོར་གང་འདོད་ལོངས་སྤྱོད་རྒྱ་ཆེན་པོར
སྤྲུལ་ཏེ་སྦྱིན་ནོ་མི་ཟད་གཏེར་ཆེན་གྱུར༔ ཨོཾ་ཨཱ༔ཧཱུྃ་ཧ་ཧོ་ཧཱུཾ ཁཾ་སྤ་ར་ཎ་ཕཊ༔ ལན
ཆགས་དྲི་ཁུ་དང་བཅས་པ༔ དམིགས་གནད་ལྡན་པས་བསྔོ་བྱས་ལ༔ ཕཊ༔ ཆོས་ཉིད་ཏིང་ངེ་འཛིན་
གྱིས་བྱིན་བརླབས་པའི༔ ལན་ཆགས་འདོད་ཡོན་གཏོར་མ་རྒྱ་ཆེན་པོ༔ སྣང་ཞིང་
161



་ མདོ་མཁྱེན་བརྩེའི་གསུང་འབུམ།།
སྲིད་པའི་ལྷ་འདྲེའི་ཚོགས་རྣམས་དང༔ བུ་ལོན་ལན་ཆགས་མ་འཁོར་གནོད་སེམས་
ལྡན༔ ནད་རིམས་བདག་པོ་བདག་མོའི་ཚོགས་ལ་བསྔོ༔ དགའ་མགུ་ཡི་རངས་
ངོམ་ཞིང་ཚིམ་གྱུར་ཅིག ཨ་ཀ་ལ་མི་ཏི་ས་སྤ་ར་ཎ་ཁཾ་སྭཱ་ཧཱ༔ ཞེས་བསྐོར་ཞིང་མ་རྫོགས་
བར་དུ་བསྔོ རྗེས་ལ་ཆོས་ཀྱི་སྦྱིན་པ་བྱ་ཞིང་ཁ་བསྒྱུར་བ་ནི༔ ཕཊ༔ བདག་གི་འདས་དང་མ་འོངས་
ད་ལྟ་རུ༔ རྣམ་པར་དཀར་བའི་ཟག་བཅས་ཟག་མེད་དགེ ཁྱོད་ལ་སྦྱིན་ནོ་བདེ་བ་
མཆོག་ལྡན་ཤོག ཁྱེད་ཅིག་ཐོག་མེད་ནས་བསགས་བག་ཆགས་སྒྲིབ ནད་དང་
སྡུག་བསྔལ་མི་འདོད་ཉེས་པའི་ཚོགས༔ བདག་གིས་ལེན་ནོ་སྡུག་བསྔལ་ཀུན་བྲལ་
ཞིང༔ བྱང་ཆུབ་སེམས་ཀྱི་མྱུ་གུ་འཁྲུངས་པར་ཤོག ཆོས་དང་ཟང་ཟིང་སྦྱིན་པས་
ངོམ་གྱུར་ནས ཁྱོད་ལ་ལོངས་སྤྱོད་མི་ཟད་གཏེར་ཆེན་པོ ཕ་རོལ་སྡང་བྱེད་དགྲ་
བོའི་ཡུལ་དུ་ཡོད༔ དེ་རུ་མགྲོན་པོ་དོན་གཉེར་ལམ་ཞུགས་བཞིན༔ མྱུར་དུ་སོང་ལ་
ཟ་ཁ་དེར་སྟོན་ཅིག གཙྪགཙྪ་ཕཊ༔ ལུས་སྦྱིན་གང་རུང་མཇུག་བསྡུའོ༔ བདག་ཉིད་ཨ་ཙར་དམར་
པོ་ཡིས༔ གཞན་ཕན་གདམས་པ་ཟབ་མོ་འདི༔ བརྩེ་བས་བུ་མོ་ཁྱོད་ལ་གདམསཿ མ་འོངས་སྤྲུལ་པར་འཕྲད་ནས་ཀྱང
འགྲོ་ཁམས་རྒྱ་མཚོར་ཕན་ནུས་ཤོག༔ ས་མ་ཡ༔ རྒྱ་རྒྱ་རྒྱ༔ སྤྱི དམ་པ་རྒྱ་གར་གསུང་འཁྲུལ་མེད༔ ཨ་ཙར་དམར་
པོས་བསྒྱུར་པ་བཞིན༔ ཉེར་གནས་འོད་ཟེར་མིང་གིས་བྲིསཿ མངྒ་ལཾ།། །། ་ ་
162



ཐུགས་ཐིག་འཛིན་པ་རང་གྲོལ།
ཁ༽
། ཡང་གསང་ཐུགས་ཐིག་ཆ་ལག་ལསཿ རྒྱུན་ཁྱེར་
ཕུང་པོའི་མཆོད་སྦྱིན་བཞུགས
ཆོས་དབྱིངས་ཡུམ་ལ་ཕྱག་འཚལ་ལོ༔ ཉམས་ལེན་ཕུང་པོའི་མཆོད་སྦྱིན་ནི༔ ཕཊ༔ ཆོས་དབྱིངས་ནམ་
མཁའ་ཡངས་པའི་དཀྱིལ་འཁོར་དབུསཿ བླ་མ་ཡུམ་ཆེན་རྩ་གསུམ་འཁོར་ཚོགས་
གསལཿ འོག་གཞིར་འགྲོ་བ་རིགས་དྲུག་ལན་ཆགས་མགྲོན༔ གནས་གདོན་ལུས་
གདོན་སྣང་སྲིད་ལྷ་འདྲེ་འདུསཿ ཕཊ བླ་མ་ཡུམ་ཆེན་དཀྱིལ་འཁོར་ལྷ་ཚོགས་ལ
སྐྱེ་མེད་ཆོས་སྐུ་རྟོགས་ཕྱིར་སྐྱབས་སུ་མཆི༔ མ་རིག་ལས་ཉོན་སྡུག་བསྔལ་གྱིས་
གཟིར་བའི༔ འགྲོ་ཀུན་གཞི་ཐོག་གྲོལ་བར་སེམས་བསྐྱེད་དོ༔ ཕཊ༔ རང་ལུས་
མཎྜལ་རི་རབ་གླིང་བཞི་དངཿ གླིང་ཕྲན་ལྕགས་རིར་ལྷ་མིའི་དཔལ་འབྱོར་ཚོགས
ངོ་མཚར་རྒྱན་གྱུར་ཚོགས་ཞིང་ལྷ་ལ་འབུལཿ འགྲོ་ཀུན་ཚོགས་རྫོགས་སྒྲིབ་པ་
ཡོངས་དག་ཤོག༔ ཕཊ༔ བླ་མ་སངས་རྒྱས་ཆོས་ལོངས་སྤྲུལ་པའི་སྐུ ཡུམ་ཆེན་
ཌཀྐི་སྐུ་གསུམ་ལྷ་ཚོགས་ལ༔ གསོལ་བ་འདེབས་སོ་བདག་རྒྱུད་བྱིན་གྱིས་རློབས༔
སྐྱེ་མེད་ཆོས་སྐུའི་དགོངས་པ་རྟོགས་པར་ཤོག༔ མ་ཅིག་ཡུམ་ཆེན་བདུད་འདུལ་
ཁྲོས་མ་ནག བྱིན་རླབས་བཀའ་བབ་རྩ་བའི་བླ་མ་དངཿ ཡི་དམ་མཁའ་འགྲོ་རྡོ་
རྗེ་མཆེད་ལྕམ་ལ༔ གསོལ་བ་འདེབས་སོ་བདག་རྒྱུད་བྱིན་གྱིས་རློབས༔ དངོས་
གྲུབ་མཆོག་ཐོབ་འགྲོ་དོན་མཐར་ཕྱིན་ཤོག མ་ཅིག་བཀའ་བབ་ཟབ་མོ་གཅོད་
163་



མདོ་མཁྱེན་བརྩེའི་གསུང་འབུམ། །
ཡུལ་གྱི༔ བཀའ་བབ་བརྒྱུད་པའི་བླ་མའི་ཚོགས་རྣམས་དང༔ དབང་བསྐུར་རྒྱུད་
བཤད་མན་ངག་ལུང་སྟོན་པའི༔ དྲིན་ལྡན་བླ་མ་རྣམས་ལ་གསོལ་བ་འདེབས༔ བདག་
འཛིན་རྩད་ནས་ཆོད་པར་བྱིན་གྱིས་རློབས༔ སྣང་སྲིད་ལྷ་འདྲེའི་འགྲོ་དོན་མཐར་
ཕྱིན་ཅིང༔ སྐྱབས་ཡུལ་ཐུགས་རྒྱུད་དགོངས་པ་རྟོགས་པ་དང༔ གནས་གདོན་ལུས་
གདོན་སྣང་སྲིད་ལྷ་འདྲེ་ཀུན བདག་མེད་ཆོས་སྐུའི་རྒྱལ་ས་ཟིན་པར་ཤོག༔ ཕཊ༔
དེ་ནས་མཆོད་སྦྱིན་བྱ་བ་ནི༔ ཕཊ༔ རང་རིག་དབུ་མའི་ལམ་བརྒྱུད་ནམ་མཁར་འཕགས
རྣལ་འབྱོར་མར་གྱུར་ལས་བྱེད་མཁའ་འགྲོ་འཕྲོསཿ ཐོད་པ་བྲེག་ཅིང་མི་མགོའི་སྒྱེད་
པུར་བཙུགསཿ བེམ་རོ་ཨ་ཐུང་ཧོ་ཡིག་བདུད་རྩིར་ཞུ ཡེ་ཤེས་བདུད་རྩིར་འདོད་
ཡོན་སྤྲིན་ཕུང་འཁྲིགསཿ མཆོད་སྦྱིན་མགྲོན་རྣམས་མཉེས་པའི་དཔལ་དུ་གྱུར༔ ཕཊ༔
བཀའ་དྲིན་གསུམ་ལྡན་བླ་མ་ཡུམ་ཆེན་དང༔ བྱིན་རླབས་རྩ་བ་བཀའ་བརྒྱུད་བླ་
མའི་ཚོགསཿ དངོས་གྲུབ་རྩ་བ་ཡི་དམ་ཞི་ཆགས་ཁྲོ༔ རྟེན་འབྲེལ་རྩ་བ་མཁའ་
འགྲོ་རྒྱ་མཚོ་དངཿ སྐུ་གསུམ་རྒྱལ་བ་སྲས་བཅས་ཚོགས་རྣམས་ལ༔ ཡེ་ཤེས་
བདུད་རྩིའི་མཆོད་པའི་སྤྲིན་ཕུང་འབུལཿ མགོན་པོ་ཕོ་རྒྱུད་ལྷ་མོ་མོ་རྒྱུད་དང༔ མ་
གཟའ་རྡོར་ལེགས་དྲེགས་པའི་སྡེ་དཔོན་འཁོརཿ འཛམ་གླིང་དཀར་ཕྱོགས་སྐྱོང་
བའི་ལྷ་ཀླུའི་སྡེ༔ མགོན་པོ་ཡོན་ཏན་མགྲོན་དུ་གྱུར་རྣམས་ལཿ བདག་ལུས་འདོད་
ཡོན་བདུད་རྩིའི་མཆོད་པ་འབུལཿ མཐོ་བ་སྲིད་པའི་རྩེ་མོ་མན་ཆད་དངཿ དམའ་
བ་ན་རཀྲ་དམྱལ་ཁམས་ཡན་ཆད་ཀྱིས༔ སྡུག་བསྔལ་དུ་མས་རྣམ་པར་གཟིར་བ་
ཡི༔ སྙིང་རྗེའི་ཡུལ་གྱུར་རིགས་དྲུག་མགྲོན་རྣམས་ལ༔ བདག་ལུས་དགོས་འདོད་
164་



ཐུགས་ཐིག་འཛིན་པ་རང་གྲོལ། ཁ༽ །
འདོད་ཡོན་བདུད་རྩི་སྦྱིན༔ འཁོར་བར་འཁོར་ཚེ་མི་དགེའི་མཐུས་བསྐྱེད་པའི༔ ཤ་
མཁོན་ལན་ཆགས་བུ་ལོན་འཁོར་བ་ཡི༔ བགེགས་རིགས་ལན་ཆགས་མགྲོན་དུ་
གྱུར་རྣམས་ལཿ བདག་ལུས་དངོས་གྲུབ་ཀུན་འབྱུང་བདུད་རྩི་སྦྱིན ཕཊ༔ འབྱུང་
པོ་མཁའ་རྒྱུའི་ཡི་དྭགས་གདུག་སེམས་ལྡན༔ ཕོ་གདོན་མོ་གདོན་ཀླུ་གདོན་ས་
བདག་དང༔ བཙན་བདུད་གྲི་བོ་ཐེའུ་རང་དམ་སྲི་སོགསཿ ཤ་དང་ཁྲག་ལ་རྣམ་
པར་སྡང་བ་རྣམསཿ བདག་ལུས་ཤ་ཁྲག་ཀླད་རུས་རྐང་ཚིལ་དང༔ ནང་རོལ་
པགས་པ་སྟོང་གསུམ་ཁྱབ་པར་སྦྱིན མྱུར་དུ་ཟོ་འཐུང་དགྱེས་པར་ལོངས་སུ་སྤྱོད
དགའ་མགུ་ཡི་རང་གདུག་སེམས་ཀུན་བྲལ་ཤོག ཕཊ དེ་ལྟར་མཆོད་སྦྱིན་དགེ་
རྩ་དཔག་མེད་པསཿ སྡུག་བསྔལ་དུག་གི་རྒྱ་མཚོར་མནར་བའི་འགྲོ༔ ཚེ་རབས་
ལས་ངན་རྒྱུ་འབྲས་ཀུན་ཟད་ནསཿ རྣམ་མཁྱེན་རྒྱལ་བའི་གོ་འཕང་ཐོབ་ཕྱིར་བསྔོ༔
ཕྱིན་དྲུག་ལམ་བཟང་ཟབ་མོ་བདུད་གཅོད་ཆོས༔ འགྲོ་དོན་ནམ་མཁའི་གར་ཁྱབ་
སེམས་ཅན་གྲོལ མཆོད་སྦྱིན་འབྲེལ་པས་བསྡུས་པའི་འགྲོ་བ་ཀུན༔ སྟོང་ཉིད་
བྱང་ཆུབ་སེམས་ཀྱིས་རྒྱུད་སྦྱངས་ནསཿ ཡུམ་ཆེན་ཤེར་ཕྱིན་ཐུགས་ཀློང་རོ་གཅིག་
ཤོག རྒྱུན་ཁྱེར་ཕུང་པོའི་མཆོད་སྦྱིན་འདི༔ ཕན་ཡོན་བྱིན་རླབས་ཤིན་ཏུ་ཆེ༔ ཡང་གསང་ཐུགས་ཐིག་ཆ་ལག་ཏུ
དྲི་མ་མེད་པའི་དགོངས་དོན་བཞིན བདག་ཉིད་དགའ་རབ་རྡོ་རྗེས་སྨྲས༔ རིག་པའི་ཡེ་ཤེས་ཀྱིས་བྲིས་སོ༔ ༔་
སྤྲོས་མེད་རྣལ་འབྱོར་ཕུང་པོ་མཆོད་སྦྱིན་གྱི་གདམས་པ་ཞེན་པ་རང་གྲོལ་ཞེས་བྱ་ལ། ངེས་མེད་རི་ཁྲོད་འགྲིམ་
དུས་ན། རྐྱེན་ངན་ལམ་དུ་སློང་བ་དང་། བར་ཆད་དབྱིངས་སུ་ཞི་བའི་ཕྱིར། གསོལ་བ་གདབ་པ་ནི། ཕྲཊ ཕ་
རྗེ་བཙུན་བླ་མར་གསོལ་བ་འདེབས། །གནས་རི་ཁྲོད་འགྲིམ་ཚེ་ཉམས་ང་མེད། །ལུས་
165



མདོ་མཁྱེན་བརྩེའི་གསུང་འབུམ། །
སྒྱུ་མའི་མཆོད་སྦྱིན་མཐར་ཕྱིན་ཏེ། །ཞེན་མེད་ཀྱི་རྟོགས་པ་མངོན་གྱུར་ཤོག །ཞེས་
བརྗོད་དད་མོས་ཤུགས་དྲག་བསྐྱེད། སླར་མཆོད་སྦྱིན་དངོས་པོ་ལ་མདུན་མཁར་ཚོགས་ཞིང་ལམ་གྱིས་གསལ་ལ།
ཕྲཊ༔ དབྱིངས་སྐྱེ་མེད་འོད་གསལ་གྱི་ནམ་མཁའ་ལ། །རྗེ་ཁྱབ་བདག་དྲུག་པ་རྡོ་
རྗེ་འཆང་། །འཁོར་དམ་ཅན་རིག་འཛིན་རྒྱ་མཚོའི་ཚོགས། །ལུས་མཆོད་སྦྱིན་ཡུལ་
རྣམས་ལམ་མེར་གསལ། །རང་རིག་ཁྲོས་མར་ལྡང་ལ། བར་སྟོང་པ་མི་དམིགས་མཁའ་
དབྱིངས་སུ། །རང་རིག་པ་གཉུག་མ་དོན་གྱི་སྐུ། །དཔལ་རྡོ་རྗེ་ཁྲོས་མར་ཝལ་གྱིས་
བསྐྱེད། །ལུས་བེམ་ཁོག་སྟོང་གསུམ་ར་བ་ན། །ཞེན་མེད་ཀྱི་མཆོད་སྦྱིན་སྤྲོ་བའི་
གཏེར། །འཛད་མེད་ཀྱི་ནམ་མཁའ་འཁོར་ལོ་རུ། །ཆོས་སྒྱུ་མ་རིག་པའི་ཆོ་འཕྲུལ་
གྱིས། །ཡར་སྐུ་གསུམ་རྒྱལ་བའི་ཞིང་མཆོག་དང༌། །ཕ་སྐུ་བཞིའི་ཁྱབ་བདག་
གདོད་མའི་མགོན། །མ་ཡེ་ཤེས་ལྔ་ཡི་ངོ་བོ་ལ། །ལུས་རང་བྱུང་འདོད་ཡོན་ལྔ་ཡི་
རྫས། །རྩལ་ཞེན་པ་མེད་པའི་མཆོད་སྦྱིན་སྤྲོ། །དཔལ་དམ་པ་དང་པོའི་སྐུ་ཐོབ་
ཤོག །བར་མགོན་པོ་ཡོན་ཏན་མགྲོན་རིགས་ལ། །ལུས་ལྟོས་པ་མེད་པའི་མཆོད་
པ་འབུལ། །རྐྱེན་ངན་དང་བར་ཆད་དབྱིངས་སུ་ཞི། །གཅོད་ཡུལ་གྱི་སྦྱིན་པ་མཐར་
ཕྱིན་ཤོག །མར་ལན་ཆགས་སྙིང་རྗེའི་མགྲོན་རིགས་ལ། །ལུས་འདོད་ཡོན་ལྔ་ཡི་
སྦྱིན་པ་སྤེལ། །མི་ཟད་ཀྱི་ནམ་མཁའི་གཏེར་དུ་བསྔོ། །ཚེ་རབས་ལན་ཆགས་བྱང་
གྱུར་ཅིག །དགོས་ཤ་མཁོན་དང་བུ་ལོན་ཆགས་པའི་རིགས། ལུས་ཤ་ཁྲག་ནམ་
མཁའ་གང་བོར་འབུལ། །གདུང་སེམས་དང་མཁོན་འཛིན་ཉེར་ཞི་སྟེ། །བུ་ལོན་
དང་ཤ་མཁོན་བསྡུམ་གྱུར་ཅིག །ལན་ཆགས་དང་ལས་སྒྲིབ་དག་གྱུར་ཅིག །ཕཊ༔
166



ཐུགས་ཐིག་འཛིན་པ་རང་གྲོལ། ཁ༽ །
ཅེས་བརྗོད། ལྷག་མ་བསྔོ་བ་ནི། ཕཊ སྙིང་རྗེ་ཡི་ཡུལ་གྱུར་འགྲོ་བ་ལས། །ཁས་ཞན་དང་
དབང་ཆུང་འབྱུང་པོའི་ཚོགས། །ལྷག་མ་ལ་རེ་བ་ཐམས་ཅད་ལ། །འདོད་དོན་གྱི་
སྦྱིན་པ་རྒྱ་ཆེར་སྤེལ། །བུ་ལོན་དང་ལན་ཆགས་བྱང་གྱུར་ཅིག །ཕཊ༔ ཅེས་རྗེས་སུ་
ཆོས་ཀྱི་སྦྱིན་པ་ནི། ཆོས་གང་རྒྱུ་འབྲས་དེ་དག་ནི། །དེ་ལ་འགོག་པ་གང་ཡིན་པ། །དེ་
བཞིན་གཤེགས་པའི་བཀའ་སྩལ་ཏེ། །དེ་སྐད་གསུངས་པས་དགེ་སྦྱོང་ཆེ། །སོགས།
རྗེས་དམིགས་མེད་ང་ལ་བལྟས་ནས། ཕཊ༔ དབྱིངས་ཆོས་ཉིད་མ་བཅོས་དེ་བཞིན་ཉིད། །རྩལ་
རང་ལས་སྣང་བ་རང་ལ་བསྡུས། །མཐར་འཛིན་མེད་འོད་གསལ་གཉུག་མའི་ངང་། །
བློ་ཆོས་སྐུ་ཆེན་པོར་ཝ་ལ་ལ། །ཞེས་བརྗོད་གཞུག་མའི་ངང་ལ་ཉལ། །སླར་དྲན་རིག་ཡེ་ཤེས་ཆེན་པོའི་
ཀློང་། །ཡོངས་དག་ཆེན་པོའི་བསྔོ་བ་ནི། །ན་མོ་འཁོར་གསུམ་ཞེས་སྤྲོས་མེད་རྣལ་འབྱོར་ཕུང་པོ་མཆོད་སྦྱིན་
གདམས་པ་འདི་ཉིད་ཕྱོགས་མེད་ཀྱི་རྒྱལ་ཁམས་ཉུལ་བའི་སྐབས་འོད་གསལ་རོལ་བའི་བློ་གྲོས་ཀྱིས་བྱང་མཁར་ཟི་ལིང་
གི་ཉེ་འདབས་སྐུ་གསུམ་བྱམས་པ་གླིང་དུ་སྦྱར་བའི་དགེས་ཀུན་ཀྱང་བྱ་བཏང་རི་ཁྲོད་འགྲིམ་པའི་རྒྱུར་གྱུར་ཅིག་གུ །
རྣལ་འབྱོར་བརྟུལ་ཞུགས་ལམ་དུ་སློང་བ་དག་གིས་ཆུ་མིག་གཉན་ཁྲོད་འགྲིམ་ཚེ་ཅོག་པུའི་ཆོན་ཆེན་བཞིའི་
དམིགས་པ་ནི། ཕཊ བདུད་འདུལ་ཤེལ་གིང་དཀར་མོ་ཤར་དུ་འཕྱོང་། །ཚད་མེད་
བྱམས་པ་ཆེན་པོའི་ཕུར་པ་ཁྱེར། །དཔའ་བོ་ལས་ཀྱིས་ཕྱག་རྒྱས་སྟངས་སྟབས་
ཀྱིས། །ང་རྒྱལ་འབར་བའི་ལྷ་འདྲེར་བཏབ་པར་བསམ། །ཞེས་དང་། ཕཊ༔ ལྷོ་
ཕྱོགས་གསེར་གིང་སེར་པོ་ནམ་མཁར་ལྡིང་། །ཚད་མེད་སྙིང་རྗེ་ཆེན་པོའི་ཕུར་པ་
ཁྱེར། །འཇིགས་མེད་དཔའ་བོ་བདུད་འདུལ་ཕྱག་རྒྱ་ཡིས། །ཞེ་སྡང་འབར་བའི་ལྷ་
འདྲེར་བཏབ་པར་བསམ། །ཞེས་དང་། ཕཊ༔ ནུབ་ཕྱོགས་གིང་དམར་གོམ་པ་བདུན་
E་
167



I
མདོ་མཁྱེན་བརྩེའི་གསུང་འབུམ།
དུ་འཕྱོང་། །དགའ་བ་ཆེན་པོའི་ཕུར་པ་གདེང་ཙ་ན། །མ་རུང་རུ་ཏྲ་འདུལ་བའི་
སྟེངས་སྟབས་ཀྱིས། །འདོད་ཆགས་འཁྲུལ་པའི་ལྷ་འདྲེར་བཏབ་པར་བསམ། །ཞེས་
དང༌། ཕྲཊ༔ བྱང་ཕྱོགས་གཡུ་ཡི་གིང་ཆེན་འགྱིང་སྟབས་ཀྱིས། །བཏང་སྙོམས་ཆེན་
པོའི་ཕུར་པ་གདེངས་སྟོབས་ཀྱིས། །བདག་འཛིན་འཁྲུལ་བའི་གཟུགས་ཀྱི་ཡན་
ལག་དང་། །ཕྲག་དོག་འབར་བའི་ལྷ་འདྲེར་བཏབ་པར་བསམ། །ཞེས་དམིགས་གནད་
ཀྱི་གཟེར་བུ་རྫོགས་རྗེས་ལྟ་བའི་ངང་བསྐྱང་ཞིང༌། ཕཊ༔ རང་རིག་ཡེ་ཤེས་མཁའ་འགྲོ་མས། །སྟོང་
གསལ་འཛིན་མེད་ཕུར་པ་ཁྱེར། །གཉིས་འཛིན་འཁྲུལ་བའི་འདྲེ་བོ་ཆེ། །རྟོག་པའི་
སྤྲོས་པ་མཐར་བསྐྲད་བསམ། །འཇིགས་མེད་གཡུལ་ལས་རྣམ་རྒྱལ་གྱིས། །བརྟུལ་
ཞུགས་སྤྱོད་པས་དཔའ་བཀོང་ཞིང་། །གཡོ་འགུལ་མེད་པའི་རང་བཞིན་དུ། །དཔའ་
ཞུམ་འགུལ་འཕྲིག་མེད་པར་བསམ། །རིག་པ་བརྟུལ་ཞུགས་ངར་ལྡན་པའི། །བདག་
འཛིན་སྟེང་དུ་ཐོག་བརྫིས་བྱ། །ལྟ་བའི་ངར་གྱིས་མཚོན་རྣོན་ཕུད། །མ་རིག་འཁྲུལ་བ་རྒྱུན་བཅད་དེ། །ཟབ་
མོའི་གདམས་པ་ཀུན་གྱིས་མཆོག །སྤྲང་སྨྱོན་འཇའ་ལུས་རྡོ་རྗེས་སོ། །་ ་ ་
་་ ཡང་གསང་མཁའ་འགྲོའི་ཟབ་ཏིག་ལསཿ. ཚོགས་བསགས་ཐར་ལམ་ཤིང་རྟ་བསྟན༔ དེ་ལ་སྦྱོར་དངོས་རྗེས་དང་
གསུམ༔ དང་པོ་སྦྱོར་བའི་ཆོས་ལ་ནི༔ ཕཊ སྟོང་ཆེན་བློ་འདས་རྡོ་རྗེ་བཙུན་མོའི་མཁརཿ རང་
གདངས་འགགས་མེད་གཉུག་མའི་ཕྱག་རྒྱ་ཆེ་ རིག་སྟོང་ཟུང་འཇུག་ཡེ་ཤེས་
མཁའ་འགྲོ་མཿ འཁོར་འདས་ཡོངས་ཀྱི་སྤྱི་དཔལ་ཆེན་མོ་གསལ༔ ཕཊ༔ སྐྱེ་མེད་
རང་བྱུང་དབྱིངས་ཀྱི་མཁའ་འགྲོ་ལྔ རང་རྩལ་ཡེ་ཤེས་ལྔ་ཡི་བརྟུལ་ཞུགས་ཀྱིས
དུག་ལྔ་ལས་བསྐྲུན་ཉོན་མོངས་འཁྲུལ་རྟོག་ཆོས༔ སྲིད་ཞི་མཉམ་བརྡལ་དགོངས་
168



ཐུགས་ཐིག་འཛིན་པ་རང་གྲོལ། ཁ༽
པས་དབང་དུ་བསྡུསཿ ཕཊ་ཕཊ་ཕཊ༔ རང་རིག་གདོད་ནས་སྐུ་གསུམ་དག་པའི་
ལྷརཿ གསལ་སྟོང་འཛིན་བྲལ་ངང་ནས་སྐྱབས་སུ་མཆི༔ མ་རྟོགས་སྲིད་པར་
འཕྱན་པའི་ཡིད་ཅན་འགྲོ༔ བདེ་ཆེན་ཆོས་སྐུའི་རྒྱལ་སྲིད་མཆོག་ལ་འགོད ཕཊ༔
གཉིས་པ་དངོས་གཞི་རྣམ་གྲངས་བཞིན༔ ཕཊ༔ རང་ལུས་མེ་ཚོ་བཀྲག་མདངས་རབ་འབོར་
བའི༔ སྙིང་དབུས་རིག་པ་ཕཊ་ཀྱིས་དབྱིངས་ལ་བསྲེ༔ སྐད་ཅིག་དྲན་རྫོགས་རྡོ་རྗེ་
རྣལ་འབྱོར་མཿ སྣང་སྟོང་དབྱེར་མེད་འོད་ཀྱི་སྐུ་རུ་གསལ༔ ཕཊ༔ ཕྱག་གཡས་གྲི་
གུག་བེམ་པོའི་ཐོད་པ་ཕྲལ༔ སྐུ་གསུམ་དོན་མཚོན་མི་མགོའི་སྒྱེད་པུར་བཞག དེ་
ནང་བམ་ཆེན་ཟག་མེད་བདུད་རྩིའི་སྤྲིན༔ འབྲུ་གསུམ་སྔགས་ཀྱི་ནུས་པས་སྦྱངས་
སྤེལ་བསྒྱུར༔ ཨོཾ་ཨཱཧཱུྃ༔ བཟླས་པས་དམིགས་པ་གསལ༔ ཕཊ༔ མཆོག་གསུམ་སྐུ་གསུམ་རྩ་
གསུམ་སྲུང་མ་སོགས༔ རབ་འབྱམས་རྒྱལ་བ་རྒྱ་མཚོའི་ལྷ་ཚོགས་གཤེགས༔ རང་
ལུས་ཟག་མེད་ཀུན་བཟང་མཆོད་སྤྲིན་འབུལ དགྱེས་པར་བཞེས་ལ་མཆོག་ཐུན་
དངོས་གྲུབ་སྩོལ༔ ཕཊ་ཕཊ་ཕཊ༔ ཡེ་ཤེས་འཇིག་རྟེན་ལས་གྲུབ་སྣང་སྲིད་ཀྱི༔ ལྷ་
སྲིན་སྡེ་བརྒྱད་མི་མིན་འབྱུང་པོ་འདུསཿ བདག་ལུས་པགས་པ་སྟོང་གསུམ་ཁྱོན་དུ་
བརྡལཿ དེ་སྟེང་ཤ་ཁྲག་རུས་པ་ལྷུན་པོར་སྤུངསཿ ལྷག་མེད་བཞེས་ལ་དགའ་མགུ་
ངོམས་ཤིང་ཚིམ བྱང་ཆུབ་སེམས་བསྐྱེད་སྐུ་བཞིའི་འབྲས་སྨིན་ཤོག༔ ཕཊ་ཕཊsཕཊ༔
ཐོག་མེད་དུས་ནས་དྲིན་གྱིས་བསྐྱངས་པ་ཡི༔ རིགས་དྲུག་ཕ་མ་སྙིང་རྗེའི་མགྲོན་
གྱི་ཚོགསཿ གློ་བུར་ལྷགས་དང་ཁས་ཞན་དབང་ཆུང་བ བུ་ལོན་ལན་ཆགས་
སྙོགས་པའི་ཚོགས་རྣམས་ལ༔ རང་རང་འདོད་དགུའི་དཔལ་དུ་ཚིམ་པར་བསྔོ༔
169



མདོ་མཁྱེན་བརྩེའི་གསུང་འབུམ།
ཐར་དང་རྣམ་མཁྱེན་གོ་སར་དབུགས་དབྱུང་ཤོག༔ ཕཊཕཊ་ཕཊ༔ གསུམ་པ་རྗེས་ཀྱི་
ལས་རིམ་བཞིན༔ ཕཊ དུས་གསུམ་བསགས་པའི་དགེ་ཚོགས་ཇི་སྙེད་ཀུན༔ འཁོར་
གསུམ་དམིགས་མེད་ཆེན་པོར་རྒྱས་བཏབ་པས༔ ཁམས་གསུམ་སྲིད་མཚོར་དུབ་
པའི་མཁའ་ཁྱབ་འགྲོ༔ སྐུ་གསུམ་གདོད་མའི་གྲོལ་གཞི་མངོན་གྱུར་ཤོག༔ ཕཊ༔
རང་བཞིན་གདོད་ནས་སྐྱེ་འགག་གནས་གསུམ་བྲལ… གཅད་བྱ་གཅོད་བྱེད་རེ་
དོགས་མཚན་མ་གྲོལ … མ་བཅོས་གཉུག་མ་རིག་སྟོང་རྗེན་པའི་སྦུབསཿ འོད་
གསལ་ཐིག་ལེ་ཉག་གཅིག་ཀློང་དུ་ཨཱ༔ ཕཊ གཞི་དབྱིངས་འཕོ་འགྱུར་བྲལ་བ་
རྡོ་རྗེའི་གདངསཿ ལམ་སྣང་འགགས་མེད་ཡེ་ཤེས་རོལ་པའི་རྩལཿ འབྲས་བུ་ཁྱབ་
བརྡལ་ཆོས་ཟད་གདོད་མའི་གཤིས༔ རྣམ་ཀུན་མཆོག་ལྡན་ཡུམ་གྱི་བཀྲ་ཤིས་
ཤོག༔ ས་མ་ཡ༔ རྒྱ་རྒྱ་རྒྱ༔ སྤྲོས་མེད་རྣལ་འབྱོར་རྒྱུན་སྤྱོད་མཆོག བྱ་སླ་དོན་ཆེན་ཉམས་ལེན་འདི ཚོགས་གཉིས་
མྱུར་རྫོགས་ཟབ་པའི་གནད༔ ལས་ལྡན་བུ་དང་འཕྲད་པར་ཤོག༔ གུསཿ སྤྱི༔ དགེའོ།། །། ..
170



ཐུགས་ཐིག་འཛིན་པ་རང་གྲོལ།
ཁ༽
ཊའan@ཞིག་གཞhtmmཟིའaཊི |་
ས བྷ ཏེ རྩྭ རཱ ཏྠ གྲྭ ཧོ བི གྲ ཧོ གྲྭ ཧ སྶ མཱ ཇོ ན མཱ བི ཧ ར ཏི སྨ། །
༄༅། །མཆོད་སྦྱིན་བདག་འཛིན་ཚར་གཅོད་གདོན་ཚོགས་དགུ་མ་བཞུགས་སོ། །



མདོ་མཁྱེན་བརྩེའི་གསུང་འབུམ།
༄༅། །ན་མོ་པྲཛྙཱ་པཱ་ར་མི་ཏ་ཡེ། ཟབ་དོན་གཅོད་ཀྱི་ཆ་ལག་ལས། རང་གཞན་ནད་གདོན་དྲག་པོས་མནར་བ་ལ། ས་
བདག་དྲུག་སྦྱོར་གདོན་ཚོགས་དགུ་མ་བྱེད་པར་འདོད་ན། གཅོད་ཚོགས་ལུས་སྦྱིན་གང་རུང་སྔོན་དུ་འགྲོ་བའི་དམར་
འགྱེད་མཐར། སླར་ཡང་དབང་སྡུད་དམིགས་པ་ནི། ཕཊ། རང་ཉིད་སྐད་ཅིག་གིས་ཡེ་ཤེས་ཀྱི་
མཁའ་འགྲོ་མ་སྐུ་མདོག་མཐིང་ནག་ཞལ་གཅིག་ཕྱག་གཉིས་སྤྱན་གསུམ་དཀར་
དམར་རབ་ཏུ་འཁྲུག་ཅིང་། ཞལ་གདངས་ལྗགས་བརྐྱངས་མཆེ་བ་རྣོན་པོ་རབ་ཏུ་
གཙིགས་པ། སྤྱི་གཙུག་ན་ཕག་ཞལ་ནག་པོས་ངུར་སྐད་འབྲུག་ལྟར་སྒྲོག་ཅིང་གར་
གྱི་ཉམས་དགུ་དུར་ཁྲོད་ཆས་བརྒྱད་དང་ལྡན་པ། ཕྱག་གཡས་མི་ལྤགས་ཀྱི་གཡང་
གཞི་ཕྱར་ཞིང་རྡེབ་པ། གཡོན་མི་རྐང་གི་གླིང་བུ་དིར་དིར་འབུད་པས་སྣང་ཞིང་
སྲིད་པའི་བཀའ་ཡི་ལྷ་མ་སྲིན་སྡེ་བརྒྱད་གཟུགས་ཅན་གཟུགས་མེད་དང་བཅས་པ་
དབང་དུ་སྡུད་ཅིང་ཟིལ་གྱིས་གནོན་པ་ལྟེ་བ་མན་ཆད་འདོད་ཁམས། སྙིང་ག་མན་
ཆད་གཟུགས་ཁམས། སྤྱི་བོ་མན་ཆད་གཟུགས་མེད་ཀྱི་ཁམས་སུ་ཡོད་པ་ཁམས་
གསུམ་ལས་རྣམ་པར་རྒྱལ་བའི་ཐུགས་ཀ་ནས་ལས་བྱེད་ཀྱི་མཁའ་འགྲོ་མ་ལྕགས་
ཀྱུ་ཞགས་པ་ལྕགས་སྒྲོག་དྲིལ་བུ་ཐོ་བ་ཕུར་བུ་གཡང་གཞི་ཐོགས་པ་དཔག་ཏུ་མེད་
པ་འཕྲོས་པས། གནས་གདོན་ལུས་གདོན་གྱི་གཙོས་གནོད་ཅིང་འཚེ་བར་བྱེད་
པའི་ལྷ་འདྲེ་སྡེ་བརྒྱད་འབྱུང་པོ་ནད་འདྲེ་གཅོང་འདྲེ་རིམས་བདག་ཡམས་བདག་
ནག་ཕྱོགས་མི་མིན་འབྱུང་པོའི་ཚོགས་དང་བཅས་པ་ཐམས་ཅད་སྐད་ཅིག་རང་
དབང་མེད་པར་འདིར་ཤོག་འདིར་འདུས་འདིར་ཁུག་ཅིག །ཧཱུཾ་ཧཱུཾ་ཧཱུཾ། ཕཊ་ཕཊ་
ཕཊ། རྐང་གླིང་དྲག་པོས་ཛ༔ཧཱུྃ་བཾ་ཧོཝསྒྲོག་ཅིང་། རང་ངམ་བསྲུང་བྱའི་སྙིང་དབུས་ནས་རྣམ་



ཐུགས་ཐིག་འཛིན་པ་རང་གྲོལ། ཁ༽
པར་ཤེས་པའི་ངོ་བོ་ཐིག་ལེ་དཀར་ལ་དམར་བའི་མདངས་ཆགས་པ་བྱ་མ་སར་གྱི་
སྒོ་ང་ཙམ་དབུ་མའི་ལམ་བརྒྱུད་སྤྱི་བོར་བླ་མའི་ཐུགས་ནམ་མཁའ་ལྟ་བུ་དང་
དབྱེར་མེད་དུ་འདྲེས། ཕཊ་ཕཊ་ཕཊ། ཅེས་རྣམ་ཤེས་སྤར་ཞིང་དབྱིངས་རིག་བསྲེས། བེམ་པོ་དེ་
ཉིད་ཆེ་ཞིང་ཚོ་ལ་མཛེས་ཤིང་ཡིད་དུ་འོང་བ་གཞོན་དར་ལང་ཚོ་རྒྱས་པ། དྲོད་མ་
ཡལ་ཞིང་ལྷ་འདྲེ་རྣམས་ངོམ་ཞིང་ཚིམ་པ་རི་རབ་ཙམ་གྱི་གཡས་སུ། རྒྱལ་པོའི་
གཡག་སྡེ་པཎ་ཆེན་གྱིས་མཛད་པའི་གདོན་ཚོགས་དགུ་མར་གྲགས་པའི་བསྟབ་པ་བྱ་བ་ནི་མདུན་དུ་བྱད་མ་ལྷ་སྲུང་
དང་བཅས་པ་སད་པར་བྱའོ། །ངོ་བོ་བརྗེ་སག་ཞུ་ཅན་ལ་བརྩེའི་དམག་ཚོགས་ཀྱིས་བསྐོར་བ།
གཡོན་དུ་འདྲེ་མོ་གཡུའི་རལ་པ་གསེར་གྱི་སྨིན་མ་དུང་གི་མཆེ་བ་ཅན་ལ་འདྲེ་མོའི་
དམག་ཚོགས་ཀྱིས་བསྐོར་བ། མདུན་དུ་ས་བདག་གི་རྒྱལ་པོ་སྦལ་པ་ལག་པ་དགུ་
པ་ལ་ས་བདག་གི་དམག་ཚོགས་ཀྱིས་བསྐོར་བ། རྒྱབ་ཏུ་དགེ་བསྙེན་ཆེན་པོ་ཉ་
ལྕགས་ཀྱི་ཟེ་བ་ཅན་ལ་གཉན་གྱི་དམག་ཚོགས་ཀྱིས་བསྐོར་བ། འོག་ཏུ་ཀླུ་བདུད་
སྦྲུལ་མགོ་དགུ་པ་ལ་ཀླུ་རིགས་བྱེ་བ་དུང་ཕྱུར་གྱིས སྟེང་དུ་གཟའ་བདུད་ཀྱི་རྒྱལ་
པོ་རཱ་ཧུ་ལ་ལ་གཟའ་དམག་བྱེ་བ་དུང་ཕྱུར་གྱིས༔ དེ་རྣམས་ཀྱི་ནང་ངོས་སུ་བྱད་མ་
ཆོད་གཏོང་དང་། བར་མཚམས་དང་ཕྱི་རོལ་དུ་དམུ་བདུད་བཙན་དང་ཐེའུ་རང་
དམ་སྲི་སོགས་སྣང་སྲིད་ལྷ་འདྲེ་བཀའི་ལྷ་མ་སྲིན་སྡེ་བརྒྱད་ཀྱིས་བསྐོར་བར་གྱུར།
ཕཊ། རྐང་གླིང་ལན་གསུམ་སྒྲོག་ཅིང་། ཕཊ། ན་མོ། །གཉན་ས་འདིར་གནས་ཀྱི་ལྷ་འདྲེ་
དང༌། །སྐལ་ལྡན་བདག་ལ་ཆོ་འཕྲུལ་སྟོན་བྱེད་པའི། །སྣང་ཞིང་སྲིད་པའི་ལྷ་འདྲེ་
མ་ལུས་ཀུན། །ནམ་མཁའི་སྤྲིན་ཚོགས་བཞིན་དུ་འདུས་ལ་ཤོག །བར་སྣང་ཆར་
173



，
1
མདོ་མཁྱེན་བརྩེའི་གསུང་འབུམ། །
བ་བཞིན་དུ་ཕོབ་ལ་ཤོག །ས་གཞི་རླུང་དམར་བཞིན་དུ་འཚུབས་ལ་ཤོག །ཁྱེད་
ཚོགས་པ་རྣམས་ལ་ལུས་འདི་འབུལ། །ལུས་ཕྱི་ཤ་གཟུགས་དྲུག་གི་མཆོད་པ་
འབུལ། །བཀའ་ཕ་རོལ་ཕྱིན་དྲུག་ཐོབ་པར་ཤོག །ནང་ཆུ་བུ་དགུའི་མཆོད་པ་
འབུལ། །ཆོས་ཐེག་པ་རིམ་དགུ་ཐོབ་པར་ཤོག །དོན་སྙིང་ལྔ་ཡི་མཆོད༔ སྐུ་ལྔ་ཡེ་
ཤེས་ཐོབ་པར ཁྱེད་འདིར་ཚོགས་རྣམས་ལ་ལུས་འདི་འབུལ། །རིངས་བ་རྣམས་
ཀྱིས་རློན་པ་ཟོ། མི་རིངས་རྣམས་ཀྱིས་ཚོས་ལ་ཟོ། །ལྟོག་པ་རྣམས་ཀྱིས་ཇུར་མིད་
གྱིས། རིངས་དང་མི་རིངས་བྱེ་བྲག་གི །བཙོ་བསྲེགས་རློན་པ་ཅི་དགྱེས་གྱིས། །
སེང་གེས་ཤ་ལ་རོལ་བ་བཞིན། །ཕུད་ལྷག་མ་མེད་པར་འདི་བཞེས་ཤིག །དམག་
ཆེན་གནང་ཆེན་ཐོབ་པ་བཞིན། ཕུད་ལྷག་མ= བྱིའུ་ནག་ཆུ་ལ་རུབ་པ་བཞིན། ཕུད་
ལྷག་མ་མེད་པར་འདི་བཞེས་ཤིག །ཕཊ། རང་ཉིད་ཁྲོས་མའི་སོར་མོ་གཡས་ལྔར་
ལྕགས་ཀྱི་སྤྱང་མོ་ལྔ། གཡོན་ལྔར་ཟངས་ཀྱི་འཕར་བ་ལྔ་སྤྲུལ་ཞིང་ཕུང་པོ་ཤ་ཁྲག་
ནང་རོལ་དང་བཅས་པ་བཅད་ཅིང་དམར་ཆལ་ཆལ་གཏོར་བས་ལྷ་འདྲེ་རྣམས་ཀྱི་
ཁ་གདངས་པའི་ནང་དུ་སོང་སྟེ་ཧབ་སྒྲ་ལྕབ་སྒྲ་དིར་དིར་ཟོས་པར་གྱུར། དམིགས་པ་
་ གསལ་བར་བྱ་ཞིང་སྤྲོ་ན་ཕུང་པོ་ལ་སྤར་གྱིས་འདེབས་ཤིང་པད་སྐོར་གྱིས་ཕྱིར་གཏོར་ཚུལ་བྱ། ཕཊ་ཕཊ་ཕཊ།
དྲག་ལ་ཐུང་བར་བརྗོད། བན་ཆེན་བརྒྱ་དང་བོན་ཆེན་སྟོང་། །ཡེ་ཤེས་འཇིག་རྟེན་མཐུ་
རྩལ་ཅན། །ཤན་པ་སྤུ་གྲི་ཐོགས་པ་འབུམ། །ལས་བྱེད་བསམ་གྱིས་མི་ཁྱབ་པ། །
མི་འདི་རང་དོན་ལ་བདག་ཅེས་པ་བསྒྱུར། ལ་གནོད་བྱེད་ཀྱི་བྱད་མ་དང་། །སྤྱིར་སྣང་ཞིང་
སྲིད་པའི་ལྷ་འདྲེ་དང་། དགོས་གཉན་ས་འདིར་གནས་ཀྱི་ལྷ་འདྲེ་ལ། །ལུས་ཤ་
174



ཐུགས་ཐིག་འཛིན་པ་རང་གྲོལ། ཁ༽
ཁྲག་གི་མཆོད་སྦྱིན་འདི་བསྔོས་པས། །ཁྱོད་དགའ་མགུ་ཡི་རང་ཚིམ་གྱུར་ཅིག །
མཆོག་གི་དངོས་གྲུབ་ཐོབ་པར་ཤོག །ཕཊ་ཕཊ་ཕཊ། ཅེས་བྱད་ཁ་སྟོན་པའི་བན་བོན་གང་
ཡིན་ཐམས་ཅད་དང་། ཤན་པ་ཞེས་པ་ནི་དེས་ཆད་པའི་བན་སྐྱོང་བོན་སྐྱོང་ལས་མཁན་ཐམས་ཅད་ཀྱི་ཁར་ཤ་ཁྲག་
སོང་བས་དགའ་མགུ་ཡི་རང་ཚིམ་ནས་གནོད་སེམས་ཞི་བར་བསྒོམ་ལ། ཕཊ་ཕཊ་ཕཊ། ཅེས་པད་སྐོར་གྱིས་
གཏོར་ཚུལ་བྱ་ཞིང༌། བྱད་ཁ་ཆེ་ན་འདི་གལ་ཆེའོ། །རྒྱལ་པོ་པེ་དཀར་པེར་ནག་དང་། །ཁྱི་སྐྱ་ཁྱི་
དམར་བྱ་རྒན་དང་། །སྲིད་པའི་འདྲེ་དགུ་ལ་སོགས་དང་། །གཙུག་ལག་ཁང་གི་
གདོན་བཅུ་དང་། །མི་འདི་ལ་གནོད་བྱེད་ཀྱི་རྒྱལ་འགོང་དང་། །སྤྱིར་སྣང་ཞིང་
སྲིད་པའི་ལྷ་འདྲེ་སོགས་གོང་ལྟར་འགྲེའོ། ཐོབ་པར་ཤོག །ཕཊ་ཕཊ་ཕཊ། བརྗེ་སག་ཞུ་ཅན་ལ་
རྒྱལ་པོའི་དམག་ཚོགས་ཀྱིས་བསྐོར་བའི་ཁར་ཤ་ཁྲག་རུས་གསུམ་ནང་རོལ་དང་བཅས་པ་སོང་ཞིང་སྔར་ལྟར་ཟོས་
པར་བསམ། སྨྱོ་འབོག་སྲོག་རླུང་རྒྱལ་གདོན་ཅན་ལ་འདི་གལ་ཆེ། དཔལ་ལྡན་ལྷ་མོ་ནག་མོ་དང་། །
བསྟན་མ་བཅུ་གཉིས་ལ་སོགས་དང་། །མ་མོ་མཁའ་འགྲོ་ཤུགས་འགྲོ་དང་། །དམ་
སྲི་ལྟེ་ཕུར་ནག་མོ་དང་། །མི་འདི་ལ་གནོད་བྱེད་ཀྱི་འདྲེ་མོ་དང༌། སྤྱིར་སྣང་སོགས་
ནས། ཐོབ་པར་ཤོག །ཕཊ་ཕཊ་ཕཊ། འདི་ཐིག་ལེ་འཛག་པའི་ནད་པ་སྨྱོན་པ་གླུ་ལེན་པ་ལྷ་བབ་མ་ཐུབ་
པའི་སྨྱོ་བ་རིམས་དང་ནད་ནད་རྒྱུ་གཟེར་སོགས་མོ་གདོན་ལ་འདི་གལ་ཆེའོ། །གཟའ་བདུད་ནག་པོ་མགོ་
དགུ་དང་། །ཉི་མ་ལ་སོགས་གཟའ་བརྒྱད་དང་། །བཀའ་སྡོད་གདོང་མོ་མཆེད་
བཞི་དང་། །རྒྱུ་སྐར་ཉི་ཤུ་རྩ་བརྒྱད་དང་། །མི་འདི་ལ་གནོད་བྱེད་ཀྱི་གཟའ་དམག་
དང༌། །སྤྱིར་སྣང་ ནས། ཐོབ་པར་ཤོག །ཕཊ་ཕཊ་ཕཊ། གཟའ་ནད་སྟེང་གདོན་སོགས་ལ་
འདི་གལ་ཆེའོ། །ཀླུ་བདུད་ནག་པོ་སྲོག་ཟན་དང་། །རྒྱལ་རིགས་རྗེའུ་རིགས་བྲམ་ཟེ་
175



མདོ་མཁྱེན་བརྩེའི་གསུང་འབུམ། །
དང༌། །དམངས་རིགས་གདོལ་པ་ལ་སོགས་པ། །དགའ་བོ་འཇོག་པོ་དུང་སྐྱོང་དང་། །
ཉེར་དགའ་ལ་སོགས་ཀླུ་རིགས་རྣམས། །མི་འདི་ལ་གནོད་བྱེད་ཀྱི་ཀླུ་དམག་དང་།
སྤྱིར་སྣང་༤ ནས། ཤོག །ཕཊ་ཕཊ་ཕཊ། ཅེས་ཀླུ་དང་ས་བདག་གི་ནད་དང་གནོད་པ་ཅན་ལ་འདི་ཁོ་ན་
གལ་ཆེ། དེར་ཀླུ་ནག་ཕྱོགས་ལ་ཤ་ཁྲག་དཀར་ཕྱོགས་ལ་བདུད་རྩིའི་ངོ་བོར་དམིགས་པར་བྱའོ། །བདུད་མཆོག་
མ་ནུ་ཡཀྵ་དང་། །བདུད་རྗེ་ནག་པོ་བཀྲག་མེད་དང་། །བདུད་པོ་རེ་ལྡེ་མགོ་ཉག་
དང༌། །ཁམ་པ་མི་ཟད་མ་བདུད་དང་། །མི་འདི་ལ་གནོད་བྱེད་ཀྱི་བདུད་དམག་
དང་། །སྤྱིར༴ ནས། ཤོག །ཕཊ་ཕཊ་ཕཊ། ཅེས་ལྕི་ཞིང་འཐིབ་པའི་ནད་ཐམས་ཅད་ལ་མི་རེངས་ནག་
པོ་ཐང་ཤིང་ཙམ་མི་ནག་རྟ་ནག་གི་དམག་ཚོགས་ཀྱིས་བསྐོར་བའི་ཁར་ཤ་ཁྲག་སོང་བ་དམིགས་པ་གལ་ཆེའོ། །
བཙན་རྗེ་ཤུ་པོ་སྲོག་ལེན་དང་། །བཙན་རྒོད་ཧུར་བ་སྡེ་བཞི་དང་། །མགྱོགས་པ་
རྐང་བརྒྱད་ཁ་ཤྭ་དང་། །ཁ་བཞི་གདོང་བརྒྱད་ལ་སོགས་པའི། །མི་འདི་ལ་གནོད་
བྱེད་ཀྱི་བཙན་དམག་དང་། །སྤྱིར= ནས། ཤོག །ཕཊ་ཕཊ་ཕཊ། ཅེས་མི་དམར་རྟ་དམར་
བཙན་གྱི་དམག་ཚོགས་དང་མི་རིང་དམར་པོ་ཟངས་ཀྱི་སྦུ་གུ་ཐོགས་པ་ལ་སྦྱིན། གློ་བའི་རྣག་ཐམས་ཅད་འཇིབ་པར་
བསྒོམ། བཙན་གྱི་གནོད་པ་ཅན་དང་གློ་ནད་ཅན་ལ་འདི་གལ་ཆེའོ། །དམ་སྲི་མེ་སྟག་དམར་པོ་དང༌། །
ལྟ་ལོག་དམ་ཉམས་སྨོན་ལམ་ལོག །སྒབ་འདྲེ་ཡུལ་འདྲེ་འཁྱམས་པོ་དང་། །ཆུང་
སྲི་གནོད་བྱེད་རྨུག་འདྲེ་དང་། །མི་འདི་ལ་གནོད་བྱེད་ཀྱི་དམ་སྲི་དང་། །སྤྱིར ནས།
ཤོག །ཕཊ་ཕཊ་ཕཊ། ཅེས་ཟ་འདྲེ་ཚེ་འདས་ཀྱི་གཟུགས་བཟུང་བ་དམ་སྲི་བཙུན་གཟུགས་མགོ་སེ། ཆུང་སྲི་
བྱིས་པའི་གཟུགས་གཅེར་བུ་རྣམས་ལ་སྦྱིན་ཤ་ཁྲག་ནང་དུ་སྐེ་བཙུད་དེ་ནུབ་པར་བསྒོམ། གཤེད་ཁ་དང་ཤི་ཁ་བྱེ་བ་
བྱིས་པ་ཆུང་སྲི་ལ་འདི་གལ་ཆེའོ། །རྡོ་རྗེ་ལེགས་པ་མན་ཆད་དང་། །ཐེའུ་རང་ཕྲན་བུ་ཡན་
176



་་་ ཐུགས་ཐིག་འཛིན་པ་རང་གྲོལ། ། ཁ༽
ཆད་དང་། །མང་སྣ་ཨུ་བེར་འཁོར་བཅས་དང་། །ཐིལ་མོ་མགོ་ཟླུམ་ལ་སོགས་
པའི། །མི་འདི་ལ་གནོད་བྱེད་ཀྱི་ཐེའུ་རང་དང་། །སྤྱིར་སྣང༔ སོགས་ནས། ཤོག །ཕཊ་
ཕཊ་ཕཊ། རྡོ་རྗེ་ལེགས་པ་ཐེའུ་རང་འབུམ་གྱིས་བསྐོར་བ་ཐེའུ་རང་ར་མགོ་སྤུན་དགུ་བུ་ཚ་བུ་མོ་ར་སླག་ཅན་མང་
པོ་ལ་སྦྱིན་ཏེ་ཟོས་པར་བསམ། ཕོ་ལྷོག་གླང་ཐབས་ཐིག་ལེ་བཅུད་འཕྲོག་མཚན་མའི་ནད་སོགས་ལ་འདི་གལ་ཆེའོ། །
དེ་ལྟར་ལུས་སྦྱིན་དང་གདོན་ཚོགས་དགུ་མ་ཞག་གསུམ་ཡན་སོང་ནས། ཚར་ཚད་མ་བྱུང་ཞིང་ནད་གདོན་མགོ་མ་
ཆུམ་ན། རྗེས་གཅོད་ཀྱི་དམིགས་པ་ཟབ་མོ་འདི་བྱ་སྟེ། ཕཊ། ལྷ་འདྲེ་རྣམས་ཤ་ཡིས་འགྲང་ཞིང་
ཁྲག་གིས་བཟི་བས་ཞེ་སྡང་དྲག་པོ་སྐྱེས་ནས་གཅིག་གིས་གཅིག་ཟོས། ཆེ་བ་
རྣམས་ཀྱིས་ཆུང་བ་ཐམས་ཅད་ཟོས་གཙོ་བོ་དྲུག་པོ་ཡང་གཡོན་འདྲེ་མོ་གཡས་ཀྱི་
རྒྱལ་པོས་ཟོས། གཡས་ཀྱི་རྒྱལ་པོ་རྒྱབ་ཀྱི་དགེ་བསྙེན་ཉའི་གཟུགས་ཀྱིས་ཟོས།
རྒྱབ་ཀྱི་ཉ་མདུན་གྱི་ས་བདག་རུ་སྦལ་གྱིས་ཟོས། རུས་སྦལ་འོག་གི་ཀླུ་བདུད་ཀྱིས་
ཟོས། །ཀླུ་བདུད་སྟེང་གི་གཟའ་བདུད་ཀྱི་རྒྱལ་པོ་རཱ་ཧུ་ལས་ཟོས། གཟའ་བདུད་
ནམ་མཁར་འཇའ་ཡལ་བ་ལྟར་སོང་ཞིང་དམིགས་མེད་སྟོང་ཉིད་ནམ་མཁའ་ལྟ་བུའི་ང་ལ་དར་
གཅིག་མཉམ་པར་བཞག་གོ །འདི་ནི་ཤིན་ཏུ་གཉན་ཞིང་ནུས་པ་ཆེ། མཐའ་སྡུད་དུ་གལ་ཆེ་ལན་རེ་ཙམ་ལས་མང་དུ་
མི་རུང་། རྒྱུན་དུ་བྱ་བའི་བསྟབ་པ་དྲག་པོ་ནི། ཕཊ། བསྲུང་བྱའི་བེམ་ཤུན་ས་གཞིར་ཁེབས་པའི་
སྟེང་དུ་ཤ་ཁྲག་རུས་གསུམ་འཇིག་རྟེན་གང་བ་ལ་ལུས་གདོན་ནད་འདྲེ་གཅོང་སྲི་
རིམས་བདག་ཡམས་བདག་དང་བཅས་པ་སིབ་སིབ་ཐིམ་པར་གྱུར། ཕཊ་ཕཊ་
ཕཊ། རང་ཉིད་ཁྲོས་མའི་ཐུགས་ཀ་ནས་འོད་ཟེར་འཕྲོས་པས་རང་བཞིན་གྱི་
གནས་ནས་མཁའ་འགྲོ་མ་དཀར་སེར་དམར་ལྗང་ནག་མོ་གྲི་གུག་ཐོད་ཁྲག་འཛིན་
，
177
177



མདོ་མཁྱེན་བརྩེའི་གསུང་འབུམ། ་
པ་ཤིན་ཏུ་ཁྲོས་པའི་ཉམས་ཅན་ཧ་ཧའི་གད་རྒྱངས་སྒྲོགས་པ་དཔག་ཏུ་མེད་པར་
སྤྲུལ་ནས་གཅན་གཟན་མང་པོའི་ཚོགས་དང་བཅས་པ་བྱོན་ནས། བེམ་པོ་ཤ་ཁྲག་
རུས་གསུམ་ལུས་གདོན་དང་དབྱེར་མེད་པ་ཧབ་སྒྲ་དིར་གྱིས་ལྷག་མེད་གསོལ་བར་
བསམ། རྐང་གླིང་སྒྲོག་ཅིང་། ཕཊ། ཨོ་རྒྱན་རང་བྱུང་དུར་ཁྲོད་ནས། །མ་ཡེ་ཤེས་ལས་དང་
དམ་ཚིག་བདག །ཤ་ཟ་འཇིག་རྟེན་མཁའ་འགྲོ་མ། །གིང་ཆེན་གིང་ཆུང་ལྕམ་དྲལ་
དང༌། །སྤྲུལ་པ་ཡང་སྤྲུལ་འཁོར་དང་བཅས། །ཧབ་སྒྲ་ཕཊ་སྒྲ་དི་རི་རི། །དྲག་པོའི་
རྐན་སྒྲ་ཐགས་སེ་ཐག །ཤ་ཟན་ལྕབ་སྒྲ་དི་རི་རི། །ཁྲག་འཐུང་ཧུབ་སྒྲ་ཧོ་རོ་རོ། །
རུས་མུར་ལྷ་བ་ལྗིབས་སེ་ལྗིབ། །དགྱེས་པའི་གད་རྒྱངས་ཤ་ར་ར། །མགུ་བའི་གླུ་
ལེན་ཀྱུ་རུ་རུ། །མཁའ་འགྲོའི་བརྡ་སྐད་སངས་སེ་སང་། །མ་འདིར་གཤེགས་ཤ་
ཁྲག་ལུས་མཆོད་འདི། །མཁའ་འགྲོའི་ཚོགས་ཀྱིས་བཞེས་སུ་གསོལ། །མཁའ་
འགྲོ་མ་ཡི་བཞེས་ནས་ཀྱང་། །འདོད་ཡོན་ལྔ་ཡིས་ཚིམ་པ་དང་། །མཆོག་གི་དངོས་
གྲུབ་ཐོབ་པར་ཤོག །ཕཊ་ཕཊ། ཅེས་པས་དམིགས་པ་གསལ་ཐེབས་པར་བྱ་ཞིང་། དམིགས་མེད་ཀྱི་
ངང་དུ་དར་གཅིག་མཉམ་པར་བཞག །ནད་པ་སོགས་གདོན་གྱིས་མནར་བ་ལ་འདིའི་དམིགས་པ་ནན་གྱིས་གསལ་
བར་བྱས་ན་ཤིན་ཏུ་ཟབ་བོ། །དེ་ལྟར་ཟང་ཟིང་གི་གཙོ་བོ་ལུས་ཀྱི་སྦྱིན་པ་རྫོགས་ནས་ཆོས་ཀྱི་སྦྱིན་པ་ནི། རང་ཉིད་
ཁྲོས་མ་ནག་མོ་གནས་འགྱུར་གྱི་ཚུལ་དུ་ཤཱཀྱ་ཐུབ་པ་སྐུ་རི་རབ་ཙམ་དུ་བསྒོམས་
པའི་མདུན་དུ་ལྷ་འདྲེ་འབྱུང་པོ་གནོད་བྱེད་ཐམས་ཅད་འདུས་ཤིང་དད་ཅིང་གུས་
པས་ཐལ་མོ་སྦྱར་ནས་ཆོས་ལ་ཉན་པར་བསམ། །སྙིང་རྗེ་ཆེན་པོའི་ངང་ནས། ན་མོ། ཆོས་
རྣམས་ཐམས་ཅད་རྒྱུ་ལས་བྱུང་། །དེ་རྒྱུ་དེ་བཞིན་གཤེགས་པས་བསྟན། །རྒྱུ་ལ་
178



ཐུགས་ཐིག་འཛིན་པ་རང་གྲོལ། ཁ༽
འགོག་པ་གང་ཡིན་པ། །དགེ་སྦྱོང་ཆེན་པོས་འདི་སྐད་གསུངས། །སྡིག་པ་ཅི་ཡང་
མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་
འདུལ། །འདི་ནི་སངས་རྒྱས་བསྟན་པ་ཡིན། །ལུས་ཀྱི་སྡོམ་པ་ལེགས་པ་སྟེ། །
ངག་གི་སྡོམ་པ་ལེགས་པ་ན། །ཡིད་ཀྱི་སྡོམ་པ་ལེགས་པ་ཡིན། །ཐམས་ཅད་དུ་ནི་
སྡོམ་པ་ལེགས། །ཐམས་ཅད་སྲུང་བའི་དགེ་སློང་དག །སྡུག་བསྔལ་ཀུན་ལས་དེ་
གྲོལ་ལོ། །ཆོས་རྣམས་གཟུགས་བརྙན་ལྟ་བུ་སྟེ། །དག་ཅིང་གསལ་ལ་རྙོག་པ་
མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཀུན་ཏུ་འབྱུང༌། །ངོ་
བོ་མེད་ཅིང་གནས་མེད་པར། །དེ་ལྟར་ཆོས་རྣམས་ཤེས་གྱིས་ལ། །སེམས་ཅན་
དོན་དུ་ཉམས་ལེན་བྱོས། །འོན་ཀྱང་སྐྱོབ་པའི་སྲས་སུ་སྐྱེ། །བྱང་ཆུབ་ཀྱི་ལམ་བསྟན་པ་ནི།
ན་མོ། ཚོགས་ཀྱི་ལམ་དང་སྦྱོར་བའི་ལམ། །མཐོང་བའི་ལམ་དང་སྒོམ་པའི་ལམ། །
བར་ཆད་མེད་པའི་ལམ་བགྲོད་ནས། །མ་ཡུམ་ཆེན་གྱི་གོ་འཕང་མྱུར་ཐོབ་ཤོག །
བདག་གི་སྐུ་ལས་འོད་ཟེར་དཀར་པོ་འཕྲོས་པས་གནོད་བྱེད་ལྷ་འདྲེ་གནས་གདོན་
ལུས་གདོན་དང་བཅས་པ་རྣམས་ལ་ཕོག་པས། བྱང་ཆུབ་ཀྱི་སེམས་རིན་པོ་ཆེ་རྒྱུད་
ལ་སྐྱེས་ནས་ཐམས་ཅད་ཐུགས་རྗེ་ཆེན་པོའི་སྐུར་གྱུར་ནས་ཡི་གེ་དྲུག་མ་འུར་དིར་
དིར་སྒྲོག་ཅིང་རང་ལ་སྐོར་བ་བྱེད་པར་བསམ། དམིགས་པ་མ་ཟིན་བར་ཡི་གེ་དྲུག་མ་བཟླ་ཞིང་།
མཐར་ཕཊ༔ ཅེས་དམིགས་མེད་བརྗོད་བྲལ་ནམ་མཁའ་ལྟ་བུའི་ངང་ལ་མཉམ་པར་གཞག་གོ །ཆོས་ཀྱི་སྦྱིན་པ་འདི་
ཤིན་ཏུ་གཙོ་ཆེ་ཞིང་ཁྱད་པར་ཀླུ་གཉན་ས་བདག་སོགས་ལ་ཕོག་ཐུག་ཤོར་བ་ལ་ཤིན་ཏུ་ཕན་པ་ཆེའོ། ༈ ནད་པ་ །
སོགས་གཞན་དོན་བྱ་བ་ལ། བེམ་རིག་བྲལ་དུས་རྟོགས་པ་མཐོ་ཞིང་ཐེ་ཚོམ་བྲལ་བའི་གང་ཟག་གིས་བདག་དང་
179



མདོ་མཁྱེན་བརྩེའི་གསུང་འབུམ།
བསྲུང་བྱའི་ལུས་དབྱེར་མེད་དུ་བསྲེ་ཞིང་རྣམ་ཤེས་དབྱེར་མེད་དུ་བསྲེ་ལ་སྤར། ལུས་མཆོད་སྦྱིན་བྱས་ན་ཕན་པ་རྒྱ་ཆེ་
ཞིང་རང་ཡང་རྣམ་རྟོག་བྲལ་བས་གཞན་འགོ་བའི་ནད་ཀྱིས་མི་ཚུགས་པའི་གདམས་པའོ། །རྟོགས་པ་འབྲིང་དང་ཐེ་
ཚོམ་རྣམ་རྟོག་ཅུང་ཟད་ཡོད་ན་རྣམ་ཤེས་སྤུར་ཞིང་དབྱེར་མེད་བསྲེས། ལུས་སོ་སོར་མཆོད་སྦྱིན་བྱ་བར་གསུངས།
མོས་པས་སྤྱོད་པ་བྱེད་ན། རང་གི་རྣམ་ཤེས་སྤར་བ་ཁྲོས་མར་གྱུར། བསྲུང་བྱའི་རྣམ་ཤེས་དང་ཚེ་བསོད་རྣམས་སྤྱི་བོར་
བླ་མའི་ཐུགས་ཀར་སྤར། ལུས་སོ་སོར་མཆོད་སྦྱིན་བྱ་བ་རྣམ་རྟོག་ཅན་ལ་ཟབ་པོ། ཡང་མ་གཅིག་གི་ཞལ་ནས།
དམིགས་པ་གསལ་ནས་རང་ལུས་ལྔ་བརྒྱ་དང་ནད་པའི་ལུས་ལྔ་བརྒྱ་སྤྲུལ་ནས་དུས་གཅིག་ཏུ་མཆོད་སྦྱིན་བྱས་ན།
ལུས་སྦྱིན་སྟོང་དུས་གཅིག་ལ་འགྲོ་བ་ཡིན་གསུངས་པས་གཅོད་མཁན་རྣམས་ཀྱི་ཐུགས་ལ་ཞོག རྗེས་ཀྱི་རིམ་པ་
གཅོད་ཚོགས་དང་སྦྲེལ་ནས་གཞུང་ལྟར་ལ། ལུས་སྦྱིན་སོགས་ཀྱི་ཚེ་སྐབས་འདིར་དགེ་སྡིག་གཏོང་ལེན་གྱི་དམིགས་
པ་བྱས་རྗེས་རང་དོན་སྤྲོས་པ་ཆུང་བའི་རྣལ་འབྱོར་པས་དམིགས་མེད་དུ་འཇོག་ཅིང་བསྔོ་སྨོན་བྱེད་པ་གཅོད་ཀྱི་
་ དགོངས་དོན་འཁྲུལ་མེད་ལགས་ཤིང་
། སྤྲོས་པ་ཅན་དང་ཐ་མལ་སྣང་བ་དང་བསྟུན་ནས་སྦྱིན་པ་རྒྱ་ཆེན་སོགས།
འབྱུང་པོ་གང་དག་སོགས། འབྱུང་པོ་ས་འོག་སོགས་ཀྱིས་མགྲོན་རྣམས་སོ་སོ་རང་རང་གི་གནས་སུ་
གཤེགས་པར་གྱུར། ཕཊ། ནམ་མཁའ་ནས་བླ་ཚེ་སྲོག་དབུགས་ཀྱི་ངོ་བོ་ཐིག་ལེ་དཀར་
དམར་བཀྲག་དང་ལྡན་པ་བྱུང་བསྲུང་བྱ་མཁའ་འགྲོ་དམར་མོར་གསལ་བའི་
ཚངས་བུག་ནས་ཞུགས། སྙིང་དབུས་མི་ཤིགས་ཐིག་ལེའི་ཀློང་དུ་ཐིམ་པར་གྱུར།
ནམ་མཁའི་ལྷ་ཚོགས་ཀུན་འོད་དུ་ཞུ་ནས་ཡུམ་ཆེན་མོར་ཐིམ། དེ་ཡང་འོད་དུ་ཞུ་
ནས་བདག་དང་བསྲུང་བྱར་ཐིམ་པར་དམིགས་ནས། ཆོས་སྐུ་ཡུམ་ཆེན་མོ་ཤེས་རབ་ཀྱི་
ཕ་རོལ་ཏུ་ཕྱིན་མ། ལོངས་སྐུ་རིགས་ལྔའི་སངས་རྒྱས། །སྤྲུལ་སྐུ་རིགས་གསུམ་
མགོན་པོ། །རྗེ་བཙུན་འཕགས་མ་སྒྲོལ་མ། མ་གཅིག་ཁྲོས་མ་ནག་མོ། བདེ་ཆེན་
180



ཐུགས་ཐིག་འཛིན་པ་རང་གྲོལ། ཁ༽
དཀར་མོ། སེར་མོ་དོན་གྲུབ། དམར་མོ་སྒྲ་སྒྲོག སྣ་ཚོགས་མཐར་ཕྱིན། མཁའ་
འགྲོ་སུ་ཁ་སིདྡྷི། སློབ་དཔོན་པདྨ་འབྱུང་གནས། མཇལ་དཔལ་སྨྲ་བའི་སེང་གེ་
བྲམ་ཟེ་ཨཱརྱ་དེ་ཝ། ཕ་གཅིག་དམ་པ་རྒྱ་གར། མ་གཅིག་ལབ་ཀྱི་སྒྲོན་མ། སྲས་
མཆོག་རྒྱལ་བ་དོན་གྲུབ། ཐོད་སྨྱོན་བསམ་འགྲུབ། ལ་འདུལ་རྡོ་རྗེ་སྒྲོན་མ། ཕ་
རྒྱུད་ཐབས་ཀྱི་བརྒྱུད་པ། མ་རྒྱུད་ཤེས་རབ་ཀྱི་བརྒྱུད་པ། སྲས་རྒྱུད་ཉམས་ཀྱི་
བརྒྱུད་པ་སྟེ་ཟབ་མོ་གཅོད་ཡུལ་བརྒྱུད་པའི་བླ་མ་དམ་པ་རྣམས་ཀྱིས་བྱིན་གྱིས་རློབས་
ཤིག ཐུགས་རྗེ་དང་ནུས་པ་བསྐྱེད་ཅིག དབང་དང་དངོས་གྲུབ་སྩོལ་ཅིག རྒྱུ་ལས་
ངན་དང་སྡིག་སྒྲིབ། རྐྱེན་གདོན་བགེགས་དང་འབྱུང་པོ། འབྲས་བུ་ན་ཚ་དང་སྡུག་
བསྔལ། ཐབས་ཟབ་མོ་འདི་ལ་བརྟེན་ནས་དུས་ད་ལྟ་ཉིད་དུ་ཞི་བར་བྱིན་གྱིས་རློབས་
ཤིག རྒྱུ་འདོད་ཆགས་ཞེ་སྡང་གཏི་མུག་གསུམ། དུག་གསུམ་རང་སར་ཞི་བར་བྱིན་
གྱིས་རློབས། ནད་རླུང་དང་མཁྲིས་པ་བད་ཀན་གསུམ། འདུ་བ་རང་སར་ཞི་བར་
བྱིན་གྱིས་རློབས། །གདོན་ཕོ་གདོན་མོ་གདོན་ཀླུ་གདོན་གསུམ། །རྣམ་རྟོག་རང་
སར་ཞི་བར་བྱིན་གྱིས་རློབས། །ཕུང་པོ་གཟན་དུ་སྒྱུར་བར་བྱིན་གྱིས་རློབས། །གཟན་
སྒྱུར་ལམ་དུ་སློང་བར་བྱིནགྱིས་རློབས། །འཛིན་པ་གཏིང་ནས་གྲོལ་བར་བྱིན་གྱིས་
རློབས། །ཉག་གཅིག་རྩད་ནས་ཆོད་པར་བྱིན་གྱིས་རློབས། །ལུས་ཤ་ཁྲག་གི་
མཆོད་སྦྱིན་གནད་དུ་འགྲོ་བར་བྱིན་གྱིས་རློབས། དངོས་མེད་ལྷ་འདྲེའི་འགྲོ་དོན་
ནུས་པར་བྱིན་གྱིས་རློབས། །མཆོག་ཐུན་མོང་གི་དངོས་གྲུབ་ཐོབ་པར་བྱིན་
གྱིས་རློབས། །འཆི་མེད་ཚེ་ཡི་དངོས་གྲུབ་ཐོབ་པར་བྱིན་གྱིས་རློབས། །ནད་མེད་
181



མདོ་མཁྱེན་བརྩེའི་གསུང་འབུམ། །
བདེ་བའི་ལང་ཚོ་ཐོབ་པར་བྱིན་གྱིས་རློབས། །འཇའ་ལུས་འོད་སྐུར་གྲོལ་བར་
བྱིན་གྱིས་རློབས། །འཕོ་བ་མཁའ་སྤྱོད་འགྲུབ་པར་བྱིན་གྱིས་རློབས། །རིགས་དྲུག་
སྐྱེ་སྒོ་ཆོད་པར་བྱིན་གྱིས་རློབས། །གཞོན་ནུ་བུམ་སྐུར་གྲོལ་བར་བྱིན་གྱིས་རློབས། །
ཏདྱ་ཐཱ། ག་ཏེ་ག་ཏེ་སོགས། ཕཊ། ཡུམ་ཆེན་ཤེར་ཕྱིན་དགོངས་པའི་བཅུད། །དམ་
ཆོས་བདུད་ཀྱི་གཅོད་ཡུལ་འདི། །མཁའ་ལ་ཉི་མ་ཤར་བ་བཞིན། །ཕྱོགས་རྣམས་
ཀུན་ཏུ་ཁྱབ་གྱུར་ཅིག. །རྗེས་ལ་བསྔོ་སྨོན་བཀྲ་ཤིས་སོགས། །གང་ཟག་སོ་སོའི་བློ་དང་བསྟུན། །གཅོད་
ཚོགས་ལུས་བྱིན་གང་ལ་ཡང་། །སྦྱར་བདེའི་གདོན་ཚོགས་དགུ་མ་ཞེས། །མཆོད་སྦྱིན་གདོན་ཚོགས་ཚར་གཅོད་འདི། །
སྤྱན་གཟིགས་རྣམ་འཕྲུལ་རཱ་ག་ཨའི། །གཞུང་ཉིད་སོར་བཞག་ཚིག་སྦྱོར་ལ། །ཞུས་ཤིང་དག་པར་ཕབ་པའོ། །གཏེར་
མིང་འཇའ་ལུས་རྡོ་རྗེ་ཡིས། །རང་དང་རྗེས་འཇུག་དོན་དུ་བཀོད། །ཡི་གེའི་འདུ་བྱེད་ཉེར་གནས་པ། །གཅོད་མཁན་
རསྨིའི་མིང་གིས་བགྱིས། །འགལ་འཁྲུལ་མཆིས་ན་མཁའ་འགྲོར་བཤགས། །དགེ་བས་བདུད་ལས་རྣམ་རྒྱལ་ཞིང་། །འགྲོ་
ཀུན་ཡུམ་ཆེན་ས་ཐོབ་ཤོག། །དགེའོ། །། ་་་
182



ཐུགས་ཐིག་འཛིན་པ་རང་གྲོལ།
ཁ༽ ་
༩ (ཀཋཱཀའ་བཀཾnanཀའཚོའིffགཞྭཀཀཀླa@འིིཊིཀའཊིzu |
༄༅། །སི དྷ ཡཱ ཀ ར སྶཾ གུ བྱ མརྒ ཧ ༈ ཀྵ རཱ ཏྠ པ ཉྩ མི ཤཱ ཁྱོ བི དྷོ བི ཧར ཏི སྨ། །
ཡང་གསང་འཛིན་པ་རང་གྲོལ་ལས༔ སྤྲོས་བཅས་དབང་ཆོག་དངོས་གྲུབ་ཀུན་འབྱུང་བཞུགས༔
ཉྩ
ཤ་
183



ན
མདོ་མཁྱེན་བརྩེའི་གསུང་འབུམ།
ༀ7 ཇུནནཱཅ5 བྱིན་རླབས་དངོས་གྲུབ་དགོས་འདོད་ཆར་ལྟར་འབེབས༔ ཀུན་བཟང་བླ་མ་ཁྲག་འཐུང་ཧེ་རུ་
ཀཿ ཡེ་ཤེས་དབྱིངས་ཀྱི་ཌཱཀྐི་གསང་ཡེ་མཿ གུས་པས་འདུད་དོ་སྨིན་ཅིང་གྲོལ་བར་མཛོདཿ ཡང་གསང་ཐུགས་ཐིག་
འཛིན་པ་རང་གྲོལ་གྱི༔ སྨིན་བྱེད་དབང་བསྐུར་འཛད་མེད་བདུད་རྩིའི་བཅུད༔ པདྨ་ཀཱ་རའི་ཐུགས་བཅུད་ཟབ་མོ་ནི༔
དཀྱིལ་འཁོར་བཀོད་ལེགས་ངོ་མཚར་རྒྱན་བཀོད་སྤྲས དབུས་སུ་མེ་ཏོག་ཚོམ་བུ་བཀོད་པའི་སྟེང༔ མཚན་ལྡན་བྷནྡྷ་
བདུད་རྩིའི་བཅུད་ཀྱིས་གཏམ དར་དམར་ཁེབ་ལྡན་སྟེང་དུ་མེ་ལོང་ལ སིནྡྷུ་ར་ཡི་དཀྱིལ་འཁོར་ཆོས་འབྱུང་དབུས
བི་མཚན་འདབ་བཞིར་ཧ་རི་ནི་ས་བཀོད༔ དེ་སྟེང་རང་བྱུང་མན་ཤེལ་མཆོག་གི་རྟེན༔ ཤར་དུ་བུམ་པ་ལྷོ་རུ་དབུ་རྒྱན་
དང༔ ནུབ་ཏུ་ཐོད་རྔ་བྱང་དུ་མི་རྐང་གླིང༔ ཤར་ལྷོར་རྡོ་དྲིལ་ལྷོ་ནུབ་བདེ་བསྐྱེད་མ ནུབ་བྱང་གཡང་གཞི་བྱང་ཤར་ཀཱ་
པ་ལཿ གཞན་ཡང་སྡེར་བཞི་མ་ཉམས་གཅན་གཟན་ལྤགསཿ ཤ་ཆང་ཚོགས་ཀྱི་ལོངས་སྤྱོད་སྨན་རཀ་གཏོརཿ ཕྱི་ནང་
གསང་བའི་བྱེ་བྲག་སྤྲོས་པར་བསྒྱུར ལས་ཀྱི་བུམ་པ་མཚན་ཉིད་ལྡན་པའང་བཀོད༔ མཚན་ཉིད་ལྡན་པའི་རྡོ་རྗེ་སློབ་
དཔོན་གྱིས༔ བརྟུལ་ཞུགས་ཆེན་པོའི་བདེ་བའི་ཉམས་ལྡན་པསཿ ཐོག་མར་བདག་བསྐྱེད་རིམ་པ་འདི་ལྟ་སྟེ༔ ན་མོ༔
མདུན་མཁར་འཇའ་འོད་འཁྲིགས་པའི་ཀློང༔ ཀུན་བཟང་སྟོན་པ་དྲི་མ་མེདཿ བླ་མ་
ཡི་དམ་མཁའ་འགྲོས་བསྐོར༔ སྤྱན་འདྲེན་བཞུགས་པར་གསོལ་བ་འདེབས༔ བདག་
སོགས་འགྲོ་ཀུན་སྐྱབས་སུ་མཆི༔ སྨོན་འཇུག་དོན་དམ་བྱང་སེམས་བསྐྱེད༔ ཕྱག་
འཚལ་ཀུན་བཟང་མཆོད་སྤྲིན་སྤྲོ ཉེས་བྱས་ཀུན་བྱང་དགེ་རྗེས་རང༔ བདག་དོན་
བཞུགས་ཤིང་དགེ་རྩ་བསྔོ༔ འགྲོ་ཀུན་གཞི་ཐོག་གྲོལ་བར་ཤོག༔ ཨཱ༔ བརྗོད་བྲལ་
ངང་ལས་སྙིང་རྗེའི་རྩལཿ མཚན་འཛིན་རྟོག་ཚོགས་རྣམ་པར་སྦྱངས༔ རིག་པ་སྐད་
ཅིག་དྲན་རྫོགས་སཿ སྐུ་གསུམ་སངས་རྒྱས་ཀུན་འདུས་དཔལཿ གུ་རུ་པདྨ་ཐོད་
ཕྲེང་རྩལ༔ བརྟུལ་ཞུགས་གྲུབ་པའི་ཧེ་རུ་ཀཿ སྐུ་མདོག་དམར་སྨུག་གཟི་འོད་
184



ཐུགས་ཐིག་འཛིན་པ་རང་གྲོལ། ཁ༽
འབརཿ ཨ་ཙརླ་གཞོན་ཆགས་པའི་ཉམས༔ དབུ་སྐྲ་ཐོར་ཚུགས་ལྷག་མ་བསྙིལ
ཕྱག་གཡས་སྡིགས་མཛུབ་དང་བཅས་ཏེ༔ གསེར་གྱི་རྡོ་རྗེ་ཐུགས་ཀར་གཏོད༔
གཡོན་པས་བདུད་རྩིའི་ཐོད་པ་བསྣམསཿ ཞབས་གཉིས་རྒྱལ་པོ་རོལ་པའི་སྟབས
པད་ཉི་བམ་ཆེན་གདན་ལ་བཞུགསཿ རཏྣ་རུས་པའི་རྒྱན་དྲུག་དང༔ སྟག་གི་
པགས་པའི་ཤམ་ཐབས་གསོལཿ ཡུམ་ཆེན་གསང་ཡེ་ཌཀྐི་མཿ བདེ་བ་ཆེན་པོར་
མཉམ་སྦྱོར་པ༔ ཕྱི་སྣོད་དྷུ་མ་ཐ་ལའི་ཞིང༔ ནང་བཅུད་དཔའ་བོ་མཁའ་འགྲོའི་
གྲོང༔ ཡེ་ནས་རྣམ་པར་དག་པའོ༔ མདུན་བསྐྱེད་དཀྱིལ་དང་འཁོར་གྱི་ཚོགས
འོག་མིན་ལྷུན་རྫོགས་ཆེན་པོ་རུ༔ འཁྲུལ་སྣང་རྣམ་དག་སྤྲུལ་པའི་ཞིང༔ ཡེ་ནས་
རང་བྱུང་ཆེན་པོར་གྲུབ༔ ཧཱི༔ སྐུ་གསུམ་ཞིང་ནས་ཡེ་ཤེས་ལྷ༔ གཤེགས་དང་
བཞུགས་པ་མི་དམིགས་ཀྱངཿ གློ་བུར་གཉིས་འཛིན་འཁྲུལ་སྣང་ཞིག རྣམ་རྟོག་
བྲལ་ཕྱིར་གཤེགས་ནས་ཀྱང༔ དབྱེར་མེད་དུ་མ་རོ་གཅིག་འདྲེས གཞི་ཐོག་གྲོལ་
བའི་བརྡ་ཕྱག་འཚལ༔ འདོད་ཡོན་ལྷ་མོ་མཆོད་པའི་སྤྲིན༔ ཕུལ་ཞིང་དགྱེས་པ་
ཆེན་པོར་རོལཿ སརྦ་པཱུ་ཙ་ས་མ་ཡ་མ་ཧཱ་སུ་ཁ་པཱུ་ཙ་ཧོ༔ ཧཱུྃ༔ སྐུ་ནི་མི་འགྱུར་འོད་
ལུས་གཟི་འོད་འབརཿ གང་གསུང་གང་འདུལ་ཆོས་སྒྲ་སྣ་ཚོགས་སྒྲོག ཁྱེད་
ཐུགས་ཀ་དག་ཡེ་ཤེས་ལྔ་ཀློང་འཁྱིལཿ བདག་མདུན་ཉི་མ་དང་ནི་འོད་ཟེར་བཞིན
དཀྱིལ་འཁོར་ཡོངས་རྫོགས་ལྷ་ལ་བསྟོད་པར་བགྱི༔ སྙིང་ཁར་ཀུན་བཟང་ཡབ་
ཡུམ་གྱི༔ ཐུགས་ཀར་ཉི་མ་ཟླ་བའི་སྟེང༔ ཧཱུྃ་ཡིག་མཐའ་མར་སྔགས་ཀྱིས་བསྐོར༔
རྣམ་དག་ཞིང་གི་བཀོད་པ་རྫོགསཿ བདག་མདུན་རྟེན་དང་བརྟེན་པར་གསལ༔
，185



་ མདོ་མཁྱེན་བརྩེའི་གསུང་འབུམ།
བདག་ཐུགས་འོད་ཀྱིས་མདུན་བསྐྱེད་བསྐུལཿ རབ་འབྱམས་རྒྱལ་བ་རྒྱ་མཚོ་
དྲངས༔ དབང་བསྐུར་བྱིན་རླབས་བཅུད་དུ་དྲིལཿ ཁམས་གསུམ་རྣམ་དག་ཞིང་དུ་
བཀོད༔ ཨོཾ་ཨཱ༔ཧཱུྃ་ཧྲིགུ་རུ་ཛྙཱ་ན་ཌཱ་ཀི་ནི་སུ་ཥ་སིདྡྷི་ཧཱུྃ༔ ཅི་ནུས་བཟླས་ཤིང་ནུས་ལྡན་བསྒྲུབ
བླ་མ་ཡི་དམ་མཁའ་འགྲོའི་ཚོགསཿ བདག་བསྐྱེད་དཀྱིལ་འཁོར་རྫས་ལ་ཐིམ
དབང་དང་བྱིན་རླབས་བཅུད་དུ་དྲིལཿ མཐོང་རེག་སྨིན་པའི་ནུས་ལྡན་གྱུརཿ ཨོཾ་
ཨཱཧཱུྃ་ཧཱུྃ༔ གུ་རུ་དྷེ་ཝ་ཌཱཀྐི་ཀཱ་ཡ་ཝཱ་ཀྲ་ཙིཏྟ་ཨ་ལ་ལ་སིདྡྷི་ཕ་ལ་ཧཱུྃ༔ ནུས་ལྡན་དག་ཏུ་
བསྒྲུབས་བྱས་ལ༔ མཁའ་འགྲོའི་ཆོ་ག་བསྐྱེད་བཟླས་བྱ ལས་ཀྱི་བུམ་པ་བསྒྲུབ་པ་ནི༔ རིན་ཆེན་བུམ་པའི་
གཞལ་ཡས་སུ༔ ཁྲུས་ཀྱི་ལྷ་མོ་དབྱིངས་ཕྱུག་མ༔ ཁྲོ་མོ་དཀར་གསལ་གྲི་ཐོད་
འཛིན༔ རུས་རྒྱན་དར་གྱི་སྨད་དཀྲིས་ཅན ཡེ་ཤེས་མེ་དཔུང་ཀློང་ན་བཞུགས༔
ཐུགས་ཀར་ཉི་སྟེང་ཧཱུྃ ཡིག་མཐར༔ སྔགས་ཕྲེང་དམར་པོ་གཡོན་དུ་འཁོར༔ འོད་
ཀྱིས་བྱིན་རླབས་དངོས་གྲུབ་བསྡུས༔ རྣམ་རྟོག་བག་ཆགས་ཀུན་བསྲེགས་ཤིང༔
པདྨ་ལས་བྱུང་བདུད་རྩིའི་ཆུས༔ བུམ་པ་མེར་གྱིས་གང་བར་བསམ༔ ཨོཾ་བཛྲ་ཌཱ་ཀི་
ནི་ཀུནྜ་ལི་ཧ་ན་ཧ་ན་ཧཱུྃ་ཕཊ༔ ཅེས་བཟླས་སྔགས་ཀྱིས་མཆོད་བྱས་ནས༔ ཡེ་ཤེས་ཁྲོ་མོ་ཐམས་
ཅད་ཀྱི༔ མཐུ་སྟོབས་ནུས་པ་གཅིག་ཏུ་བསྡུསཿ སྒྲིབ་གཉིས་སྦྱངས་པའི་དཔའ་མོ་
ལ… གུས་པས་འདུད་དོ་དངོས་གྲུབ་སྩོལཿ གཉིས་པ་བདག་དབང་གཞུང་ལྟར་བླངས༔ ཡང་ན་
དབང་རྫས་བསྐུར་ཚིག་གིས… ལེགས་དོན་ཏིང་འཛིན་བྱིན་སྡུད་ཚོགས༔ རྣལ་འབྱོར་ལྟ་དགོངས་ཉམས་དང་སྦྱར༔
སླར་ཡང་ཏིང་འཛིན་བྱིན་དབབ་བྱ༔ གསུམ་པ་སློབ་མ་འཇུག་པ་ནི༔ དམ་ཚིག་ལྡན་མིན་རྣམ་པ་དབྱེ བླ་མར་མོས་
གུས་དམ་ཚིག་ལྡན༔ ལོག་ལྟ་ཐེ་ཚོམ་སྐྱོན་དང་བྲལ༔ སྔགས་ལ་མོས་ཤིང་ཕུ་དུད་ཆེ བརྩོན་འགྲུས་བཟོད་པའི་གོ་ཆ་
186



ཐུགས་ཐིག་འཛིན་པ་རང་གྲོལ། ཁ༽
གྱོན༔ བརྟུལ་ཞུགས་ལྡན་པ་ལྔའམ་བདུན༔ གྲོགས་ལ་དམ་ཚིག་བསྲུང་ནུས་པ མཆེད་ལྕམ་དཀྱིལ་འཁོར་སྒོ་དྲུང་
འདུས༔ ཐོག་མར་གསོལ་བ་འདི་བཞིན་གདབ༔ ཀྱེ བླ་མ་དཔའ་བོ་ཆེན་པོ་དངཿ གཉེར་འཛིན་
དམ་ཚིག་མཁའ་འགྲོའི་ཚོགསཿ ཐུགས་རྗེའི་བརྩེ་བས་དགོངས་སུ་གསོལཿ བདག་
ཅག་སྐལ་ལྡན་ཕོ་མོ་ལཿ གསང་སྔགས་དཀྱིལ་འཁོར་སྒོར་འཇུག་པའི དབང་
བསྐུར་གནང་བ་སྩལ་དུ་གསོལ༔ ཞེས་ལན་གསུམ་གདབ༔ ལན་དུ་དཀྱིལ་འཁོར་བདག་པོ་ཡིས༔ ཀྱེ༔
སྔགས་ལ་མོས་པ་སྐལ་བ་བཟང འོན་ཀྱང་གསང་བའི་དཀྱིལ་འཁོར་འདིར༔ འཇུག་
པ་ཁེ་ཉེན་ཤིན་ཏུ་ཆེ༔ བླ་མས་གསུངས་པའི་དམ་ཚིག་རྣམས༔ བསྲུང་ན་དངོས་
གྲུབ་མཆོག་ཐོབ་ཅིང༔ ཉམས་ན་དམ་ཚིག་བདག་པོ་དང༔ ལས་མཛད་རྡོ་རྗེ་མཁའ་
འགྲོ་ཡིས༔ ཚེ་འདིར་མི་འདོད་ཆར་ལྟར་འབེབསཿ ནད་མཚོན་གདོན་གྱི་འཇིགས་
པས་མནརཿ དེ་ཕྱིར་དམ་ཚིག་བསྲུང་ནུས་སམཿ ཞེས་པའི་ལན་དུ་འདི་ལྟར་ཞུ བདག་
ཅག་སྔོན་ནས་ད་བར་དུ སྨོན་ལམ་དག་པས་མཚམས་སྦྱར་ཞིང༔ མ་ཧཱ་ཨ་ནུའི་
ལམ་དུ་ཞུགསཿ དམ་ཚིག་དག་ལ་རབ་གནས་ཤིངཿ ཁྱད་པར་ལམ་འདིར་དད་
འདུན་མོས༔ ཇི་ལྟར་བསྒོ་པའི་དམ་ཚིག་ཀུན༔ སྲོག་ལ་བབས་ཀྱང་བསྲུང་བར་
ནུསཿ རྟག་པར་ཁྱེད་དྲིན་བདག་གིས་ཁུར༔ ཅིས་ཀྱང་གནང་བ་སྩལ་དུ་གསོལ༔
ཞེས་ཞུས་པའི་ལན་དུ༔ བླ་མས འོ་ན་བུ་རྣམས་སྐལ་བ་བཟངཿ དཀྱིལ་འཁོར་འདི་རུ་གང་
ཞུགས་པཿ ཕྱིར་མི་ལྡོག་པའི་འབྲས་བུ་ཐོབཿ ཐུན་མོང་ཡོན་ཏན་སྣ་ཚོགས་འབྱུང༔
འོན་ཀྱང་ལམ་འདིར་མ་ཞུགས་པརཿ དཀྱིལ་འཁོར་འདི་ཡི་ཕྱི་རོལ་དུ༔ རླུང་
ཕྱོགས་ཙམ་དུ་མ་བསྒྲག་ཅིག མ་གསང་དངོས་གྲུབ་ཉམས་པར་གྱུར༔ སྐལ་བ་
187



མདོ་མཁྱེན་བརྩེའི་གསུང་འབུམ།
ལྡན་རྣམས་ནང་དུ་ཤོག ཅེས་གནང་བ་བྱིན༔ བླ་མའི་དྲུང་དུ་འཁོད་བྱས་ལ༔ དད་པའི་ཤུགས་བསྐྱེད་
དགའ་བ་བསྒོམ༔ དང་པོ་སྔོན་འགྲོའི་རིམ་པ་ལ༔ ཧཱུྃ༔ དག་བྱེད་གཙང་མ་བདུད་རྩིའི་ཆུ་རྒྱུན་
གྱིས༔ བཀྲུས་པས་སློབ་བུའི་ལུས་ངག་ཡིད་གསུམ་གྱི༔ སྒྲིབ་གཉིས་བག་ཆགས་
དྲི་མ་ཀུན་དག་ནས༔ སྨིན་ཅིང་གྲོལ་བའི་སྣོད་རུང་ནུས་ལྡན་ཤོག༔ ཨོཾ་བཛྲ་ཌཱཀྐི་
ནི་ཀུནྡྷ་ལི་ཧ་ན་ཧ་ན་ཧཱུྃ་ཕཊ༔ ཤུདྡྷེ་ཤུདྡྷེ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏེ་ས་མ་ཡ་ཤྲཱི་
ཧཱུྃ༔ ཁྲུས་བྱས་གླུད་གཏོར་མདུན་དུ་བཀོད༔ བགེགས་གཏོར་བྱིན་རླབས་ནི༔ རཾ་ཡཾ་ཁཾ༔ ཨོཾ་བཛྲ་ཨ་མྲྀ་ཏ་
ཀུནྣསོགསཿ སྭ་བྷཱ་ཝ་སོགས། སྟོང་པའི་ངང་ལས་རིན་པོ་ཆེའི་སྣོད་དུ་ཁཾ་ཞུ་བ་ལས་
བྱུང་བའི་ལན་ཆགས་བགེགས་ཀྱི་གཏོར་མ་གཟུགས་སྒྲ་དྲི་རོ་རེག་བྱ་ཕུན་སུམ་
ཚོགས་པ་ཟག་མེད་བདེ་བ་བསྐྱེད་ནུས་པའི་ནུས་ལྡན་དུ་གྱུརཿ ཨོཾ་ཨཱཧཱུྃ ལན་གསུམ༔
སརྦ་བྷཱུ་ཏ་ཨ་ཀར་ཡ་ཛ༔ ལན་གསུམ་གྱིས་བཀུག་ཅིང་བགེགས་རྣམས་དཀྱིལ་འཁོར་གྱི་སྒོ་དྲུང་དུ་འདུས་
པར་བསམ༔ ན་མཿ སརྦ་ཏ་ཐཱ་ག་ཏ་བྷོ་བི་ཤྭ་སོགས། ལན་གསུམ་གྱིས་བསྐོར་ཞིང་ནམ་མཁའ་མཛོད་ཀྱི་
གཏེར་དུ་བསྒྱུར༔ ཧོ༔ དེང་འདིར་བླ་ན་མེད་པའི་དཀྱིལ་འཁོར་ཟབ་མོ་འདིར་ལྟ་བ་ལ་
མི་དབང༔ གསང་སྔགས་ཀྱི་སྒྲ་ཉན་པ་ལ་མི་དབངཿ སྐབས་ལྟ་གླགས་ཚོལ་བ་ཐེ་
ཚོམ་དང་ལོག་པར་ལྟ་ཞིང་དབང་གི་སྣོད་དུ་མི་རུང་བའི་འབྱུང་པོ་མི་དང་མི་མ་
ཡིན་པའི་ཚོགས་དང་བཅས་པ་ཐམས་ཅད་འདོད་ཡོན་གླུད་ཀྱི་གཏོར་མ་མི་ཟད་
པའི་གཏེར་ཆེན་པོར་བྱིན་གྱིས་བརླབས་ཏེ་སྦྱིན་པ་འདི་ཁྱེར་ལ་སོ་སོ་རང་རང་གི་
གནས་སུ་མགུ་ཞིང་ཚིམ་པར་གྱིས་ལ་སོང་ཞིག ཧཱུྃ༔ ང་ནི་དཔལ་ཆེན་ཧེ་རུ་ཀ
འཇིགས་པའི་ཚོགས་ཀྱང་འཇིགས་བྱེད་པཿ དམར་ནག་མེ་ཡི་ཕྲེང་བ་ཅན༔ ཐུགས་
188



ཐུགས་ཐིག་འཛིན་པ་རང་གྲོལ། ཁ༽
ལས་ཁྲོ་བོ་ཁྲོ་མོ་དང ཡང་སྤྲུལ་གིང་ཆེན་ཚོགས་སྤྲུལ་པསཿ སྣོད་མིན་འབྱུང་པོའི་
རིགས་གྱུར་ཀུན༔ བརྔན་ལོངས་དཔག་ཚད་ཕྱིར་དེངས་ཤིག གལ་ཏེ་བཀའ་
ལས་འདས་གྱུར་ན༔ ལུས་སེམས་རྡུལ་དུ་བརླག་ཏ་རེ༔ ཕྱི་མ་བཟོད་མེད་སྡུག་
བསྔལ་མྱོང དེ་བས་བག་དང་ལྡན་པར་བྱོསཿ གཏོར་མ་ཕྱི་རོལ་དུ་དོར་ལ༔ ན་མོ༔ རིག་
འཛིན་གྲུབ་བརྙེས་བླ་མ་རྣམས་ཀྱི་བཀའ་བདེན་པ་དང༔ སངས་རྒྱས་ཆོས་དང་
དགེ་འདུན་གསུམ་གྱི་བཀའ་བདེན་པ་དང༔ ཡི་དམ་ཞི་ཆགས་ཁྲོ་བོའི་དཀྱིལ་
འཁོར་གྱི་ལྷ་ཚོགས་རྣམས་ཀྱི༴ མ་ཚོགས་ཡེ་ཤེས་ལས་མཛད་དམ་ཚིག་མཁའ་
འགྲོའི་ཚོགས་དང་བཅས་པ་རྣམས་ཀྱི༔ ཆོས་སྐྱོང་དམ་ཅན་སྲུང་མ་རྣམས་ཀྱི
བདེན་པ་ཆེན་པོའི་བྱིན་གྱིས་བརླབས་པ་ལ་བརྟེན་ནས་རྡོ་རྗེའི་སློབ་མ་འདི་རྣམས་
འཁྲུལ་བ་གཞི་གྲོལ་གྱི་དཀྱིལ་འཁོར་ཆེན་པོར་འཇུག་ཅིང་ལུས་ངག་ཡིད་གསུམ་
སྨིན་པར་བྱེད་པའི་དབང་བསྐུར་ཟབ་མོ་སྒྲུབ་པར་བྱེད་པ་ལ་བར་དུ་གཅོད་ཅིང་
བཀའ་ ལ་ མི་ཉན་དམ་ ལ་ མི་ སྡོད་ ལོག་པར་ ལྟ་བའི་འབྱུང་པོ་ གཟུགས་ཅན་
གཟུགས་མེད་ཐམས་ཅད་བདག་ཉིད་ཧེ་རུ་ཀའི་སྐུ་ལས་སྤྲུལ་པའི་ཁྲོ་བོ་དང་ཁྲོ་མོ་
མཚོན་ཆ་མེ་དཔུང་གི་ཚོགས་དང་བཅས་པས་རྡུལ་ཕྲན་ཕྱེ་མར་བརླག་ཅིང་རྒྱང་
གྲགས་དང་དཔག་ཚད་ཀྱི་ཕ་མཐར་དེད་ཅིག༔ ཨོཾ་བཛྲ་ཀྲོ་ཏ་རཀྟ་པདྨ་ཀྲོ་ཏི་ཤྭ་རི་
ཀ་ལ་རཱུ་པ་དགྲ་གདོན་འབྱུང་པོ་ཨུ་ཙ་ཏ་ཡ་ཧཱུྃ་ཕཊ༔ ཧཱུྃ་བཞིའི་སྔགས་དང་ཐུན་གྱིས་གཟིར༔ ཧཱུྃ་
གླུ་དྲག་པོའི་ང་རྒྱལ་བརྟེན༔ ཧཱུྃ༔ སྣང་བ་རྣམ་པར་དག་པའི་ཞིངཿ ཡེ་ཤེས་མཁའ་འགྲོའི་
དཀྱིལ་འཁོར་ལཿ བགེགས་དང་ལོག་འདྲེན་མིང་ཡང་མེདཿ ཡེ་ནས་དག་པ་སྐུ་
189



་་ མདོ་མཁྱེན་བརྩེའི་གསུང་འབུམ། །
གསུམ་ཞིངཿ རྩ་གསུམ་མཁའ་འགྲོའི་དཀྱིལ་འཁོར་རྫོགསཿ བཛྲ་རཀྵ་རཀྟ་ཧཱུྃ༔
ཞེས་མཚམས་གཅོད་ཅིང༔ ཀྱེ༔ སྔོན་ཆད་དཀྱིལ་འཁོར་མ་མཐོང་བའི༔ མ་རིག་ལིང་ཏོག་
མཚོན་པའི་ཕྱིརཿ དར་དམར་གདོང་གཡོག་འདི་དཀྲིས་ཤིག ཙཀ་བྷནྡྲ་ཝ་ར་མ་
ཎ་ཡེ་སྭཱ་ཧཱུ ལྷ་དང་མཇལ་བའི་ཕྱག་རྟེན་དུ༔ ཨུ་དུམ་ཝ་རའི་མེ་ཏོག་འཆང༔ ཨོ་ཨ་ཁི་ཝི་ར་ཧཱུྃ མིག་
དར་བཅིང་ཞིང་མེ་ཏོག་གཏད༔ སློབ་བུའི་ཡིད་ཆེས་བསྐྱེད་པའི་ཕྱིར ཆོས་ཀྱི་ལོ་རྒྱུས་འདི་ལྟར་བཤད༔ འོ ནམ་
མཁའ་དང་མཉམ་པའི་སེམས་ཅན་ཐམས་ཅད་ཀུན་བཟང་ཡུམ་ཆེན་མོའི་གོ་
འཕང་ལ་དགོད་པར་བྱ༔ དེའི་ཆེད་དུ་ཨ་ཏི་འཛིན་པ་རང་གྲོལ་གྱི་སྤྲོས་བཅས་
དཀྱིལ་འཁོར་ཆེན་པོར་སྨིན་པར་བྱེད་པ་དབང་བསྐུར་བའི་རིམ་པ་གསན་ནས་
ཚུལ་བཞིན་དུ་ཉམས་སུ་ལེན་ཅིང་སེམས་ཅན་ཐམས་ཅད་ཡང་དག་པའི་ལམ་ལ་
འཛུད་པར་བྱའོ་སྙམ་པའི་བྱང་ཆུབ་ཀྱི་སེམས་ཡང་དག་པར་བསྐྱེད་འཚལ༔ དེ་
ཡང་ཇི་སྐད་དུ༔ སྡོམ་འབྱུང་གི་རྒྱུད་ལས༔ ཆོས་རྣམས་ཀུན་ཀྱི་རྩ་བ་བྱང་ཆུབ་
སེམསཿ ཡང་དག་ལམ་དུ་འཇུག་པའི་སྒྲོན་མེ་སྟེ༔ གཞན་ཕན་བྲལ་བའི་སྔགས་ལ་
འཇུག་རློམ་ མུན་པར་བཤེས་མེད་འཁྱམས་པ་ཇི་བཞིན་ནོ༔ ཞེས་གསུངས་པ་
ལྟརཿ དེ་ཡང་ཆོས་ལ་འཇུག་ཅིང་ཉན་པའི་བསམ་པ་དང་སྤྱོད་པ་རྣམ་པར་དག་པ་
དགོས་ཤིང༔ སྒྲ་ཐལ་འགྱུར་རྩ་བའི་རྒྱུད་ལས༔ བླ་མར་མོས་གུས་མཆོག་རབ་མ་
ལྡན་ གདམས་ངག་ཉན་ཞིང་སྔགས་ལ་འཇུག་རློམ་པཿ ལོང་བ་ལག་རྡུམ་བྲག་
ལ་འཛེགས་དང་མཚུངསཿ ཞེས་གསུངས་པ་ལྟརཿ ཐོག་མར་སངས་རྒྱས་ཀུན་
འདུས་ཀྱི་ངོ་བོ་དཀྱིལ་འཁོར་གཙོ་བོ་བླ་མ་ལ་ཕྱིར་མི་ལྡོག་པའི་དད་པ་བརྟན་པོའི་
190



ཐུགས་ཐིག་འཛིན་པ་རང་གྲོལ། ་ ཁ༽
གཞི་ཚུགསཿ ཡི་དམ་གྱི་ལྷ་ལ་དད་འདུན་རྩེ་གཅིག་ཏུ་གཏོད་ཅིང་སྔགས་ཡིད་ཆེས་
དང་མོས་པ་མཆོག་ཏུ་གྱུར་པའི་ཐེ་ཚོམ་དང་ལོག་ལྟའི་དྲི་མས་མ་གོས་པ་ཞིག་ཤིན་
ཏུ་གལ་ཆེ་སྟེ༔ རྡོ་རྗེ་མཁའ་འགྲོའི་རྒྱུད་ལས༔ བླ་མར་དད་མེད་ཆོས་ལ་ལོག་པར་
རཿ ཐེ་ཚོམ་ཆེ་ཞིང་རང་ཆེ་ང་རྒྱལ་འབྱིན༔ ས་བོན་མེས་ཚིག་མྱུ་གུ་མི་འབྱུང་ལྟར
དངོས་གྲུབ་ལྟ་ཅི་ངན་སོང་སྡུག་བསྔལ་རྒྱུ༔ ཞེས་གསུངས་པ་ལྟར་རོ༔ དེ་ཡང་མ་
རིག་འཁྲུལ་རྟོག་གི་གཞན་དབང་དུ་མ་སོང་བ་དབང་ཚིག་རྣ་བར་ཐོས་ཚེ་དབང་
དོན་སེམས་ལ་ངོ་འཕྲོད་པ་ཞིག་དགོས་ཏེ ཨོ་རྒྱན་ཆེན་པོསཿ རྟོག་པ་ཐམས་ཅད་
ལེགས་པར་བསྡུས་ནས་ནི༔ ཤིན་ཏུ་བསམ་པ་བཟང་པོ་ལྡན་པས་ཉོན བརྗེད་
ངས་བློ་ལ་རྡོ་རྗེ་སེམས་དཔའ་སོགསཿ དུས་གསུམ་རྒྱལ་བ་རྣམས་ཀྱིས་བྱིན་མི་
རློབས༔ ཞེས་གསུངས་པ་ལྟར་རོ༔ དེ་ལྟར་ཉན་པའི་ཕན་ཡོན་ཡངཿ སྔོན་ཆད་
མཚམས་མེད་པ་ལྔ་དང་མི་དགེ་བའི་ལས་ཇི་ལྟར་བསགས་ཀྱང་རང་རྒྱུད་རྣམ་
པར་དག་ཚེ་དཀྱིལ་འཁོར་གྱི་ཞལ་མཐོང་བ་ཙམ་གྱིས་འདག་པར་འགྱུར་ཏེ༔ བུ་
ཡིག་ཡེ་ཤེས་གསང་སྒྲོན་ལསཿ སྔར་བྱས་ལས་ལ་འགྱོད་སེམས་དང་ལྡན་ཞིང
རང་རྒྱུད་རྣམ་པར་དག་ཚེ་གཞི་ཚུགས་པརཿ རྡོ་རྗེ་སློབ་དཔོན་སངས་རྒྱས་དངོས་
སུ་མཐོང གསང་སྔགས་དཀྱིལ་འཁོར་ཆེན་པོར་སྨིན་བྱས་ན༔ བསྐལ་ཆེན་འབུམ་
དུ་བསགས་པའི་ཉེས་ལྟུང་ཀུན༔ བ་མོར་ཉི་ཟེར་ཕོག་བཞིན་སྦྱང་བར་ངེས༔ ཞེས་
གསུངས་སོ༔ དེ་ཡང་གང་ཉན་པར་བྱ་བའི་ཆོས་ཀྱི་ལོ་རྒྱུས་བརྗོད་དགོས་པ་ཡང
ཉི་ཟླ་ཁ་སྦྱོར་ལས༔ གསང་ཆེན་ངེས་པའི་བཀའ་འདི་ལ ལོ་རྒྱུས་དོན་གྱིས་མ་
191



མདོ་མཁྱེན་བརྩེའི་གསུང་འབུམ།
བཤད་ ཡིད་མི་ཆེས་པའི་སྐྱོན་དུ་འགྱུརཿ ཞེས་གསུངས་པའི་ཕྱིརཿ གདམས་
པ་འདི་ཉིད་ཀྱི་ལོ་རྒྱུས་ཅུང་ཟད་བརྗོད་ན་ཆོས་དབྱིངས་འོད་གསལ་སྤྲོས་པ་དང་
བྲལ་བའི་ཞིང་ན་ཆོས་སྐུའི་སྟོན་པ་ཀུན་བཟང་ཡབ་ཡུམ་གྱིས་ཉིད་ལས་མི་གཞན་
པའི་འཁོར་རིགས་ལྔའི་སངས་རྒྱས་རྡུལ་གཅིག་གི་སྟེང་ན་རྡུལ་སྙེད་ཀྱི་གྲངས་དང་
ལྡན་པ་ལ་དགོངས་པ་ཟང་ཐལ་དུ་གསུངས་པའི་ཆོས༔ འོག་མིན་སྟུག་པོ་བཀོད་
པའི་ཞིང་ན་སྟོན་པ་འོད་མི་འགྱུར་བས་ལོངས་སྤྱོད་རྫོགས་པའི་འཁོར་ལ་དགོངས་
པར་བརྒྱུད་པའི་གསུངས་ཤིང་ཁྲོ་བོ་རོལ་པའི་དཀྱིལ་འཁོར་དུ་སྟོན་པ་གཞོན་ནུ་
དཔའ་བོ་སྟོབས་ལྡན་གྱིས་སྦྱོར་སྒྲོལ་བླ་ན་མེད་པའི་བརྡ་ཆོས་སུ་ཁྲོ་བོ་དང་ཁྲོ་མོ་
དཔའ་བོ་དཔའ་མོ་རྣལ་འབྱོར་མའི་ཚོགས་ལ་བསྟན་ཅིང་སླར་ཡང་ཉི་མ་སྣང་བྱེད་
རིར་སྟོན་པ་དྲི་མ་མེད་པ་ཆོས་སྐུ་ལས་གཟུགས་ཀྱི་སྐུར་བསྟན་ཅིང་གསང་བདག་
ལྷའི་བུ་དགའ་རབ་དཔའ་བོ་ལ་རིག་འཛིན་བརྡའ་བརྒྱུད་ཚུལ་དུ་གསུངས་པ་དུས་
ལ་བབ་ཚེ་ཨོ་རྒྱན་སྤྲིན་ནག་འདུས་པའི་དུར་ཁྲོད་མཁའ་འགྲོ་རོ་ལང་འཛིན་མའི་
བུ་ཨ་ཙརྱ་དམར་པོ་ཞེས་པ་ལ་གསང་བདག་དགའ་རབ་དཔའ་བོས་ཡུམ་ཆེན་མོ་
རྡོ་རྗེ་ཕག་མོའི་བརྡའ་བཀྲོལ་ཅིང་གསང་བ་ཡེ་ཤེས་ཀྱིས་དབང་བསྐུར་ཆོས་དང་
གདམས་པ་ཆ་ལག་དང་བཅས་པ་བརྡ་དང་སྙན་བརྒྱུད་ཀྱི་ཚུལ་དུ་གསུངས་ཤིང་
སྟོན་པ་དྲི་མ་མེད་པའང་གཟུགས་ཀྱི་སྐུར་བཞེངས་པའི་ཨ་ཏི་ཐུགས་ཀྱི་ཐིག་ལེའི་
ཆོས་དང་གདམས་པ་མན་ངག་རྫོགས་པར་མཛད་པ་ ཨ་ཙར་དམར་པོས་རང་
ཉམས་སུ་བླངས་ཤིང་བསྒྲུབ་འབྲས་མངོན་དུ་གྱུར་པའི་ལོངས་སྐུ་ཆེན་པོར་མངའ་
''
192



ཐུགས་ཐིག་འཛིན་པ་རང་གྲོལ། ཁ༽
དབང་བསྒྱུར་ཞིང་འོད་ལུས་ཡེ་ཤེས་སྙིང་པོ་ཅན་དུ་རྩལ་རྫོགས་པ་སླར་ཡང་འགྲོ་
བའི་དོན་དུ་ལྷོ་ནུབ་འོ་མ་ཅན་གྱི་རྒྱ་མཚོར་མཚོ་སྐྱེས་རྡོ་རྗེའི་སྐུར་བཞེངས་ཤིང་གུ་
རུ་མཚན་བརྒྱད་ཀྱིས་འགྲོ་དོན་དཔག་ཏུ་མེད་པ་མཛད་པས་ཤནྟ་རཀྵི་ཏའམ་གུ་རུ་
ཐོད་ཕྲེང་རྩལ་གྱི་སྐུར་བསྟན་ཅིང་གསང་བ་ཡེ་ཤེས་ཀྱིས་བྱིན་གྱིས་བརླབསཿ ཨོ་
རྒྱན་དྷུ་མ་ཐ་ལའི་གྲོང་ཁྱེར་དུ་སྟོན་པ་དྲི་མེད་དགའ་རབ་དཔའ་བོ་རྣམ་གཉིས་ཀྱི་
དྲུང་དུ་ཨ་ཏི་ཐུགས་ཀྱི་ཐིག་ལེ་ཡང་གསང་ལུས་མེད་མཁའ་འགྲོའི་ཆོས་སྐོར་མ་
ལུས་པ་གསན་ཞིང་གསང་ཡུམ་ཌཱཀྐིའི་གཙོ་མོ་མནྡྷ་ར་བ་ལ་རྒྱ་གར་ཨ་སུ་ར་ཡི་
བྲག་ཕུག་ཏུ་གཅིག་བརྒྱུད་དུ་གནང་ཞིང་ལྷ་ལྕམ་གྲུབ་རྟགས་མངོན་དུ་གྱུར་ནས་
འཕོ་ཆེན་འཇའ་ལུས་རྡོ་རྗེའི་སྐུར་འགྲུབ་ཅིང་སླར་ཡང་གདམས་པ་ཀུན་གྱི་བྱིན་
རླབས་འོད་སྣང་ལས་གྲུབ་པའི་དཀར་དམར་མཐིང་གསུམ་གྱི་ཤོག་དྲིལ་དུ་གསེར་
དང་བེཌཱུརླ་པད་རག་བརྡ་རིས་བཏབ་ཡེ་ཤེས་མཁའ་འགྲོའི་ཐུགས་དང་མཁའ་
དབྱིངས་སུ་རྒྱས་བཏབ་ལྔ་ཕྲག་ཐ་མའི་འགྲོ་ལ་ཐུགས་བརྩེ་བའི་གུ་རུ་ཉིད་དང་ལྷ་
ལྕམ་སྤྲུལ་པའི་གཟུགས་ཅན་དང་གཟུགས་མེད་ཀྱི་འགྲོ་དོན་སྤྱོད་པའི་ཚེ་ཆོས་ཀྱི་
སྐལ་པར་གཞན་ལས་ཁྱད་པར་འཕགས་ཤིང་མཐོང་གྲོལ་ཐོས་གྲོལ་རེག་གྲོལ་
མྱོང་གྲོལ་བཏགས་གྲོལ་ཏེ་མ་བསྒོམ་ཆོས་ལྔ་འཕྲད་པ་ཙམ་གྱིས་ངན་སོང་གི་སྒོ་
གཅོད་པར་བྱེད་པ་བྱིན་གྱིས་བརླབས་ཏེ་སྨོན་ལམ་གཏད་རྒྱ་མཛད་པའི་ནང་ཚན་
པད་རག་ཡི་གེའི་དགོངས་དོན་ཨ་ཏི་ཐུགས་ཀྱི་ཐིག་ལེ་འཛིན་པ་རང་གྲོལ་ཞེས་བྱ་
བའི་གདམས་པ་འདི་ཉིད་ཀྱངཿ གནད་བྱང་ལསཿ ཐ་མའི་དུས་སུ་སེམས་ཅན་
193



མདོ་མཁྱེན་བརྩེའི་གསུང་འབུམ། ， །
བསོད་ནམས་དམན སྒྲུབ་པའི་ལོང་མེད་སྙིང་རུས་བརྩོན་འགྲུས་ཆུང༔ དུག་ལྔ་
རགས་ཤིང་མི་བློ་བདུད་ཀྱིས་བསླུ དེ་ཚེ་ང་སྤྲུལ་རིག་འཛིན་དཔའ་བོ་ནི༔ ཤ་
ཟའི་རུམ་དུ་བྱང་ཆུབ་སེམས་དང་ལྡན༔ ཐེ་ཚོམ་ཆུང་ཞིང་ང་ལ་ལྷག་པར་དལཿ སྒྱུ་
མའི་རྣལ་འབྱོར་སྒྱུ་མའི་རོལ་གར་སྟོན་དེ་དང་ལྷ་ལྕམ་ཐུགས་ཀྱི་སྤྲུལ་པ་ནི
མཁའ་འགྲོའི་མཚན་རྫོགས་བརྟུལ་ཞུགས་གཞན་སྣང་གནོན༔ ཐུགས་སྒམ་ཚིག་
བཙུན་མི་འཇིགས་སྤོབས་པ་ཐོབ༔ ཐབས་ཤེས་ཟུང་འབྲེལ་འགྲོ་དོན་སྤྱོད་པའི་ཚེ༔
ཡང་གསང་ཨ་ཏི་ཐུགས་ཀྱི་ཐིག་ལེ་ལསཿ ཆོས་ཀྱི་སྲོག་ཤིང་འཛིན་པ་རང་སར་
གྲོལཿ གྲུབ་བརྙེས་ཡོན་ཏན་འབྱུང་བའི་གཏེར་ཆེན་པོ༔ འགྲོ་བའི་དོན་གཉིས་ལྷུན་
གྲུབ་ཡིད་བཞིན་ནོརཿ འདི་འཕྲད་ཐ་མའི་འགྲོ་བ་སྐྱོབ་པར་ངེས༔ གཟུགས་ཅན་
གཟུགས་མེད་འབུམ་ཕྲག་གྲོལ་འགྱུར་ཞིང བྱེ་མའི་གྲངས་ཀྱི་འགྲོ་ལ་ཕན་ཐོགས་
ནུསཿ དེ་དུས་ནག་ཕྱོགས་བདུད་རིགས་ཁ་དར་ཕྱིར༔ སྙིང་སྟོབས་བརྟུལ་ཞུགས་
སྣང་བ་ཟིལ་གནོན་ཞིང༔ ང་ཡི་ཐུགས་བསྐྱེད་མཐའ་རུ་འཁྱོལ་བར་དགོསཿ ཞེས་
གསུངས་པ་ལྟར༔ དུས་རྟགས་མངོན་གྱུར་གྱི་སྐབས་སུ་ཡེ་ཤེས་མཁའ་འགྲོའི་
བརྡའ་རྟགས་ཤར་ཞིང་མེ་ཕོ་རྟ་ལོར་འཛིན་པ་རང་གྲོལ་གྱི་མགོ་འཛུགས་པ་ཙམ་
བྱས་ཀྱང་བྱིན་རླབས་ཀྱི་ཚན་ཁ་ཆེ་བས་ནག་ཕྱོགས་ཀུན་གྱིས་འཚུབས་ལྷོང་ལྡང་
ཞིང་རྐྱེན་སྣ་ཚོགས་ཀྱིས་མཐའ་རྫོགས་མ་ནུས་མི་ལོ་བཅུ་གསུམ་བར་གསང་རྒྱས་
བཏབ་ཅིང་ཕྱིས་ས་མོ་ལུག་གི་ལོར་གཉེར་འཛིན་ལྷ་ལྕམ་ཐུགས་ཀྱི་སྤྲུལ་པའི་ཌཱཀྐི་
མར་གུ་རུའི་ཞལ་གཟིགས་ཀྱིས་ལུང་བསྟན་ཡེ་ཤེས་ཀྱི་མཁའ་འགྲོ་གསང་བ་ཡེ་
194



ཐུགས་ཐིག་འཛིན་པ་རང་གྲོལ། ཁ༽
ཤེས་ཀྱིས་བརྡ་ཁྲོལ་རྡོ་རྗེ་ཕག་མོའི་དབུགས་དབྱུང་གཉེར་འཛིན་རང་གིས་བསྐུལ་
མ་ནན་དུ་མཛད་པ་ལྟར་བདག་འདྲ་དུས་མཐའི་གཏེར་མིང་འཛིན་པ་ཁྲག་འཐུང་
དཔའ་བོ་ལ་དམ་པ་ནག་པོ་རིག་པའི་ཀློང་དུ་ཕྲ་བཏབ་པ་ལྟར་བཞུགས་ཤིང་
གདམས་པ་མཐའ་རྒྱས་སུ་བརྡ་རིས་ལས་བསྒྱུར་བའི་ནང་ཚན་ལས་འཛིན་པ་རང་
གྲོལ་གྱི་སྨིན་བྱེད་དབང་གི་རིམ་པ་སྐུར་བར་བྱེད་པ་ལ་བདག་གིས་བགྱི་བར་འོས་
པའི་རིམ་པ་རྣམས་ཡོངས་སུ་གྲུབ་ཟིན་ནས་ད་ཁྱེད་རང་སློབ་མ་རྣམས་ཀྱི་ངོ་སྐལ་
དུ་གྱུར་པའི་མཎྜལ་ཕུལ་བར་ཞུ དེ་ནས་སློབ་བུའི་མཎྜལ་ཕུལ༔ དང་པོ་གསོལ་བ་གདབ་པ་ནི༔ ཀྱེ༔
སངས་རྒྱས་ཀུན་འདུས་ཧེ་རུ་ཀཿ བདག་ཅག་ཐོག་མ་མེད་པ་ནསཿ ལས་ཉོན་སྡུག་
བསྔལ་དྲག་པོས་གཟིརཿ འཁྲུལ་སྣང་བདག་བཟུང་འཁོར་བར་འཁྱམསཿ ཁྱེད་ཀྱི་
ཐུགས་རྗེས་རྗེས་བཟུང་ཞིང༔ སྨིན་ཅིང་གྲོལ་བར་མཛད་དུ་གསོལ༔ ལན་གསུམ་གསོལ་
བ་བཏབ་པའི་ལན ཧོ སྔགས་ཀྱི་དཀྱིལ་འཁོར་འཇུག་པ་ལཿ སྡོམ་དང་དམ་ཚིག་རིམ་
པ་རྣམསཿ ཡང་དག་ཉིད་དུ་བསྲུང་ནུས་ཤིང༔ གསང་བདག་གཞན་ལ་མི་འཆོར་
ང་ཡི་བཀའ་བཞིན་བསྒྲུབ་ནུས་སམ སློབ་བུའི་གུས་པས་ཕྱག་དང་བཅས༔ སློབ་དཔོན་
ཆེན་པོ་བདག་ལ་དགོངས༔ བདག་ནི་བྱང་ཆུབ་སེམས་བསྐྱེད་ཅིངཿ སེམས་ཅན་
དོན་དུ་ལུས་སྲོག་གཏོང༔ སྡོམ་པ་བསྲུང་ཞིང་དམ་ལ་གནས གསང་བ་མི་བསྒྲག་
བླ་མར་བཀུརཿ རྡོ་རྗེ་རྒྱལ་པོའི་བཀའ་ལས་ནི༔ ནམ་དུ་ཡང་ནི་མི་འདའོ༔ ཞེས་ཞུས་
གདུང་བའི་མཆི་མ་ཕྱུང༔ སློབ་དཔོན་གྱིས༔ འོ་ན་རིགས་ཀྱི་བུ་ཁྱོད་ཐོག་མར་སྐྱབས་སུ་འགྲོ་བ་
དང་སེམས་བསྐྱེད་ཀྱི་གདམས་པ་རྒྱུད་ལ་གནས་པར་བྱ་དགོས་ཏེ་སྔར་གྱི་ཐོབ་
195
.



མདོ་མཁྱེན་བརྩེའི་གསུང་འབུམ།
པའི་སྡོམ་པ་ཉམས་པ་གསོ་བ་དང་མ་ཉམས་པ་གོང་ནས་གོང་དུ་འཕེལ་བའི་
དགོས་པ་ཁྱད་པར་ཅན་ཡོད་པསཿ ་ མདུན་གྱི་ནམ་མཁར་བླ་མ་ཀུན་བཟང་ཐོད་
ཕྲེང་རྩལ་ལ་རྩ་གསུམ་རྒྱལ་བ་རབ་འབྱམས་སྤྲིན་ལྟར་གཏིབས་པའི་དྲུང་དུ་ཁྱེད་
ཀྱི་ཕ་མ་དགྲ་བདུད་གནས་གདོན་ལུས་གདོན་ལན་ཆགས་བགེགས་རིགས་རིགས་
དྲུག་མཁའ་མཉམ་སེམས་ཅན་ཐམས་ཅད་ས་ཆེན་པོའི་རྡུལ་བཞིན་ཚོགས་ནས་
སྐྱབས་སུ་འགྲོ་བར་མོས་ལ་འདིའི་རྗེས་ཟློས་མཛོད༔ ན་མོ༔ སྟོན་པ་སངས་རྒྱས་
སྐྱོབ་པ་དམ་པའི་ཆོས༔ འདྲེན་པ་དགེ་འདུན་རྩ་གསུམ་འདུས་པའི་དཔལ༔ དཀྱིལ་
འཁོར་བདག་པོ་བླ་མ་ཧེ་རུ་ཀཿ རིག་འཛིན་དཔའ་བོ་མཁའ་འགྲོའི་ཚོགས་བཅས་
ལཿ བྱང་ཆུབ་སྙིང་པོའི་བར་དུ་སྐྱབས་སུ་མཆི༔ སྐྱོབ་པ་གཞན་ན་མེད་དོ་ཐུགས་
རྗེས་ཟུང༔ ལན་གསུམ་བརྗོད་ཅིང་སྐྱབས་སྡོམ་བླང༔ ཀྱེ་མ་ཀྱེ་ཧུད་རྒྱལ་བ་ཐུགས་རྗེ་ཅན༔ སྣ་
ཚོགས་ལས་ཉོན་སྡུག་བསྔལ་དྲག་པོ་ཡིས༔ རྟག་ཏུ་གཟིར་ཞིང་མུན་པར་འཁྱམས་
པ་ཡི༔ མཁའ་ཁྱབ་སེམས་ཅན་སངས་རྒྱས་མྱུར་ཐོབ་ཅིང༔ ཕར་ཕྱིན་དྲུག་གི་ལམ་
ལ་རབ་ཞུགས་ནསཿ འཁོར་བ་དོང་ནས་སྤྲུགས་པར་སེམས་མཆོག་བསྐྱེདཿ ཕྱིར་
མི་ལྡོག་པའི་འབྲས་བུ་མ་ཐོབ་པརཿ བདག་ནི་འགྲོ་བའི་དོན་ལས་མི་འདའོ༔ ལན་
གསུམ་བརྗོད་ཅིང་རྗེས་འབྲེལ་དུ༔ ཡན་ལག་བདུན་པ་འབུལ་བ་ནི༔ བདག་སོགས་ཞིང་རྡུལ་མཉམ་
པར་གུས་ཕྱག་འཚལ༔ ཀུན་བཟང་མཆོད་སྤྲིན་བླ་ན་མེད་པ་འབུལཿ སྡོམ་དང་
དམ་ཚིག་ཉམས་འགལ་རལ་བ་བཤགསཿ བླ་མེད་བྱང་ཆུབ་བསྒྲུབ་ལ་རྗེས་ཡི་
རང འཛིན་གྲོལ་ཆོས་ཀྱི་འཁོར་ལོ་བསྐོར་བར་བསྐུལ༔ རྒྱལ་བ་སྲས་བཅས་མྱ་
196



ཐུགས་ཐིག་འཛིན་པ་རང་གྲོལ། ཁ༽
ངན་མི་འདའ་བཞུགསཿ དུས་གསུམ་དགེ་ཚོགས་བྱང་ཆུབ་རྒྱུ་རུ་བསྔོ༔ སླར་ཡང་
སྔགས་སྡོམ་བླང་བ་ནི༔ དཀྱིལ་འཁོར་གཙོ་བོ་བདག་ལ་དགོངསཿ གསང་སྔགས་ནང་གི་
དམ་ཚིག་ཏུ རྡོ་རྗེ་སློབ་དཔོན་སྲོག་ལྟར་བཟུངཿ ཡི་དམ་ལྷ་མཆོག་མི་སྤོང་ཞིང
མཆེད་དང་ལྕམ་དྲལ་བརྙས་མི་བྱ༔ གཉེར་དུ་གཏད་པའི་གསང་བའི་ཚིག༔ ནམ་དུ་
ཡང་ནི་མི་བསྒྲག་ཅིང༔ སངས་རྒྱས་མཁའ་འགྲོའི་དམ་ཚིག་ཏུ དཔའ་བོ་མཁའ་
འགྲོ་ཚོགས་ཀྱིས་མཆོད༔ རྡོ་རྗེ་མཁའ་འགྲོའི་དམ་ཚིག་ཏུ༔ སེམས་བསྐྱེད་འགྲོ་
བའི་དོན་རབ་སྤྱོད༔ རིན་ཆེན་མཁའ་འགྲོའི་དམ་ཚིག་ཏུ སྦྱིན་པ་རྣམ་བཞིས་ཚིམ་
པར་བྱ༔ པདྨ་མཁའ་འགྲོའི་དམ་ཚིག་ཏུ བདེ་སྟོང་ཉམས་ཀྱི་སྣང་བ་སྐྱོང ལས་
ཀྱི་མཁའ་འགྲོའི་དམ བདུད་རྩི་ལྔ་ལ་ལོངས་སུ་སྤྱོད༔ སྣ་ཚོགས་མཁའ་འགྲོའི་
ཕྲིན་ལས་བཞི་ཡི་འགྲོ་དོན་སྐྱོང༔ གསང་སྔགས་ཐབས་ཀྱི༔ ཞིང་ཁམས་ལྔ་ལ་
རང་དབང་བསྒྱུར༔ ཡེ་གསང་ཆེན་པོའི༔ རིག་པ་དྲི་མེད་དོན་ལ་བརཿ བླ་ན་མེད་
པའི༔ ལུ་གུ་རྒྱུད་དང་འབྲལ་མི་བྱ མདོར་ན་རྡོ་རྗེ་སློབ་དཔོན་གྱི༔ བཀའ་ལས་
ནམ་ཡང་མི་འདའོ དེ་ནས་ནང་མཆོད་དམ་ཆུ་སྦྱིན༔ དམ་ཚིག་རྡོ་རྗེ་སྤྱི་བོར་བཞག༔ འོ༔ དབང་རབ་
ལས་སྐལ་ལྡན་པའི་བུ༔ ཁྱོད་ནི་བདག་ཉིད་རྒྱལ་བའི་སྲསཿ ཡེ་ཤེས་སེམས་དཔའ་
སྙིང་དབུས་བཞུགསཿ མཁའ་འགྲོ་མ་ཚོགས་བྲན་དུ་ཁོལཿ རིག་འཛིན་རྒྱལ་བའི་
གདུང་འཚོབ་སྟེ༔ བདག་ཉིད་དཀྱིལ་འཁོར་ཀུན་གྱི་གཙོ༔ རྣམ་དག་ཞིང་དུ་ཁྲིད་པ་
ལཿ རིགས་ཀྱི་བདག་པོ་མཆོག་ཡིན་པསཿ ང་ཡི་ཇི་ལྟར་བསྒོ་བའི་བཀལཿ ཚུལ་
བཞིན་ཡང་དག་བསྒྲུབས་བྱས་ན༔ ཧེ་རུ་ཀ་ཡི་ཞིང་མཆོག་ཏུ༔ མངོན་འཚང་རྒྱ་
197



མདོ་མཁྱེན་བརྩེའི་གསུང་འབུམ།
བར་གདོན་མི་ཟ དེ་ནས་སློབ་བུའི་དམ་ཆུ་མྱོང༔ ས་མ་ཡ་ཨི་ཏཾ་ན་རཀྐན མི་འདའ་བ་ཡི་དམ་
ཚིག་གིས༔ དེ་ནས་རྡོ་རྗེ་སློབ་དཔོན་གྱིས༔ དཀྱིལ་འཁོར་མཐོང་བ་འདི་བཞིན་བསྟན༔ ཨ་ཁཾ་ཝི་ར་པྲ་ཝེ་ཤ་
ཡ་ཕཊ༔ གསང་བའི་དཀྱིལ་འཁོར་ཆེན་པོ་འདིརཿ སྐལ་ངན་དག་གིས་མི་མཐོང་
ཞིང༔ ལས་སྐལ་ལྡན་པའི་བུ་མཆོག་ཉིད༔ སྣང་ངོར་ཤར་བ་ཡི་དམ་ལྷ༔ རང་རིག་
རྩལ་ལས་ཤར་བ་དང༔ བྱིན་རླབས་སྤྲུལ་པའི་སྣང་བརྙན་གཟུགས༔ སློབ་དཔོན་
ལུས་ཀྱི་དཀྱིལ་འཁོར་དངཿ དབྱེར་མེད་གཅིག་ཏུ་ཤེས་གྱིས་ལཿ འཇུག་པའི་བརྡ་
ཕྱག་འཚལ་བར་བགྱི༔ ཨོཾ་ན་མོ་ཏེ་ཧཱུྃ ན་མོ་མེ་ཧཱུྃ ཨོཾ་ན་མོ་ན་མ་ཧཱུྃ༔ ཤར་ལྷོ་ནུབ་བྱང་
སྒོ་བཞི་ནས༔ ཕྱག་འཚལ་དངོས་སམ་མོས་པ་བྱ༔ མེ་ཏོག་དོར་བ་ནི༔ ཨུ་དུམ་ཝ་རའི་མེ་ཏོག་འདི༔
དཀྱིལ་འཁོར་དབུས་སུ་ཕུལ་ལགས་ན༔ བདག་ལ་ལས་འབྲེལ་རྗེས་འཛིན་པའི
ཡི་དམ་ལྷ་ལ་ཕོག་པར་ཤོག པུཤྲཱི་པྲ་ཏིཙྪ་ཧོ༔ མིག་དར་བསལ་ཞིང༔ སངས་རྒྱས་མཁའ་
འགྲོ་མིག་མཁན་མསཿ འཁྲུལ་སྣང་མ་རིག་ལིང་ཏོག་བསལཿ ཡེ་ཤེས་ཆེན་པོའི་
མིག་འབྱེད་ཅིང༔ རང་བྱུང་ལྷ་ཞལ་མཇལ་བར་ཤོག༔ ཙཀླུ་པྲ་ཝེ་ཤ་ཡ་ཕཊ༔ དེ་ནས་
དངོས་གཞིའི་རིམ་པ་ལས༔ ཡེ་ཤེས་བྱིན་ཆེན་འབེབས་པ་ནི༔ སློབ་མའི་ལུས་གནད་དྲངས་པོར་བསྲང༔ སྟོད་གཡོག་
བསལ་ཞིང་ཐལ་མོ་སྦྱར༔ དད་འདུན་དམིགས་པ་རྩེ་གཅིག་གིས ཨོཾ་སྭ་བྷ་ཝ་སོགསསློབ་དཔོན་གྱི་
ཐུགས་ཀ་ནས་ཡེ་ཤེས་ཀྱི་འོད་ཟེར་མེའི་རང་བཞིན་ཅན་དུ་འཕྲོས་པས་སློབ་མའི་
ཕུང་ཁམས་སྐྱེ་མཆེད་དབང་ཡུལ་དང་བཅོས་པ་མི་དམིགས་པ་སྟོང་པར་སྦྱངས
སྟོང་པའི་ངང་ལས་རང་རིག་ཆོས་སྐུ་རྒྱལ་བ་ཐམས་ཅད་བསྐྱེད་པའི་ཡུམ་ཆེན་
གསང་བ་ཡེ་ཤེས་ཀྱི་མཁའ་འགྲོ་མ་སྐུ་མདོག་དམར་གསལ་མཛེས་འཛུམ་ཆགས་
198



ཐུགས་ཐིག་འཛིན་པ་རང་གྲོལ། ཁ༽
པའི་ཉམས་དང་ལྡན་ཞིང་སྤྱན་གསུམ་འབྲུ་ཚུགས་སུ་གཟིགས་པ༔ དབུ་སྐྲ་ཐོར་
ཅོག་ལྷག་མས་སྐུ་རྒྱབ་ཁེབ་ཅིང༔ ཕྱག་གཡས་ཌཱ་མ་རུ་ནམ་མཁར་འཁྲོལ་ཞིང་
གཡོན་པས་བྷནྡྷ་བདུད་རྩིས་བཀང་བ་ཐུགས་ཀར་བསྣམས་པ༔ སྐུ་ལ་རུས་པ་དང་
རིན་པོ་ཆེའི་རྒྱན་ཆ་དུ་མས་སྤྲས་པ་གྲུ་མོ་གཡོན་ན་ཁ་ཊཾ་ཀ་འཆང་ཞིང་པདྨ་ཉི་མའི་
གདན་ལ་དཔའ་བོའི་གར་སྟབས་ཀྱིས་འགྱིངས་ཤིང་སྣང་ལ་རང་བཞིན་མེད་པར་
གསལ་བའི་སྤྱི་བོར་ཨོཾ༔ མགྲིན་པར་ཨཱ༔ ཐུགས་ཀར་ཧཱུཾ་གིས་མཚན་པར་བསྒོམ༔
སློབ་དཔོན་དང་མདུན་བསྐྱེད་ཀྱི་ཐུགས་ཀ་ནས་འོད་ཟེར་འཕྲོས་པས་ཕྱོགས་བཅུ་
དུས་བཞིའི་རྩ་གསུམ་རྒྱལ་བ་རབ་འབྱམས་ཐུགས་རྒྱུད་བསྐུལ་ཞིང་སྤྲིན་གྱི་ཕུང་
པོ་ལྟར་སྤྱན་དྲངས་པར་དམིགས སྤོས་རོལ་བཅས༔ ཧཱུྃ༔ མ་བཅོས་ཆོས་དབྱིངས་དོན་གྱི་འོག་
མིན་ནསཿ རྒྱལ་བ་རབ་འབྱམས་རྩ་གསུམ་ཞི་ཁྲོའི་ལྷ མོས་པའི་བུ་ལ་བྱིན་ཆེན་
དབབ་པའི་ཕྱིརཿ ཐུགས་རྗེས་བརྩེ་བར་དགོངས་ཏེ་གཤེགས་སུ་གསོལཿ དབང་
ཆེན་དབང་བསྐུར་བཀའ་བརྒྱུད་བླ་མའི་ཚོགས༔ བྱིན་ཆེན་བྱིན་ཕོབ་ཡི་དམ་ཁྲོས་
མའི་ལྷཞེས་པའང་འདུག་ཞི་ཁྲོའི་ལྷ༔ དངོས་གྲུབ་མཆོག་སྩོལ་དཔའ་བོ་ཌཱཀྐིའི་ཚོགས
སྐུ་གསུང་ཐུགས་དང་ཡོན་ཏན་ཕྲིན་ལས་ཀྱིསཿ , དབང་མཆོག་བསྐུར་ལ་རྟགས་
དང་མཚན་མ་སྟོན༔ གསོལ་བཏབ་འབྲས་བུ་དུས་འདིར་མཆིས་པར་མཛོད༔ ཨོ་
མ་ཧཱ་གུ་རུ་བཛྲ་དྷ་ར་ཛྙཱ་ན་ཌཱཀྐི་ནི་སརྦ་ས་མ་ཡ་ཨ་ཝེ་ཤ་ཡ་ཕོ་ཕོ ཅེས་བརྗོད༔
དབྱིངས་ན་བཞུགས་པའི་རྩ་གསུམ་རྒྱལ་བ་ཞི་ཁྲོའི་ལྷ་ཚོགས་རྡོ་ཚན་ལ་ཁ་བ་བབ་
པ་བཞིན་སིབ་སིབ་ཐིམ་ཞིང་སྣང་བའི་རྫུན་ཕུག་རྡིབ་ཅིང་ཆོས་ཉིད་ཀྱི་རྟོགས་པ་
I
199



མདོ་མཁྱེན་བརྩེའི་གསུང་འབུམ།
ཁྱད་པར་ཅན་རྒྱུད་ལ་སྐྱེ་བར་བྱིན་ཕོབ་ཅིག༔ ཧཱུྃ་གླུ་དང་ཨ་ར་ལའི་གཅུན་ཞིང་སློབ་དཔོན་རོ་
སྙོམས་ཆེན་པོའི་རྟོགས་པ་ལ་གནས་པའི་སློབ་བུའི་ལུས་ངག་ཡིད་གསུམ་ལ་ཕེབས་པའི་རྟགས་མཚན་འབྱུང་ཞིང་བྱིན་
འཇུག་པར་ངེས་སོ༔ ཡེ་ཤེས་ཀྱི་ལྷ་ཚོགས་བྱང་ཆུབ་མ་ཐོབ་ཀྱི་བར་དུ་སུ་པྲ་ཏིཥྛ་བཛྲ་གྱིས་
བརྟན་པར་བྱ༔ གཉིས་པ་དངོས་གཞིའི་དབང་གི་དོན་དུ་གསོལ་བ་གདབ་པ་ནི༔ ཧེ་རུ་ཀཿདཔལ་དཀྱིལ་
འཁོར་གཙོརཿ ལུས་ངག་ཡིད་གསུམ་མཎྜལ་ཕུལཿ ཟབ་གསང་བླ་ན་མེད་པ་ཡི༔
བདག་ལ་དབང་མཆོག་སྩལ་དུ་གསོལཿ ལན་གསུམ་བརྗོད་ཅིང་སློབ་དཔོན་གྱིས༔ ཤར་གྱི་བུམ་པ་
ཕྱག་ན་བསྣམསཿ དཀྱིལ་འཁོར་ལྷ་ཚོགས་ཐམས་ཅད་ཀྱིས༔ དབང་གི་དགོངས་པ་དམིགས་གཏད་ནས༔ ཧཱུྃ༔ རྡོ་
རྗེ་མཁའ་འགྲོའི་བཀྲ་ཤིས་བུམ་པའི་དབངཿ སྐལ་ལྡན་རིགས་ཀྱི་བུ་ལ་དབང་
བསྐུར་བས༔ མ་དག་ལུས་ཀྱི་འཛིན་ཞེན་ཀུན་གྲོལ་ནས༔ སྣང་བ་སྣོད་བཅུད་རྣམ་
དག་ཞིང་ཁམས་དངཿ མེ་ལོང་ཡེ་ཤེས་ལྷ་ཡི་སྐུར་སྨིན་ཤོག༔ ཧཱུྃ་བཛྲ་ཌཱ་ཀི་ནི་ཀ་
ལ་ཤ་ཨ་བྷི་ཥིཉྩ་ཧཱུྃ༔ ལྷོ་ཡི་དབུ་རྒྱན་བཀོད་ཅིང༔ ཏྲཿ རིན་ཆེན་མཁའ་འགྲོའི་དབུ་རྒྱན་ཅོད་
པན་དབབཿ སྐལ་ལྡན་རིགས་ཀྱི་བུ་ལ་བསྐོན་པ་ཡིས༔ ཉོན་མོངས་འཁྲུལ་པའི་
བག་ཆགས་ཀུན་བསལ་ནས༔ འཁོར་བ་མ་སྤང་གནས་སུ་དག་པ་ཡི༔ མཉམ་ཉིད་
ཡེ་ཤེས་རྩལ་ཆེན་རྫོགས་པར་ཤོག ཏཱཾ་རཏྣ་ཊཱ་ཀི་ནི་ཀུན་ལི་ཨ་བྷི་ཥིཉྩ་ཧཱུྃ༔ ནུབ་ཀྱི་ཌ་
མ་རུ་གཏད་ལ༔ ཧཱུྃ༔ པདྨ་མཁའ་འགྲོའི་ཅང་ཏེའུ་ཌ་མ་རུ༔ སྐལ་ལྡན་རིགས་ཀྱི་བུ་ལ་
བསྐུར་བ་ཡིས༔ ངག་གི་བག་ཆགས་དྲི་མ་ཀུན་དག་ནསཿ གྲགས་སྟོང་རྡོ་རྗེའི་
གསུངས་ལ་དབང་ཐོབ་ཅིངཿ སོར་རྟོགས་ཡེ་ཤེས་འགྲོ་དོན་མཐར་ཕྱིན་ཤོག ཧཱི༔
པདྨ་ཊཱ་ཀི་ནི་ཌ་མ་རུ་ཨ་བྷི་ཥིཉྩ་ཧཱུྃ༔ བྱང་གི་གླིང་བུ་གཏད་ལ། ཧ ལས་ཀྱི་མཁའ་འགྲོའི་
200



་ ཐུགས་ཐིག་འཛིན་པ་རང་གྲོལ། ཁ༽
མཆོག་ཆེན་གླིང་བུའི་དབངཿ སྐལ་ལྡན་རིགས་ཀྱི་བུ་ལ་བསྐུར་བ་ཡིསཿ ཡིད་ཀྱི་
སྒྲིབ་གཉིས་དྲི་མ་ཡོངས་དག་ཅིང༔ རོ་སྙོམས་ཆེན་པོའི་བརྟུལ་ཞུགས་ལམ་དུ་
སློང༔ བྱ་གྲུབ་ཡེ་ཤེས་འཁོར་བ་དོང་སྤྲུག་ཤོག ས་ཀརྨ་ཌཱཀྐི་ནི་ཨ་བྷི་ཥིཉྩ་ཧཱུྃ༔ རྡོར་
དྲིལ་ལག་ཏུ་གཏད་ལ༔ ཐབས་མཆོག་འགྱུར་བ་མེད་པའི་རྡོ་རྗེ་དང༔ ཤེས་རབ་སྣང་སྟོང་
དབྱེར་མེད་དྲིལ་བུའི་དབངཿ སྐལ་ལྡན་རིགས་ཀྱི་བུ་ལ་དབང་བསྐུར་བས༔ འགྱུར་
བ་མེད་པའི་དམ་ཚིག་ལ་གནས་ཤིངཿ འགྲོ་བའི་དོན་གཉིས་ལྷུན་གྱིས་འགྲུབ་པར་
ཤོག མ་ཧ་བཛྲ་གྷནྡྷེ་ཧོ་ཨ་བྷི་ཥིཉྩ་ཧཱུྃ༔ དེ་དག་རྩ་བའི་དབང་རྣམས་ཏེ ཐུན་མོང་བ་ཡི་དབང་ཆེན་
བཞི་ རིགས་ཀྱི་བུ་ལ་བསྐུར་བ་ནི༔ བདེ་སྐྱོང་ཐོད་པ་སྤྱི་བོར་བཞག མཚན་དང་ལྡན་པ་དབྱིངས་ཀྱི་
བྷནྡྷ་རུ༔ བླ་མ་ཡུམ་ཆེན་དཀྱིལ་འཁོར་ལྷ་ཚོགས་བཞུགས༔ སྐལ་ལྡན་རིགས་ཀྱི་
བུ་ལ་དབང་བསྐུར་བས༔ རྣམ་པར་སྨིན་པའི་རིག་འཛིན་དབང་རྫོགས་ཤིངཿ འགྲོ་
དོན་སྤྲུལ་པའི་སྐུ་རུ་སྨིན་པར་ཤོག༔ ཨོཾ་ཨཱཧཱུྃ་ཧཱུྃ༔ གུ་རུ་ཛྙཱ་ན་ཌཱ་ཀི་ནི་ཀཱ་ཡ་ཨ་བྷི་
ཥིཉྩ་ཧཱུྃ༔ བུམ་པའི་དབང་རྫོགས་གསང་བའི་དབངཿ བླ་མ་ཡབ་ཡུམ་རྩ་ཁམས་བདུད་རྩིའི་སྤྲིན
ཞི་བདེའི་འགྲོས་ཀྱིས་དྲངས་པའི་བྱང་ཆུབ་སེམས༔ སྐལ་ལྡན་རིགས་ཀྱི་བུ་ལ་
དབང་བསྐུར་བས༔ ཚེ་ལ་དབང་བའི་རིག་འཛིན་དབང་མཆོག་རྫོ་གས༔ ལོངས་
སྤྱོད་རྫོགས་སྐུའི་འབྲས་བུ་དུས་སྨིན་ཤོག༔ ཨོཾ་ཨཱཧཱུྃ་ཧཱིགུ་རུ་ཛྙཱ་ན་ཌཱཀྐི་ཝཀྲ་ཨ་བྷི་
ཥིཉྩ་ཧཱུྃ༔ གསང་བའི་དབང་ཐོབ་ཤེར་དབང་ནི༔ སིདྡྷཱ་ར་ཡི་དཀྱིལ་འཁོར་གཏད༔ ཌཱཀྐིའི་བླ་རྡོ་གསང་
བའི་དཀྱིལ་འཁོར་འདི༔ ཡེ་ཤེས་ལྔ་ལྡན་དབང་བཅུའི་དཔལ་ཡོན་རྫོགས༔ སྐལ་
ལྡན་རིགས་ཀྱི་བུ་ཡི་སྙིང་ལ་གནས༔ མཁའ་འགྲོ་འབུམ་གྱི་སྲོག་ལ་དབང་འབྱོར་
201



མདོ་མཁྱེན་བརྩེའི་གསུང་འབུམ།
ཞིངཿ ཁྲག་འཐུང་ཁྲོ་བོ་རོལ་པའི་དབང་བསྒྱུར་ཤོག༔ ཨོཾ་ཨཱ༔ཧཱུྃ་ཧཱི༔ གུ་རུ་ཛྙཱ་ན་ཌཱ་
ཀི་ནི་ཙིཏྟ་ཨ་བྷི་ཥིཉྩཧཱུྃ༔ སྙིང་གར་ལི་ཁྲིའི་ཐིག་ལེ་བྱ༔ ལྷོ་ནུབ་བདེ་བསྐྱེད་མ་གཏད་ཅིང༔ ཧོ༔ ཤེས་
རབ་ཡུམ་གྱི་བྷ་ག་ལ, རྒྱལ་བ་ཐམས་ཅད་བསྐྱེད་མཛད་ཅིང༔ སྔགས་ཀྱི་དངོས་
གྲུབ་འདི་ལས་འབྱུང༔ ཁྱེར་ཅིག་ཁྱེར་ཅིག་དཔའ་བོ་ཆེ༔ རྡོ་རྗེ་པདྨོར་མཉམ་སྦྱོར་
ཞིང༔ དགའ་བ་བཞི་ཡི་དོན་ལ་ལྟོསཿ ཕྱག་ཆེན་རིག་འཛིན་དབང་རྫོགས་ཤིང
ཡེ་ཤེས་ཆེན་པོར་ངོ་འཕྲོད་ནསཿ གཏད་མེད་ཆོས་སྐུར་སྨིན་པར་ཤོག༔ མ་ཧཱ་ར་ག་
སུ་ཥ་སིདྡྷི་ཧཱུྃ༔ ཤེར་དབང་ཐོབ་ཅིང་རྩལ་དབང་ནི སློབ་བུའི་ལུས་གནད་ལྡན་པ་ཡིས༔ བླ་མའི་ཐུགས་ཀར་
ཤེས་པ་གཏད༔ སློབ་དཔོན་སྟོད་གཡོགས་བསལ་བྱས་ནས༔ མན་ཤེལ་བསྟན་ཅིང་དགོངས་པའི་ངང༔ ཀྱེ༔ ལྟོས་
ཤིག་རང་གི་སེམས་ལ་ལྟོསཿ གཞི་ལས་འཁྲུལ་མ་མྱོང་བ་ཡི༔ རང་གྲོལ་གཉུག་
མའི་ངོ་བོ་ཉིད༔ ཡེ་ཤེས་ལྔ་ཡི་རྩལ་ཤར་པཿ འོད་ལྔའི་ཐིག་ལེ་ཟླུམ་སྐོར་དབུས
རིག་པ་རྡོ་རྗེ་ལུ་གུ་རྒྱུད༔ མཚོན་བྱེད་རིག་པ་རྩལ་གྱི་དབངཿ སྐལ་ལྡན་བུ་ལ་
བསྐུར་བ་ཡིས༔ ལྷུན་གྲུབ་རིག་འཛིན་དབང་རྫོགས་ཤིངཿ ངོ་བོ་ཉིད་སྐུ་ཡོངས་
སྨིན་ཤོག རྩ་སྔགས་མཐ༔ དྷརྨ་དྷརྟུ་ཨ་བྷིཥིཉྩ་ཨཱ༔ སློབ་མ་དབང་པོ་རབ་འབྲིང་གི་ སྐབས་སུ་བབ་
པའི་ངོ་སྤྲོད་བྱ རིག་པ་རྩལ་གྱི་དབང་རྫོགས་སོ༔ སླར་ཡང་བརྟུལ་ཞུགས་ཆས་དབང་ནི༔ ནུབ་བྱང་གཡང་གཞི་ལག་
ཏུ་གཏད༔ ཁམས་གསུམ་དབང་དུ་བསྡུ་བ་ཡི༔ ཞིང་ཆེན་མི་ལྤགས་གཡང་གཞི་འདི༔
ཧེ་རུ་ཀ་ཡིས་བྱིན་བརླབས་པའི༔ སྐལ་ལྡན་བུ་ལ་ལག་ཆར་གཏད༔ བརྟུལ་ཞུགས་
ལམ་དུ་སློང་བར་ཤོག༔ མ་ཏྲཾ་རུ་ཏྲ་མ་ར་ཡ་ཕཊ༔ བྱང་ཤར་ཐོད་པ་ལག་ཏུ་ཐོགས༔ མཚན་
དང་ལྡན་པའི་བྷནྡྷ་རུ༔ ཤ་ཆེན་ལྔ་དང་བདུད་རྩི་ལཿ སྐལ་ལྡན་རིགས་ཀྱི་བུ་ལ་
202



ཐུགས་ཐིག་འཛིན་པ་རང་གྲོལ། ཁ༽
གཏཔཿ གཙང་དང་སྨེ་བའི་དོགས་པ་ཟཔཿ ཏིང་འཛིན་ཟས་ལ་ལོངས་སྤྱོད་ཤོག༔
མ་ཧཱ་ཨ་མྲྀ་ཏ་ཨ་བྷི་ཥིཉྩ་ཧོ༔ གཅན་གཟན་ལྤགས་པའི་གདན་གཏད་ལ༔ ཁམས་གསུམ་སྲིད་
གསུམ་ས་དགུ་པོ༔ ཟིལ་གནོན་གཅན་གཟན་ལྤགས་པའི་གདན༔ སྐལ་ལྡན་
རིགས་ཀྱི་བུ་ལ་གཏདཿ འཁོར་འདས་རེ་དོགས་བྲལ་བ་ཡི༔ རྡོ་རྗེ་འཛིན་པའི་ས་
ཐོབ་ཤོག༔ ཨ་ལ་ལ་ཧོ༔ ཨེ་མ་ཧོ༔ བརྟུལ་ཞུགས་དབང་རྣམས་ཡོངས་སུ་རྫོགས༔ གསུམ་པ་རྗེས་ཀྱི་
རིམ་པ་ལ༔ དཀྱིལ་འཁོར་གཙོ་བོ་བླ་མ་རྗེ ཇི་ལྟར་གསུང་བའི་དམ་ཚིག་ཀུན༔ སྲོག་
ལ་བབ་ཀྱང་མི་ཉམས་བསྲུང བདག་གི་སྒོ་གསུམ་ལོངས་སྤྱོད་དངཿ བུ་དང་ཆུང་
མ་བྲན་གཡོག་བཅསཿ ལྟོས་པ་མེད་པ་གཏང་རག་གི ཡོན་དུ་འབུལ་ལོ་བརྩེ་
བར་བཞེསཿ རྟག་པར་ཁྱེད་དྲིན་བདག་གིས་ཁུརཿ ཆ་ཤས་དང་བཅས་བཞེས་སུ་
གསོལཿ ལན་གསུམ་བརྗོད༔ གཏང་རག་གི་མཎྜལ་འབུལ ཚོགས་ཀྱི་འཁོར་ལོས་མཆོད་བྱས་ལཿ བཀྲ་ཤིས་བསྔོ་
སྨོན་མཐའ་རྒྱས་བྱ བདག་འདྲ་པདྨ་འབྱུང་གནས་ཀྱིས༔ ཡང་གསང་འཛིན་པ་རང་གྲོལ་གྱི༔ དབང་བཞི་གཅིག་ཆར་
བསྐུར་བའི་ཐབསཿ སྐལ་ལྡན་བཙན་ཐབས་སྨིན་བྱེད་པཿ བྱིན་རླབས་དངོས་གྲུབ་འབྱུང་གནས་ཞེསཿ མ་འོངས་
བསྐལ་བའི་ཐ་མ་ལཿ ལྷ་ལྕམ་སྤྲུལ་པའི་དོན་དུ་བཀོདཿ རིན་ཆེན་བརྡ་རིས་གསལ་བར་བྲིས གསང་བ་ཡེ་ཤེས་
ཐུགས་ཀློང་སྦསཿ རྟེན་འབྲེལ་དུས་ལ་བབ་པའི་ཚེ༔ རང་ནོར་ལག་ཏུ་འཕྲད་པར་ཤོག བཀའ་འདི་གཟའ་བདུད་ནག་
པོ་དངཿ འབར་མ་གིང་ཆེན་དུར་བདག་གིས ཐུབ་པར་སྲུངས་ཤིག་དམ་ཚིག་རྒྱ སྐལ་མེད་ལོག་ལྟ་ཐེ་ཚོམ་ཅན
བླ་མར་སྡང་ཞིང་སྔགས་ལ་གཤེ སྲུང་མི་ཐུབ་ཅིང་དམ་ཚིག་ཉམསཿ དེ་འདྲར་རླུང་ཕྱོགས་ཙམ་བསྟན་ཀྱང སྙིང་ཁྲག་
དྲོན་མོ་ཐང་དུ་འཕོསཿ ཙིཏྟ་རཀྵ་ན་རཀན༔ ས་མ་ཡཱ༔ རྒྱ་རྒྱ་རྒྱ༔ སྐུའི་རྒྱ གསུང་གི་རྒྱ ཐུགས་ཀྱི་རྒྱ གུསཿ ཁཾཤ
སྦས་རྒྱ༔ བདག་འདྲ་དུས་མཐའི་གཏེར་སྨྱོན་ཨ་ཙར་ནག་པོས་གཉེར་འཛིན་ཌཱཀྐི་མའི་བཀའ་ཡིས་བསྐུལ་བ་ལ་གཏེར་
203



མདོ་མཁྱེན་བརྩེའི་གསུང་འབུམ།
བདག་ཅུང་ཟད་འཁྲེན་ཡང་རྟེན་འབྲེལ་དུས་ལ་བབ་ཕྱིར་བཀའ་རྒྱ་བཀྲོལ་ནས་བརྡ་རིས་ལས་དག་པར་ཕབ་པའི་ཡི་
གེར་འདུ་བྱེད་ཉེར་གནས་འོད་ཟེར་མཐའ་ཡས་ཀྱིས་བགྱིས་པ་ཤིན་ཏུ་བྱིན་རླབས་ཆེ་བའི་སྡེ་ཚན་ནོ༔ དགེའོ༔ དགེའོ༔
དགེའོ༔
204



ཐུགས་ཐིག་འཛིན་པ་རང་གྲོལ།
ཁ༽
་
ཀལ་བཞགཞཞཐགཙྩ |hཀཱཊིཀའཚོ་བའཊིའིཞབཞིu |
༅། །སུ ཀྵ གོ གྱི དྷཱ ར ལ མུ ཀྟ བེ ཤ རྩྭ ༔ ཨིནྡ ཎི ཉྩ དུ ཁོ གོ ར ལ ཝི བི ཧར ཏི སྨ། །
གི མང་གསང་འཛིན་བ་རང་གྲོལ་ལས༔ བྱིན་རླབས་དབང་ཆོག་སྡུག་བསྔལ་ནད་སེལ་བཞུགས། །
205



མདོ་མཁྱེན་བརྩེའི་གསུང་འབུམ།་ ：
ཨཱི། དྷཚབྷཎཥྛ ཡེ་ཤེས་ཌཱཀྐི་གསང་ཡེ་མར༔ གུས་པས་འདུད་དོ་དངོས་གྲུབ་སྩོལ༔ འགྲོ་བའི་སྡུག་བསྔལ་
སེལ་བའི་སྨན བྱིན་རླབས་དབང་ཆོག་ཟབ་མོ་བསྟན༔ ཟབ་མོ་གཅོད་ཀྱི་རང་ལུགས་འགྲོ་བའི་སྡུག་བསྔལ་སེལ་ཞིང་
བདེ་བ་མཆོག་གི་ལམ་ལ་བཀོད་པའི་ཐབས་དུ་མར་བསྟན་པའི་ནང་ཚན་ལསཿ སྔོན་གྱི་ལས་དང་འཕྲལ་གྱི་རྐྱེན་འབྱུང་
པོའི་ཁ་རླངས་སོགས་ཀྱི་ནད་གདོན་སེལ་ཞིང་སྒོ་གསུམ་བྱིན་གྱིས་བརླབས་པའི་གདམས་པ་ལ༔ དཀྱིལ་འཁོར་ཡུལ་
དུས་དང་བསྟུན དབུས་སུ་ཐོད་པ་བདུད་རྩིས་གཏམས་པཿ གཡས་སུ་བུམ་པ་འོ་ཆབ་ཀྱིས་གཏམས་པ གཡོན་དུ་
སྡེ་ལྔའི་གཏོར་མ་བཀོད༔ ཅི་རིགས་པའི་མཆོད་པས་མཐའ་ནས་བསྐོར་ཞིང༔ ཐོག་མར་སྒྲུབ་པའི་རིམ་པ་ནི༔ ན་མོ༔
བླ་མ་མཁའ་འགྲོ་དབྱེར་མེད་ལཿ སྐྱབས་སུ་མཆིའོ་ཐུགས་རྗེས་ཟུངཿ མ་དག་
སེམས་ཅན་ཀུན་སྒྲོལ་ཕྱིར༔ བྱང་ཆུབ་མཆོག་ཏུ་སེམས་བསྐྱེད་དོ༔ འཁྲུལ་སྣང་རྨི་
ལམ་སད་པ་བཞིན༔ ཕྱི་སྣོད་རྒྱུ་མ་ཐ་ལའི་ཞིང༔ རྒྱན་བཀོད་ཕུན་སུམ་ཚོགས་པའི་
དབུསཿ པདྨ་ཉི་མ་རོ་ཡི་གདན༔ རང་ཉིད་དམ་པ་ནག་པོ་ནི༔ དབུ་སྐྲ་ཁྲག་འཐུང་
དྲུག་ཅུ་ཡི༔ ལྕང་ལོ་ཟར་བུ་ཐུར་དུ་འཁྲིལཿ སྤྱན་གསུམ་འབྲུ་ཚུགས་ནམ་མཁར་
གཟིགསཿ ཕྱག་གཡས་ཞིང་ཆེན་གཡང་གཞི་རྗེསཿ གཡོན་པས་མི་རྐང་གླིང་བུ་
འབུརཿ ཞལ་ནས་ཧཱུྃ་ཕཊ་གད་རྒྱངས་སྒྲོགསཿ ཞབས་གཉིས་རྒྱལ་པོ་རོལ་པའི་
སྟབསཿ སྟག་ལྤགས་ཤམ་ཐབས་རུས་རྒྱན་གསོལཿ གཟི་བརྗིད་འོད་ཟེར་འབར་
བར་བཞུགསཿ སྙིང་གར་ཌཱཀྐི་གསང་ཡེ་མ༔ དམར་གསལ་ཞི་མ་ཁྲོ་ཡི་ཉམས༔
དབུ་སྐྲ་ཐོར་ཚུགས་ཕྱེད་ཐུར་གཟརཿ རཏྣ་སྣ་ཚོགས་རུས་པས་བརྒྱན༔ ཕྱག་
གཡས་ཅང་ཏེ་ནམ་མཁར་འཁྲོལཿ རབ་འབྱམས་ཞིང་ཁམས་ཐུགས་རྒྱུད་བསྐུལ༔
གཡོན་པས་ཐོད་པ་བདུད་རྩི་སྟོབས༔ ཞབས་གཉིས་སེམས་དཔའི་གར་སྟབས་
206



ཐུགས་ཐིག་འཛིན་པ་རང་གྲོལ། ཁ༽
བསྒྱུརཿ ཌཀྐི་འབུམ་གྱི་འཁོར་གྱིས་བསྐོར༔ སྤྱི་བོར་རིགས་བདག་ཐོད་ཕྲེང་རྩལ༔
བརྟུལ་ཞུགས་ཆེན་པོའི་ཉམས་དང་ལྡན༔ བུམ་པ་བདེ་ཆེན་དཀར་མོ་ནི༔ རིག་
འཛིན་མཁའ་འགྲོའི་ཆ་བྱད་ཅན༔ ཕྱག་ན་སྨན་གྱི་བུམ་པ་ཐོགས༔ མདུན་དཀྱིལ་
ཁྲོས་མ་ལྷ་ལྔ་མཿ རྒྱན་དང་ཆ་ལུགས་ཡོངས་རྫོགས་གསལཿ - ཧཱུྃ༔ རྣམ་གྲོལ་
དབུགས་ཆེན་འབྱིན་ཞིང་ནསཿ ཡེ་ཤེས་ལྷ་ཚོགས་སྤྱན་འདྲེན་གཤེགས༔ དམ་
ཚིག་པ་དང་དབྱེར་མེད་འདྲེས༔ བརྟུལ་ཞུགས་ཟིལ་གནོན་ཆེན་པོ་ཡིསཿ ཁམས་
གསུམ་གུས་པས་ཕྱག་བགྱིའོ༔ ཕྱི་དང་ནང་དང་གསང་བ་མཆོག བདེ་བ་ཆེན་
པོའི་མཆོད་པ་འབུལཿ ཨོཾ་བཛྲ་པུལླེ་སོགས་ནས། ཤབྷ་མ་ཧཱ་པཱུ་ཙ་སུ་ཁ་ཨ་ཧོ༔ ཧཱུྃ༔
སངས་རྒྱས་ཀུན་དངོས་བླ་མ་རྡོ་རྗེ་འཆང༔ དཀྱིལ་འཁོར་གཙོ་བོ་ཌཱཀྐི་གསང་ཡེ་
མཿ ཡེ་ཤེས་ལྔ་རྫོགས་བདུད་འདུལ་ལྷ་ལྔ་སྟེ༔ དཀྱིལ་འཁོར་ཡོངས་རྫོགས་ལྷ་ལ་
ཕྱག་འཚལ་བསྟོད༔ ཡེ་ཤེས་མཁའ་འགྲོའི་ཐུགས་ཀ་རུ༔ ཉི་ཟླའི་གདན་དུ་དགའ་
འཁྱིལ་དབུས… ཨཱ༔ཡིག་སྔགས་ཀྱི་ཕྲེང་བས་བསྐོར༔ འོད་ཟེར་ཕྱོགས་བཅུར་
འཕྲོས་པ་ཡིས༔ རྒྱལ་རྣམས་མཆོད་ཅིང་བྱིན་རླབས་བསྡུསཿ སྣོད་བཅུད་དག་པའི་
ཞིང་དུ་གྱུར༔ དྲང་སྲོང་རིག་འཛིན་སྨན་བཅུད་བསྡུས༔ བདག་དང་དཀྱིལ་འཁོར་
ལ་ཐིམ་པས༔ བྱིན་རླབས་ནུས་པ་བཅུད་དུ་དྲིལ ཁམས་གསུམ་གསོ་བའི་ནུས་
ལྡན་གྱུར༔ ཨཱཧ་རི་ནི་ས་མ་ཧཱ་བྷེ་ཥ་ཛེ་སརྦ་སིདྡྷི་ཧཱུྃ༔ ཅི་ནུས་བཟླས་ཤིང་ནུས་ལྡན་བསྒྲུབ་
བདག་ཉིད་དམ་པ་ནག་པོ་ཡི༔ སྐུ་ལས་བྱིན་རླབས་འོད་ཟེར་ནི༔ མེ་ཡི་ཚྭ་ཚྭ་ལྟར་
འཕྲོས་པས༔ དམིགས་པའི་ཡུལ་དུ་གྱུར་ཀུན་གྱི༔ ནད་རིམས་བག་ཆགས་མ་ལུས་
207



མདོ་མཁྱེན་བརྩེའི་གསུང་འབུམ། །
བསྲེགསཿ ཆོས་ཉིད་སྟོང་པའི་ངང་དུ་གཏོར༔ གནོད་བྱ་གནོད་བྱེད་བྲལ་བར་
དམིགསཿ ཨོ་ཨཱས་ར་ན་སརྦ་ཛཱ་རེ་དུཏྟཾ་ཛྭ་ལ་རཾ་ཧཱུྃ་ཕཊ༔ བཟླ་ཞིང་ཆོས་ཉིད་ངང་མདངས་
སྐྱོང༔ སྔགས་ཀྱིས་མཆོད་ཅིང་གོང་ལྟར་བརྗོད༔ རིགས་བདག་སྐུ་ལས་བདུད་རྩིའི་རྒྱུན བབ་
ཅིང་ལུས་ཀུན་མེར་གྱིས་ག སྒྲིབ་བཞི་དག་ཅིང་དབང་བཞི་རྫོགས༔ དངོས་
གྲུབ་མཆོག་ཐོབ་སྐུ་བཞིར་སྨིན༔ ཨོཾ་ཨཱ༔ཧཱུྃ་བཛྲ་གུ་རུ་པདྨ་ཐོད་ཕྲེང་རྩལཿ ཀཱ་ཡ་
ཝཱཀ་ཙིཏྟ་སིདྡྷི་ཕ་ལ་ཧོ༔ ལན་བདུན་བཟླས་པས་བདག་དབང་བླངས༔ གཉིས་པ་གཞན་དོན་དབང་སྐུར་ན༔
བསྲུང་བྱར་གྱུར་ཀུན་མདུན་དུ་འཁོད༔ གཙང་མའི་ཆབ་ཀྱིས་ཁྲུས་བྱ་ཞིང༔ ཧཱུྃ༔ མ་མཱ་ཀི་ཡི་མཁའ་ཀློང་
ནསཿ བྱུང་བའི་དག་བྱེད་ཆུ་རྒྱུན་གྱིསཿ བསྲུང་བྱའི་སྒོ་གསུམ་དྲི་མ་བཀྲུསཿ གཟུང་
འཛིན་བག་ཆགས་དག་གྱུར་ཅིག བི་ཧོ་ཤུདྡྷེ་ཤུདྡྷེ་སྭཱ་ཧཱ༔ དྲི་ཁུ་བླུད་གཏོར་བྱ་ཞིང་༔ རང་
ཉིད་དམ་པ་ནག་པོའི་ཐུགས་ཀ་ནསཿ འོད་བྱུང་བསྲུང་བྱར་ཕོག་པས་ཤ་ཁྲག་རུསཿ
མེར་གྱིས་ཞུ་བ་གཏོར་མའི་ནང་དུ་སོང༔ འདོད་ཡོན་ལྔ་ལྡན་གླུད་གཏོར་གྲངས་
མེད་པཿ ནམ་མཁའ་མཛོད་ཀྱི་གཏེར་ལྟར་འཛད་མེད་གྱུར༔ ཨོཾ་ཨཱཧཱུྃ༔ ལན་གསུམ།
ན་མསརྦ་ཏ་ཐཱ་ག་ཏ་བློ༴ སོགས། ཁཾ་ཤྲཱི་ཧ་ཎ་དཾ་བ་ལུ་དི་ཧ་ཧོ་ཧཱི ཕ་མའི་རང་
བཞིན་འགྲོ་བ་འདི་དག་ལཿ ཚེ་རབས་ཐོག་མ་མེད་ནས་ད་ལྟའི་བརཿ སྲོག་ལུས་
དབང་ཐང་ལན་ཆགས་མ་འཁོར་བའི༔ བགེགས་དང་ནད་རིམས་བདག་པོ་བདག་
མོའི་རིགས མཆོད་སྦྱིན་འདོད་ཡོན་ལྔ་ལྡན་གླུད་གཏོར་འདི༔ ལོངས་ལ་དགའ་
མགུ་ཡི་རང་ཚིམ་པར་གྱིསཿ ཕྱིན་ཆད་གདུག་རྩུབ་བསམ་ངན་ཀུན་ཞི་ནསཿ ཞི་བ་
བྱང་ཆུབ་སེམས་དང་ལྡན་པར་གྱིས༔ ཟག་བཅས་ཤ་ཁྲག་སྒྱུ་མའི་གྲོང་ཁྱེར་ཞིག
་208



ཐུགས་ཐིག་འཛིན་པ་རང་གྲོལ། ཁ༽
སྦྱིན་པ་རྒྱ་ཆེན་རྒྱུན་མི་ཆད་པར་བསྔོ༔ སེམས་ནི་དངོས་མེད་ནམ་མཁའ་ལྟ་བུ་ལ
གནོད་བྱ་གནོད་བྱེད་བྲལ་བར་ཤེས་པར་གྱིསཿ ༌ ་ གདོན་ཁྱོད་དགའ་མགུ་ཡི་རང་
གནས་གཞན་གཤེགསཿ སརྦ་བྷུ་ཏ་གཙྩ ཞེས་གླུད་གཏོར་རྒྱང་རིང་བར་དོར༔ དེ་ནས་སློབ་བུ་ཡིད་
ཆེས་ཀྱི་ལོ་རྒྱུས་བརྗོད་པ་ནི༔ འོ༔ ནམ་མཁའ་མཐས་ཁྱབ་ཀྱི་སེམས་ཅན་ཐམས་ཅད་
སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ༔ དེའི་ཆེད་དུ་འགྲོ་ལ་ཕན་པའི་
གདམས་པ་ཟབ་མོ་ཞུ་ཞིང་ཉམས་སུ་བླང་བར་བགྱིའོ༔ སྙམ་པའི་སྒོ་ནས་ལེགས་
པར་གསན་འཚལ༔ དེ་ཡང་ཇི་སྐད་དུ༔ དལ་འབྱོར་འདི་ནི་ཤིན་ཏུ་རྙེད་པར་དཀ༢
སྐྱེས་བུའི་དོན་གྲུབ་ཐོབ་པར་གྱུར་པ་ལཿ གལ་ཏེ་འདི་ལ་ཕན་པ་མ་བསྒྲུབ་ན༔ ཕྱི་
ནས་ཡང་དག་འབྱོར་པ་ག་ལ་འགྱུར༔ ཞེས་གསུངས་པ་ལྟརཿ ཡིད་བཞིན་གྱི་ནོར་
བུ་རིན་པོ་ཆེ་ལས་ལྷག་པའི་ལུས་རྟེན་ཁྱད་པར་ཅན་འདི་ལྟ་བུ་ཐོབ་པའི་དུས་
འདིར་རང་གཞན་གྱི་དོན་གཉིས་འགྲུབ་ཅིང་རྣམ་མཁྱེན་གྱི་གོ་འཕང་ཐོབ་པའི་
ཐབས་ལ་འབད་དགོས དེའང་གནས་སྐབས་ཀྱི་འགལ་རྐྱེན་ཞི་ཞིང་མཐར་ཐུག་
བྱང་ཆུབ་ཀྱི་ས་དང་ལམ་ལ་བར་དུ་གཅོད་པ་ལས་ཐར་བའི་ཐབས་ཁྱད་པར་ཅན་
ལ་བརྟེན་དགོས་པ་ཡངཿ མགོན་པོ་ཀླུ་སྒྲུབ་ཀྱིས གྲུ་ལ་བརྟེན་ནས་ཆུ་བོའི་ཕ་
རོལ་སྒྲོལ དཔུང་ལ་བརྟེན་ནས་དགྲ་ལས་རྒྱལ་བ་ལྟརཿ ནད་གདོན་བགེགས་
ལས་གྲོལ་བའི་ཐབས་ལ་འབདཿ ཅེས་གསུངས་པ་ལྟརཿ བདུད་སྡེ་དང་བར་ཆད་
ཀྱི་གཡུལ་ལས་རྒྱལ་ཕྱིརཿ ཨོ་རྒྱན་ཆེན་པོའི་གདམས་པ་ཇི་སྙེད་ཅིག་གསུངས་
པའི་ནང་ཚན་ལས ཁྱད་པར་དུ་གྱུར་པ་འདི་ཉིད་ཀྱི་ལོ་རྒྱུས་ནི་རྒྱ་གར་གྱི་ཡུལ་ཀ་



མདོ་མཁྱེན་བརྩེའི་གསུང་འབུམ།
མ་ཤི་ལ་ཞེས་པར་རྒྱལ་རིགས་བྷ་ར་དྷ་ཛ་དང་བྲམ་ཟེ་བུ་མོ་ལེགས་འབྱིན་མ་
གཉིས་ཀྱི་སྲས་སུ་གུ་རུའི་བྱིན་གྱིས་བརླབས་པའི་ཐུགས་སྤྲུལ་ཁྱེའུ་ངོ་མཚར་བ་
ཞིག་འཁྲུངས་པ་ལོ་གསུམ་ནས་འཇམ་དཔལ་དབྱངས་ཀྱི་བྱིན་གྱིས་བརླབས༔ ལོ་
བདུན་གྱི་དུས་སུ་སྤྲུལ་གཞི་གུ་རུ་ཉིད་དང་མཇལཿ བདུད་རྩི་བུམ་པས་ཁྲུས་
མཛད་ཕ་མའི་མངལ་གྱི་དྲི་མ་ཀུན་བྱང་ནས་རིགས་སྲས་ཀྱི་སྤྲུལ་པའི་སྐུར་
བསྒྱུར སྦྱངས་པའི་ཡོན་ཏན་མཐར་ཕྱིན༔ དུར་ཁྲོད་བསིལ་བའི་ཚལ་དུ་ཡེ་ཤེས་
མཁའ་འགྲོ་མ་དང་མཇལ་ཞིང་དབང་བསྐུར་བྱིན་གྱིས་བརླབསཿ སློབ་དཔོན་བདེ་
བའི་སྙིང་པོ་ལས་གྲོང་འཇུག་གི་གདམས་པ་གསན་ནས་བོད་དུ་ལན་གསུམ་བྱོན་
པའི་ཐ་མར་འགྲོ་དོན་དུས་ལ་བབ་ཚེ་ཐོད་པ་བྷ་དྲ་ལ་གྲོང་འཇུག་གི་གདམས་པ་
གནང་ནས་ཞབས་ཏོག་དུ་ཁྲིད་ནས་ཁོས་ཕྱི་ཆོས་ཐོས་ཀྱང་ནང་གི་རང་རྒྱུད་མ་
ཐུལ་རྒྱ་བལ་གྱི་ས་མཚམས་བྱང་གླིང་ཆེན་པོ་རུ་འདམ་ཆེན་གྱི་ཁྲོད་དུ་གླང་ཆེན་གྱི་
རོ་རུལ་བ་ལ་སེམས་ཅན་མང་པོ་ཉམས་ཉེས་གཟིགས་ནས༔ སྐུ་ལུས་ཉེར་གནས་
ལ་བཅོལ་ཞིང་གླང་ཆེན་གྱི་རོ་ལ་ གྲོང་འཇུག་ མཛད་ཅིང་བདེ་བའི་ གནས་སུ་
བསྐྱལ་བའི་ཤུལ་དུ་ཐོད་པ་བྷ་དྲས་ལོག་བསམ་སྐྱེས་ཤིང་དམ་པའི་སྐུ་ལུས་སུ་
ཞུགས་ནས་དམ་པ་ ཡིན་ བློས་བོད་ཡུལ་དུ་སོང་ནས་ལབ་སྒྲོན་གཙོར་མཛད་
མཆོག་དམན་ཐམས་ཅད་མགོ་བོ་རྨོངས་པར་བྱས་སོ༔ དམ་པ་རིན་པོ་ཆེ་ཕྱིར་བྱོན་
རང་གི་སྐུ་ལུས་ནི་མེད་ཨ་ཙར་བྷ་དྲའི་རོ་ཡོད་པར་གཟིགས་ཚེ་ཁོའི་སྐུ་ལུས་འཕྲོག་
པར་མཁྱེན་ནས་ཐུགས་ཞུམ་ཞིང་འོན་ཀྱང་བྷ་དྲའི་ལུས་ངན་ལ་མི་ཞུགས་ཐབས་
210



ཐུགས་ཐིག་འཛིན་པ་རང་གྲོལ། ཁ༽
མེད་ཀྱི་འཇུག་པར་མཛད་ཅིང ཁོའི་ལུས་གྲིབ་དང་སྐུ་ལུས་ཕྲོག་པའི་ལུས་སྒྲིབ་
ཀྱིས་ཅུང་ཟད་ཐུགས་རྨོངས་ཤིང་འཐིབས་པར་གྱུར་པ་དེའི་ཚེ་སྤྲུལ་གཞི་གུ་རུ་ཐོད་
ཕྲེང་རྩལ་ལྷ་ལྕམ་ཡུམ་དང་མཁའ་འགྲོའི་ཚོགས་བཅས་རྫུ་འཕྲུལ་གྱིས་སྐད་ཅིག་
་ལ་བྱོན་ནས་བདུད་རྩི་བུམ་པའི་ཆུ་དང་སྐུ་ལུས་ལས་བྱུང་བའི་བདུད་རྩིས་གྲིབ་
དང་མ་དག་པའི་ཉེས་ཚོགས་དག་པར་མཛད་ཅིང་ཕྱི་ནང་གསང་གསུམ་གྱི་དབང་
བསྐུར་སྨིན་པར་མཛདཿ ཟབ་ལམ་གྱི་གདམས་པ་ངོ་སྤྲོད་ཀྱི་གསལ་གད༔ ཨོ་
རྒྱན་སྤྲིན་ནག་འདུས་པའི་དུར་ཁྲོད་དུ་ཡེ་ཤེས་ཀྱི་མཁའ་འགྲོ་མ་གསང་བ་ཡེ་ཤེས་
ཀྱི་དྲུང་དུ་ལུང་བསྟན་པ་ལྟར་བྱོན་ཅིང་སྐུ་ལུས་རྡོ་རྗེ་ལྟར་གྱུར་ཅིང་དབང་བཞི་
རྫོགས་པར་མཛད་ནས་མ་ཅིག་གྲུབ་པའི་རྒྱལ་མོས་འཆི་མེད་ཚེའི་དབང་བསྐུར༔
སླར་ཡང་གུ་རུ་ཉིད་དང་གསང་བ་ཡེ་ཤེས་ཀྱིས་འཛིན་པ་རང་གྲོལ་གྱི་དབང་
བསྐུར་ཞི་བྱེད་ཀྱི་གདམས་པ་མ་ལུས་པ་གནང་ཞིང་གྲུབ་བརྙེས་རིག་འཛིན་མཆོག་
ཏུ་གྱུར༔ ཕྱི་ནང་གི་སྟོན་པ་འགའ་ལས་ཟབ་གནད་ཀྱི་མན་ངག་དུ་མ་ཡང་བླངས
སླར་བོད་དུ་བྱོན་ཞིང་གཟུགས་ཅན་གཟུགས་མེད་ཀྱི་འགྲོ་བ་མང་པོའི་དོན་མཛད༔
མཚོ་རྒྱལ་སྤྲུལ་པ་ལབ་ཀྱི་སྒྲོན་མ་དང་འཕྲད་ཅིང་བོད་དུ་འགྲོ་དོན་འབྱུང་བའི་རྟེན་
འབྲེལ་འགྲིགས་ཤིང་ཞི་གཅོད་ཀྱི་གདམས་པས་སྐལ་ལྡན་གྱི་གདུལ་བྱ་འགའ་
འགས་ལུས་མ་སྤང་བར་མཁའ་སྤྱོད་དུ་གཤེགསཿ ཐུན་མོང་མ་ཡིན་པའི་གདམས་
པ་ཀུན་ཀི་བརྡ་རིས་ཆེན་མོར་བཏབ་ཅིང་ཊཱཀྐི་གཙོ་མོའི་ཐུགས་ཀློང་དུ་སྦས་
ཤིང་སྤྲུལ་གཞི་གུ་རུ་ཉིད་ཀྱི་སྨོན་ལམ་གཏད་རྒྱ་མཛད་ནས༔ མ་འོངས་ལྷ་ལྕམ་
211



མདོ་མཁྱེན་བརྩེའི་གསུང་འབུམ།
སྤྲུལ་པས་འགྲོ་དོན་མཛད་ཚེ་སྨོན་ལམ་བཏབ་པ་དུས་རྟགས་མངོན་གྱུར་གྱི་
སྐབས་སུ་གཏེར་སྟོན་ཁྲག་འཐུང་དཔའ་བོར་དམ་པ་ནག་པོའི་རིག་པའི་ཀློང་དུ་
དབྱེར་མེད་འདྲེས་ཤིང་བརྡ་རིས་ལས་དབབ་པའི་ནང་ཚན་ལས༔ གཞན་དོན་རྐྱེན་
སེལ་དབང་གི་ཆོ་ག་སྒྲུབ་པ་ལ་ཁྱེད་རང་རྣམས་ཀྱི་ངོ་སྐལ་དུ་གྱུར་པའི་མཎྜལ་
འབུལཿ གསོལ་བ་འདེབས་པ་འདིའི་རྗེས་ཟློས་མཛོད ཀྱེ༔ འགྲོ་བའི་སྡུག་བསྔལ་སྐྱོབ་པའི་
མགོན༔ བརྟུལ་ཞུགས་གྲུབ་པ་ཧེ་རུ་ཀཿ བདག་ཅག་སྡུག་བསྔལ་ལས་བསྒྲལ་ཕྱིར༔
ཁྱོད་ཀྱིས་རྗེས་སུ་བཟུང་དུ་གསོལ༔ རྒྱུད་དག་པར་བྱ་བའི་ཕྱིར་ཡན་ལག་བཅུ་པ་ནི༔ སྐྱབས་ ་
གནས་བླ་མ་རྩ་གསུམ་ལཿ བྱང་ཆུབ་བར་དུ་སྐྱབས་སུ་མཆི༔ སྡིག་སྒྲིབ་དག་ཕྱིར་
ཕྱག་འཚལ་ལོ༔ དངོས་འབྱོར་ཡིད་སྤྲུལ་མཆོད་པ་འབུལ༔ སྡིག་ལྟུང་དམ་ཚིག་
ཉམས་ཆག་བཤགསཿ སྨོན་འཇུག་བྱང་ཆུབ་སེམས་མཆོག་བསྐྱེདཿ རྣམ་དཀར་
དགེ་ལ་རྗེས་ཡི་རངས༔ བདག་ཅག་རྗེས་སུ་འཛིན་པར་བསྐུལཿ སེམས་ཅན་དོན་
དུ་བཞུགས་གསོལ་འདེབསཿ འཁྲུལ་པའི་སེམས་ཅན་དྲག་པོས་སྒྲོལ༔ དགེ་རྩ་ཇི་
སྙེད་མཆིས་པ་ཀུན༔ འགྲོ་བའི་དོན་དུ་ཡོངས་སུ་བསྔོ༔ ལན་གསུམ་བརྗོད་ཅིང༔ དངོས་གཞིའི་
དབང་བསྐུར་བ་ནི༔ ཕཊ༔ དམིགས་ཡུལ་ཤ་ཁྲག་ལུས་ཀྱི་ཕུང་པོ་དེ༔ ཉིལ་གྱིས་ཞིག་
པས་སྟོང་གསུམ་འཇིག་རྟེན་ཁྱབ༔ ཤ་རི་ཁྲག་མཚོ་རུས་པའི་གྲམ་ཁྲོད་གྱུར༔ སྣང་
ཞིང་སྲིད་པའི་ལྷ་འདྲེའི་ཚོགས་རྣམས་ལཿ སྦྱིན་པ་ཟོ་འཐུང་དགའ་མགུ་ཡི་རང་
ཚིམསཿ བྱང་ཆུབ་སེམས་ལྡན་གདུག་སེམས་ཀུན་ཞི་ཞིང༔ མཐར་ཐུག་ཡུམ་གྱི་
གདུལ་བྱར་འགྱུར་བར་ཤོག༔ ཕཊ༔ དམིགས་པ་མ་ཟིན་བར་དུ་བརྗོད༔ སློབ་བུའི་རྣམ་པར་
212



ཐུགས་ཐིག་འཛིན་པ་རང་གྲོལ། ཁ༽
ཤེས་པའི་ངོ་བོ་འོད་ཀྱི་ཐིག་ལེ་སློབ་དཔོན་གྱི་ཞལ་དུ་ཞུགས་སྐུའི་དབྱིབས་བརྒྱུད་
སྒྲིབ་གཉིས་བྱང་ཞིང་ཕྱིར་འཐོན་པ་ལས་ཁྱེད་རང་རྣམས་སྐད་ཅིག་གཅིག་གིས་
ཊཱཀྐི་བདེ་ཆེན་དཀར་མོ་དུང་ཕྱིས་པའི་མདོག་ཅན་ཞི་མ་ཁྲོ་ཉམས་དང་ལྡན་ཞིང་
དར་གྱི་ན་བཟའ་དང་རིན་པོ་ཆེའི་རྒྱན་གྱིས་བརྒྱན་པ་གྲི་གུག་དང་ཐོད་ཁྲག་འཛིན་
ཅིང་མཁའ་འགྲོའི་ཆ་ལུགས་སྐུ་ལ་རྫོགས་པར་བསྒོམསཿ སློབ་དཔོན་གྱི་ཐུགས་
ཀའི་འོད་ཟེར་གྱིས་རྩ་གསུམ་རྒྱལ་བ་རབ་འབྱམས་སྤྱན་དྲངས་ཤིང་དབྱེར་མེད་དུ་
ཐིམ་པས་རྒྱུད་བྱིན་གྱིས་བརླབས་ཤིང་དངོས་གྲུབ་ཐོབ་པར་མོས་ལ༔ ན་མོ༔
བཞེངས་ཤིག་བཞེགས་ཤིག་བླ་མ་མཁའ་འགྲོ་དང༔ རིག་འཛིན་གྲུབ་ཐོབ་རྒྱ་མཚོ་
གཤེགས་སུ་གསོལ༔ མོས་པའི་བུ་ལ་བྱིན་གྱིས་བརླབ་ཏུ་གསོལ༔ ནད་གདོན་
འགལ་རྐྱེན་བར་ཆད་ཀུན་བསལ་ཞིངཿ ལུས་ངག་ཡིད་གསུམ་སྨིན་ཅིང་གྲོལ་བ་
དང༔ སྐུ་གསུང་ཐུགས་ཀྱི་བྱིན་ཆེན་དབབ་ཏུ་གསོལ༔ གུ་རུ་བཛྲ་ཛྷཱ་ན་ཌཱཀྐི་ནི་སརྦ་
ས་མ་ཡ་ཨ་ཝེ་ཤ་ཡ་ཕོ་ཐཾ༔ བྱིན་དབབ༔ སུ་པྲ་ཏིཥྛ་བཛྲ་ཡེ་སྭཱ་ཧཱ༔ བརྟན་པར་བྱ༔ བུམ་པ་སྤྱི་
བོར་བཞག་ལ བདེ་ཆེན་ཡེ་ཤེས་དབྱིངས་ཀྱི་ཌཱཀྐི་མའི༔ སྐུ་ལས་བྱུང་བའི་ཡེ་ཤེས་
བདུད་རྩིའི་ཆུས༔ ཁྱེད་ཀྱི་ལུས་གང་ནད་གདོན་དྲི་མ་དག ཟག་པ་མེད་པའི་བདེ་
བ་མཆོག་ཐོབ་ཅིང༔ བུམ་པ་ལྷ་ཡི་དབང་མཆོག་ཐོབ་པར་ཤོག༔ བཛྲ་ཊཀྐི་ནི་སརྦ་
ཏ་ཐཱ་ག་ཏ་ཨ་བྷི་ཊི་ཀ་ཏེ་ས་མ་ཡ་ཤྲཱི་ཡེ་ཧཱུྃ༔ བདུད་རྩི་ཐོད་པས་དབང་བསྐུར་ཞིང༔ ཧཱུྃ་ཧཱུྃ༔ བྱིན་
རླབས་དངོས་གྲུབ་ཐམས་ཅད་འབྱུང་བའི་གནསཿ རྗེ་བཙུན་གུ་རུ་པདྨ་ཐོད་ཕྲེང་
རྩལ༔ ཡུམ་ཆེན་གསང་བ་ཡེ་ཤེས་མཁའ་འགྲོའི་ཚོགས༔ རྡོ་རྗེ་ཕག་མོ་ཞིང་ཁམས་
213.



མདོ་མཁྱེན་བརྩེའི་གསུང་འབུམ།
དབང་བསྒྱུར་ཞིང༔ རིག་འཛིན་གྲུབ་བརྙེས་དཔའ་བོ་མཁའ་འགྲོའི་ཚོགསཿ སྐལ་
ལྡན་མོས་པའི་བུ་ལ་བྱིན་གྱིས་རློབས༔ དབང་མཆོག་བསྐུར་ལ་དངོས་གྲུབ་
མཆོག་སྩོལ་ཅིག ནད་གདོན་སྡིག་སྒྲིབ་སྒྲིབ་གཉིས་བག་ཆགས་དག ཚེ་དང་
བསོད་ནམས་དཔལ་འབྱོར་རྒྱས་པ་དང༔ ཉམས་དང་རྟོགས་པ་ཡར་ངོའི་ཟླ་
བཞིན་འཕེལ རྡོ་རྗེ་བཞི་ཡི་འབྲས་བུ་ཐོབ་པར་ཤོག ཨཱཧ་རི་ནི་ས་མ་ཧཱ་བྷི་ཥ་
ཚེ་སརྦ་སིདྡྷི་ཧཱུྃ༔ ཀཱ་ཡ་ཨ་བྷི་ཥིཉྩ་ཧཱུྃ༔ ལྷ་ཚོགས་སྐུ་ལས་བྱུང་བའི་བདུད་རྩིའི་རྒྱུན
མགྲིན་པ་ནས་ཞུགས་རྩ་ཁམས་ཡོངས་གང་ཞིངཿ འཆི་བ་མེད་པ་ཚེ་ཡི་རིག་འཛིན་
འགྲུབ༔ རྡོ་རྗེའི་སྲོག་ལ་རང་དབང་ཐོབ་པར་ཤོག༔ … ཨཱ་ཧ་རི་ནི་ས་མ་ཧཱ་བྷེ་ཥ་ཛེ་
སརྦ་སིདྡྷི་ཧཱུྃ༔ ཝཀྐ་ཨ་བྷི་ཥིཉྩ་ཨ་ཡུར་སིདྡྷི་ཧཱུྃ༔ ཐོད་པ་སྙིང་གར་བཞག་ཅིང་རིག་པ་གཏད་ཅིང
རྒྱལ་བའི་ཡུམ་གྱུར་ཤེས་རབ་ཕ་རོལ་ཕྱིན༔ ཐུགས་ཉིད་སྤྲོས་བྲལ་ནམ་མཁའ་ལྟ་
བུའི་དབངཿ བསྐུར་ཐོབ་བྲལ་བའི་བྱིན་རླབས་སེམས་ལ་ཞུགས༔ མཐར་ཐུག་
ཕྱིར་མི་ལྡོག་པའི་ས་ཐོབ་ཤོག༔ ཨཱཧ་རི་ནི་ས་མ་ཧཱ་བྷི་ཥ་ཕྱེ་སརྦ་སིདྡྷི་ཧཱུྃ༔ ཙིཏྟ་ཨ་
བྷི་ཥིཉྩ་ཧོ༔ གཏོར་མས་དབང་བསྐུར་ཞིང༔ ཧཱི མ་གཅིག་ཡུམ་ཆེན་ཁྲོས་མ་ལྷ་ལྔ་མ ཡེ་
ཤེས་རོལ་པའི་རྣམ་འགྱུར་སྣ་ཚོགས་སྟོན༔ འགྲོ་བའི་འཁྲུལ་སྣང་ལོག་རྟོག་དབྱིངས་
སུ་སྒྲོལ༔ ལྔ་ཕྲག་ཐ་མའི་འགྲོ་བ་སྡུག་བསྔལ་ཞིང༔ ནད་རིམས་གདོན་དང་རྒྱ་འདྲེ་
ཁ་རླངས་འཚུབས་ ཁྱོད་ལས་སྐྱོབ་པའི་ལྷ་གཞན་མ་མཆིས་པས ： སྐུ་གསུང་
ཐུགས་ཡོན་ཕྲིན་ལས་རྩལ་ཤུགས་ཀྱི༔ ངོ་མཚར་རྟགས་དང་མཚན་མ་བསྟན་
པ་དངཿ རྐྱེན་ངན་ཞི་ཞིང་ཚེ་དང་བསོད་ནམས་འཕེལ སྣང་བ་དབང་འདུས་འབྱུང་
_214
，



ཐུགས་ཐིག་འཛིན་པ་རང་གྲོལ། ：་ ཁ༽
པོ་ཚར་གཅོད་པའི༔ བྱིན་ཆེན་ཕོབ་ལ་དབང་མཆོག་བསྐུར་དུ་གསོལཿ ཨཱཧ་རི་ནི་
ས་ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཧོ༔ ཆོས་སྐུ་ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་
ཕྱིན་མ ཡུམ་ཆེན་གསང་བ་ཡེ་ཤེས༔ མཁའ་འགྲོ་རྡོ་རྗེ་ཕག་མོ༔ སྟོན་པ་དྲི་མ་
མེད་པ༔ སློབ་དཔོན་དགའ་རབ་རྡོ་རྗེ༔ རིག་འཛིན་པདྨ་ཀཱ་རཿ ལྷ་ལྕམ་མནྡ་ར་བ
མཁའ་འགྲོ་ཡེ་ཤེས་མཚོ་རྒྱལ མ་ཅིག་གྲུབ་པའི་རྒྱལ་མོ ཕ་ཅིག་དམ་པ་རྒྱ་གར
མ་ཅིག་ལབ་ཀྱི་སྒྲོན་མཿ སྲས་མོ་ལ་འདུས་སྒྲོན་མ༔ ཐུགས་སྲས་རྒྱ་ནག་གཅེར་
བུ༔ གཏེར་ཆེན་ཁྲག་འཐུང་དཔའ་བོ༔ གཉེར་འཛིན་ཏ་རེ་ལྷ་མོ༔ བདེ་བ་དབྱིངས་
ཀྱི་སྒྲོན་མ ཆོས་བདག་རིག་འཛིན་སྐྱེས་བུ འཛིན་པ་རང་གྲོལ་ཞི་གཅོད་བརྒྱུད་
པའི་དཔལ་ལྡན་བླ་མ་དམ་པ་རྣམས་ཀྱི་བྱིན་གྱིས་རློབས་ཤིག༔ ཡི་དམ་བདུད་
འདུལ་ཁྲོས་མ་ནག་མོ༔ སྐུ་སྤྲུལ་བདེ་ཆེན་དཀར་མོ༔ གསུང་སྤྲུལ་དམར་མོ་སྒྲ་
སྒྲོག༔ ཡོན་ཏན་སེར་མོ་དོན་གྲུབ༔ ཕྲིན་ལས་སྣ་ཚོགས་མཐར་ཕྱིན༔ ཡེ་ཤེས་ལས་
དང་དམ་ཚིག་ཤ་ཟ་མཁའ་འགྲོའི་ཚོགས་དང་བཅས་པ་རྣམས་ཀྱི་བྱིན་གྱིས་རློབས་
ཤིག གཞན་ཡང་ཕ་རྒྱུད་ཐབས་ཀྱི་བརྒྱུད་པཿ མ་རྒྱུད་ཤེས་རབ་ཀྱི་བརྒྱུད་པ
སྲས་རྒྱུད་ཉམས་ཀྱིས་བརྒྱུད་པཿ ཟབ་མོ་ལྟ་བའི་བརྒྱུད་ རྒྱ་ཆེན་སྤྱོད་པའི་
བརྒྱུད་པཿ བླ་མ་རིག་འཛིན་དཔའ་བོ་མཁའ་འགྲོའི་ཚོགས་དང་བཅས་པ་རྣམས་
ཀྱི་བྱིན་གྱིས་རློབས་ཤིག༔ རྒྱུ་ཉོན་མོངས་དུག་ལཿ རྐྱེན་ན་ཚ་དང་གདོན་བགེགས
འབྲས་བུ་རིགས་དྲུག་གི་སྡུག་བསྔལ་དུས་ད་ལྟ་ཉིད་དུ་བྱང་བར་མཛད་དུ་གསོལ
ནད་མེད་བདེ་བའི་དངོས་གྲུབ་འཇིགས་མེད་རྡོ་རྗེའི་གུར་ཁང་འཆི་མེད་ཚེ་ཡི་རིག་
215



མདོ་མཁྱེན་བརྩེའི་གསུང་འབུམ།
འཛིན་འགྲུབ་པར་བྱིན་གྱིས་བརླབ་ཏུ་གསོལཿ སྨིན་པར་གྱུར་ཅིག༔ གྲོལ་བར་
གྱུར་ཅིག བརྟན་པར་གྱུར་ཅིག རྟེན་འབྲེལ་སྙིང་པོ་ལན་གསུམ་བརྗོད༔ གཏང་རག་ཡོན་དུ་མཎྜལ་
འབུལ ཤིས་པ་བརྗོད་ཅིང་མེ་ཏོག་འཐོརཿ འགྲོ་ཕན་སྙིང་རྗེ་བྱང་ཆུབ་སེམས༔ མཆོག་དང་ལྡན་ཞིང་རང་འདོད་བྲལ
འཛིན་པ་རང་གྲོལ་རྣལ་འབྱོར་བ་འདི་ཡིས་འགྲོ་དོན་དཔག་མེད་འབྱུང༔ སྔོན་ལས་འཕྲལ་རྐྱེན་ལས་གྱུར་པའི འདུ་
བ་རྣམ་པ་བཞི་དང་ནི༔ གཉན་རིགས་འགོ་བའི་ནད་ཀྱི་རིགསཿ གདོན་གྱིས་བཏབ་དང་གྲིབ་ཀྱིས་གཟིར༔ ཉོན་མོངས་
སྡུག་བསྔལ་དབང་གྱུར་ཀུན༔ འདི་ཡིས་གྲོལ་བར་ཐེ་ཚོམ་མེདཿ འཛིན་པ་རང་གྲོལ་རྣལ་འབྱོར་པསཿ དབང་འདི་ནོད་
ཅིང་གཞན་དོན་བྱ༔ དད་མེད་གཡོ་སྒྱུ་ཐེ་ཚོམ་ཅན༔ སྔགས་པ་ལོག་པར་ལྟ་བ་དངཿ བླ་མར་སྡང་ཞིང་ལྟ་ལོག་སྤྱོད
སྐལ་བ་དམན་ལ་འདི་སྤེལ་ན༔ ཕན་ཅི་སྲོག་གི་གཤེད་མར་འགྱུར༔ དེ་ཕྱིར་མཁས་པས་འཚོ་ཤེས་བྱ མ་འོངས་ལྷ་
ལྕམ་ཊཀྐི་མརཿ འཕྲད་ནས་འགྲོ་དོན་འབྱུང་བར་ཤོག བཀའ་འདི་གིང་ཆེན་སྡེ་བཞི་དངཿ དུར་བདག་མིང་སྲིང་ཐུབ་
པར་སྲུངས༔ ས་མ་ཡཱ༔ རྒྱ་རྒྱ་རྒྱ༔ སྤྱི༔ བདག་འདྲ་དུས་མཐའི་གཏེར་སྨྱོན་ཁྲག་འཐུང་ཨ་ཙ་ར་དམ་པ་ནག་པོས་གསུང་
བཞིན་དག་པར་སྒྱུར་བའི་ཡི་གེའི་འདུ་བྱེད་སློབ་བུ་འོད་ཟེར་མིང་གིས་བགྱིས་པ་ཤིན་ཏུ་བྱིན་རླབས་ཆེའོ༔ ༔
216



ཐུགས་ཐིག་འཛིན་པ་རང་གྲོལ།
ཁ༽
n ཊིགཆ་ཁགླཊdི་གཊིཀའPRཆ་གིཞིཀྐབའིt[ |་
༄༅། །སཾ གུ རྒྱ མ དྡྷ ཧ ཎཾ སྲོ ཀྵ རཱ ཀྟི བྲ མུ ཎི ཏོ ཛྷ ནཾ ཀཱི ལོ བི ཧར ཏི སྨ། ། །
f ཡང་གསང་འཛིན་པ་རང་གྲོལ་ལསཿ དྲག་བསྲེགས་ཡེ་ཤེས་མེ་ལྕེ་བཞུགས། །
217



་
མདོ་མཁྱེན་བརྩེའི་གསུང་འབུམ། །
ན་མོ་ཛྙཱ་ན་ཌཱཀྐི་ནཱི་ཡེ༔ གང་འདུལ་འགྲོ་བའི་དོན་གཉིས་ལྷུན་གྲུབ་པཿ ཡེ་ཤེས་ཌཱཀྐི་ཁྲོས་མ་ལྷ་
ལྔ་མའི༔ དྲག་པོའི་མེ་མཆོད་འཇིགས་ཚོགས་འཛོམས་པའི་ སྦྱོར་བ་དངོས་གཞི་རྗེས་ཀྱི་རིམ་པ་གསུམ ཐོག་མར་
རྫས་ནི་ཚེར་མ་ཅན་གྱི་ཡམ་ཤིང་མཐོ་གང་བའམ་སོར་དྲུག་པ་བརྒྱའམ་ཉེར་གཅིག་འབྲུ་མར་རམ་རྩི་མར་ཚིལ་རྐང་
གིས་ངར་བཏབ་པ༔ ནས་སྲིན་ཡུངས་ནག་གསུམ ཁྲག་ཟན་ལྕགས་ཕྱེ་ཟངས་ཕྱེ་དུག་སྣ་གང་རྙེད་དང་བསྲེ་ལ་ལིང་ག་
བརྒྱའམ་ཉེར་གཅིག་བཅས་དངཿ སྨན་རག་གཏོར་གསུམ་མཆོད་པ་རྣམ་ལྔ་བཅས་འདུ་བྱ ཐབ་གྲུ་བཞིའི་སྟེང་དུ་ཆོས་
འབྱུང་ཁྲུ་གསུམ་དབུས་སུ་པདྨ་འདབ་བཞིའི་ལྟེ་བར་སྡེ་ལྔའི་ས་བོན་གྱིས་མཚན་པའམ་ཚོམ་བུ་བཀོད་ལཿ སྟེང་དུ་དྲག་
པོའི་ཤིང་གི་གྲུ་གསུམ་དུ་བརྩི་མཿ འབྲུ་མར་གྱི་ཁུ་བའམ་མར་ཁུ མེ་དར་རླུང་གཡ5 མེའི་བརྟུལ་ཞུགས་ཀྱི་རྫས་
རྣམས་དགོས་པའི་ཡོ་བྱད་མ་ཚང་བ་མེད་པར་སྟ་གོན་ལེགས་པར་བྱས་ལ༔ བདག་བསྐྱེད་མཁའ་འགྲོའི་ཆོ་ག་གཞུང་
བསྲང་ལྟར་བཟླས་པ་མཆོད་བསྟོད་སོགས་གྲུབ་མཐར ཕཊ བདག་དང་བསྲུང་བྱའི་ཤ་ཁྲག་ཉིལ་
གྱིས་ཞིག དཀར་དམར་ལྡན་པའི་བདུད་རྩི་རོ་བརྒྱ་ལྡན༔ སྔོན་ལས་འཕྲལ་རྐྱེན་
སྡེ་བརྒྱད་ལྷ་ཀླུ་གཉན༔ ས་བདག་དཀར་ཕྱོགས་སྐྱོང་བའི་ཚོགས་ལ་སྦྱིན༔ བཞེས་
ཤིག་རོལ་ཅིག་དགའ་མགུ་ཡི་རང་ཚིམ༔ ཐབ་གཞོབ་ཟིལ་གྱིས་ཕོག་སྲིད་སྐུ་བཟུར་
ལཿ ཀོ་ལོང་རུ་ང་ཕྲག་དོག་མ་མཛད་པར༔ བདག་གི་ལས་ཀྱི་འབྲས་བུ་མཆིས་
པར་མཛོད༔ ཕཊཙཕཊཕཊ༔ ཆུ་གཙང་གིས་བྲན་ཅིང༔ ཨོཾ་བཛྲ་ཨམྲྀ་ཏ་སོགས༔ སྲ་བྷ་ཝ་
སོགས བསྲེག་རྫས་ཀྱི་དངོས་པོ་སྟོང་པར་སྦྱངས༔ སྟོང་པའི་ངང་ལས་བྷནྡྷ་ལྕང་ལོ་
ཅན་གྱི་ནང་དུ་རྫས་རྣམས་ཤ་ཁྲག་རུས་པའི་རང་བཞིན་དང༔ ལིང་ག་དང་ཡམ་
ཤིང་གནས་གདོན་ལུས་གདོན་ནད་བདག་འཁྲུལ་པའི་རང་མཚན་གྱི་གཟུགས་སུ་
གྱུར༔ ཕཊ༔ ན་མོ༔ ཆོས་སྐུ་ཀུན་བཟང་ཡབ་ཡུམ་ནས་དྲིན་ཆེན་རྩ་བའི་བླ་མའི་
218



ཐུགས་ཐིག་འཛིན་པ་རང་གྲོལ། ཁ༽ ་
བར་དུ་བྱོན་པའི་བརྒྱུད་ལྡན་བླ་མ་རྣམས་ཀྱི་བཀའ་བདེན་པ་དང༔ ཆོས་སྐུ་ཡེ་
ཤེས་ཀྱི་མཁའ་འགྲོ་མ་ཡུམ་ཆེན་མོ༔ ལོངས་སྐུ་ཡེ་ཤེས་ཀྱི་མཁའ་འགྲོ་མ་ནམ་
མཁའི་དབྱིངས་ཕྱུག སྤྲུལ་སྐུ་ཡེ་ཤེས་ཀྱི་མཁའ་འགྲོ་མ་གསང་བ་ཡེ་ཤེས༔ ལས་
ལ་དབང་བསྒྱུར་ཡེ་ཤེས་ཌཱཀྐིའི་ཚོགས་དང་བཅས་པ་རྣམས་ཀྱི་བཀའ་བདེན, ཡི་
དམ་ཁྲོས་མ་ནག་མོ༔ བདེ་ཆེན་དཀར་མོ༔ སེར་མོ་དོན་གྲུབ༔ དམར་མོ་སྒྲ་སྒྲོག༔
སྣ་ཚོགས་མཐར་ཕྱིན་འཁོར་ཚོགས་བྱེ་བ་འབུམ་སྡེའི་ཚོགས་དང་བཅས་པ་རྣམས་
ཀྱི་བཀའ༤ ལས་དང་དམ་ཚིག་ཤ་ཟ་མཁའ་འགྲོ་དཔའ་བོ་དཔའ་མོ་གཉེར་འཛིན་
སྲུང་མ་དམ་ཅན་རྒྱ་མཚོའི་ཚོགས་དང་བཅས་པ་རྣམས་ཀྱི་བཀའ༔ བདེན་པ་ཆེན་
པོའི་བྱིན་རླབས་ཀྱིས་བསྟན་དང་དེར་འཛིན་གྱི་སྤྱི་དགྲ དཔལ་ལྡན་བླ་མའི་སྐུ་
དགྲ རྣལ་འབྱོར་བདག་གི་དགོས་དགྲ, ཁྱད་པར་དུ་དམིགས་ཡུལ་བསྲུང་བྱ་
འདི་རྣམས་ལ་དང་པོ་ནད་རིམས་བར་ཆད་མི་འདོད་པའི་སྣ་འདྲེན་པ ་ བར་དུ་
ནད་གདོན་བགེགས་ཀྱི་ཚང་བཅའ་བ ཐ་མ་ཚེ་སྲོག་ཁ་རྗེ་དབང་ཐང་ལ་རློམ་པར་
བྱེད་པའི་ཕོ་གདོན་མོ་གདོན་ཀླུ་གདོན་ས་བདག་ནད་འདྲེ་གཅོང་སྲི་ཚེ་ ལེན་
དབུགས་འཕྲོག་གནས་གདོན་ལུས་གདོན་བཀའ་ལ་མི་ཉན, དམ་ལ་མི་གནས་
དབང་དུ་མི་འདུས་འགྱུར་ལྡོག་འཕར་ལྡང་མགོ་གཡོག་མགོ་སྐོར་བྱེད་པ་ཐམས་
ཅད་གང་དུ་གནས་ཀྱང༔ ལས་བྱེད་སྤྲུལ་པའི་ཕོ་ཉ་རྣམས་དང་ཐུགས་རྗེའི་འོད་
ཟེར་ལྕགས་ཀྱུ་རྣོན་པོས་རྡོ་ཁབ་ལེན་གྱིས་ལྕགས་ཕྱེ་བསྡུས་པ་དང་བྱེའུ་ཁྲས་དེད་
པ་བཞིན་དུ་བསྲེག་རྫས་ལིང་ག་སོགས་དམིགས་པའི་རྟེན་རྣམས་དང་དབྱེར་མེད་
219



མདོ་མཁྱེན་བརྩེའི་གསུང་འབུམ།
ཁུག་ཅིག དམིགས་གནད་དང་ལྡན་པས་ལན་གསུམ་བརྗོད་མཐརཿ སྙིམས་ཤིག་དབྱེར་མེད་དུ་
སྟིམས་ཤིག༔ ཛཧཱུྃ་བཾ་ཧོ༔ རང་ཉིད་ཁྲོས་མའི་ཐུགས་ལས་སྤྲུལ་པ་ཡི༔ ལས་བྱེད་
ཁྲོ་བོ་ཁྲོ་མོ་དཔག་མེད་ཀྱིས༔ དགྲ་གདོན་གནོད་བྱེད་འགུགས་འཆིང་སྡོམ་སྨྱོས་
གཟིརཿ ཚེ་བསོད་བཀྲག་མདངས་གཟི་བརྗིད་བདག་ལ་ཕུལཿ རྣམ་པར་ཤེས་པ་
རྨོངས་འཐུམ་བརྒྱལ་བར་གྱུརཿ རྣ་ཏྲི་ཤ་ཏུ་རྦད་ཐུམཿ ཐབ་ལ་མེ་སྤར་ཞིང་ཆུ་གཙང་གིས་བྲན༔
གོས་དཀར་མོ་ཡི་སྤྲུལ་བསྒྱུར་མེ་ལྷ་མོ༔ ཁྲོ་མོ་དམར་མོ་མེ་ཡི་ཐོ་ཞགས་ཐོགས༔
གཟུང་འཛིན་བག་ཆགས་དགྲ་གདོན་བསྲེགས་པའི་ཕྱིར༔ དྲོངས་ཤིག་སྦྱོར་ཅིག་
ཡེ་ཤེས་ཆེན་མོའི་མེ དམ་ཚིག་ཟིལ་མའི་ཤུགས་ཀྱིས་རྩལ་སྐྱེད་ལ ཁམས་
གསུམ་བསྲེག་པའི་ནུས་ལྡན་མེ་དཔུང་དབུསཿ ཡུམ་ཆེན་ཁྲོས་མ་དམར་སེར་མེ་ཡི་
མདོག༔ ཁྲོ་མོའི་ཆས་རྫོགས་རང་འདྲའི་འཁོར་ལྔས་བསྐོརཿ གཡས་པས་གྲི་གུག་
གཡོན་པས་ཐོད་ཁྲག་འཛིན༔ ཞལ་གདངས་མཆེ་གཙིགས་རྔམས་པའི་ང་རོ་སྒྲོག
མེ་ཕུང་དབུས་ན་གར་སྟབས་ལིང་ངེར་བཞུགས༔ གནས་གསུམ་འབྲུ་གསུམ་འོད་
ཀྱི་འཕྲོ་འདུ་ལས༔ ཡེ་ཤེས་ལྷ་ཚོགས་གློག་ལྟར་མྱུར་བར་དྲངས༔ ཧཱུྃ༔ ཨོ་རྒྱན་
ཡུལ་གྱི་ནུབ་ཕྱོགས་ཨུ་ཙ་ལཿ རབ་འཇིགས་དྲག་པོའི་དུར་ཁྲོད་ཆེན་པོ་ནསཿ མ་
གཅིག་ཡུམ་ཆེན་ཁྲོས་མ་ལྷ་ལྔ་མཿ གདུག་པ་འདུལ་ཕྱིར་ཐུགས་དམ་གནད་ནས་
བསྐུལཿ ཐུགས་བརྩེས་དགོངས་ཏེ་གནས་འདིར་གཤེགས་སུ་གསོལཿ དགྲ་གདོན་
གདུག་པ་འདུལ་བའི་དུས་ལ་བབཿ ཨ་ཧ་རི་ནི་ས་བཛྲ་ས་མ་ཡ་ཛ་ཛ༔ དབྱིངས་
ནས་སྤྱན་དྲངས་དམ་ཚིག་པ་དང་འདྲེསཿ གཉིས་མེད་བརྟན་པར་བཞུགས་ལོ་བརྡ་
220.



ཐུགས་ཐིག་འཛིན་པ་རང་གྲོལ། ཁ༽
ཕྱག་འཚལཿ ཨརྒྱུ་ལ་སོགས་ཕྱི་ཡི་མཆོད་པ་དངཿ པཉྩ་ཨ་མྲི་ཏ་དང་བ་ལི མ་
ཧཱ་རཀྟ་དུག་གསུམ་ཤ་ཁྲག་རུསཿ འབུལ་ལོ་ལོངས་སྤྱོད་དྲག་པོའི་ཕྲིན་ལས་མཛོད།
ཨོཾ་བཛྲ་ཨནྡྷཾ་སོགས་ནསཎ ཤབྷ་མ་ཧཱ་པཉྩ་རཀྟ་མ་ཏྲཾ་རུ་ཏྲ་ཁཱ་ཧི - ཡེ་ཤེས་མཁའ་འགྲོ་
དམར་ནག་མེ་ཡི་མདོག༔ གློག་དམར་ལྗགས་བརྐྱང་དགྲ་གདོན་ཁྲག་མཆོད་འབུལ
དྲག་པོའི་ཕྲིན་ལས་མཛད་ལ་ཆེས་དཔའ་ཞིངཿ སྲིད་པ་གསུམ་གྱི་སྲོག་ལ་དབང་
བསྒྱུར་ཅིག༔ ལན་བདུན་གྱིས་བྱོན་སྐྱེམས་འབུལཿ ལས་བྱེད་སྤྲུལ་པའི་མཁའ་འགྲོ་མསཿ
བཀའ་འདས་དགྲ་བགེགས་འབྱུང་བོའི་ཚོགསཿ སྲོག་དབུགས་ཤ་ཁྲག་རུས་པར་
བཅསཿ ཁྲོས་མའི་ལྷ་ཚོགས་ཞལ་དུ་སྟོབསཿ རྣམ་ཤེས་ཆོས་ཀྱི་དབྱིངས་སུ་སྤོར༔
ཡམ་ཤིང༔ མེ་རྫསཿ ལིང་ག བསྲེགས་རྗེས་རིམ་བཞིན་བཅུ་ཕྲག་གཅིག་གམ་གཉིས་སོགས་ལན་རེ་འབུལ་ཞིང
ཨོཾ་བཛྲ་ཙནྟི་ཨ་ཧ་རི་ནི་ས་ཌཱ་ཀི་ནཱི་སརྦ་དུཏྟཾ་མ་ར་ཡ་ཕཊ༔ ཅེས་འབུལ་ཞིང་མཚམས་རྣམས་
སུ དགྲ་གདོན་དམིགས་པའི་ཡུལ་གྱུར་ཀུན༔ ཤ་ཁྲག་རུས་པ་ནང་རོལ་བཅསཿ
ཁྲོས་མ་འཁོར་བཅས་ཞལ་དུ་བསྟབ འཁོར་དང་བསྡོངས་ཟླ་རྒྱབ་བརྟེན་བཅས
མེ་ལྕེའི་ཁ་ཡི་སྦྲང་བུ་བཞིན༔ ལྷག་མ་མེད་པར་བསྲེགས་པར་བསམ༔ ཏིང་འཛིན་
དམིགས་པའི་འཕྲུལ་འཁོར་ནི༔ རྡོ་རྗེ་སློབ་དཔོན་ཞལ་ཤེས་ལྟརཿ ཟས་རྣམས་ཡོངས་སུ་རྫོགས་པའི་ཚེ༔ སླར་ཡང་
མཆོད་ཅིང་བསྟོད་བྱས་ལཿ མེ་ཡི་བརྟུལ་ཞུགས་བསྐྱེད་འདོད་ན༔ དྲག་པོའི་མེ་རྫས་ལག་ཏུ་ཐོགས༔ ཧཱུཾ་བྷོ
བདུད་འདུལ་ཁྲོས་མའི་སྐུ་ལས་སྤྲུལ་པ་ཡི༔ ཁྲོ་མོའི་དམག་ཚོགས་ཡེ་ཤེས་མེ་ལྕེའི་
འོད་འཕྲོས་པས་བདུད་བཞི་རྟེན་དང་བརྟེན་པར་བཅསཿ ལྷག་མེད་བསྲེགས་
ཤིང་ཉོན་མོངས་དུག་ལྔ་སྦྱངས༔ ལྔ་ལྡན་འོད་ཀྱི་གུར་ཁང་འཁྲིགས་པ་ཡི༔ བསྲུང་
221



་་ མདོ་མཁྱེན་བརྩེའི་གསུང་འབུམ།
བྱར་གྱུར་པའི་ཚེ་བསོད་ཉམས་པ་ཀུན༔ སོར་ཆུད་ཁྲོས་མ་སྡེ་ལྔའི་བྱིན་གྱིས་རློབས༔
ཧཱུཾ་ཕཊ་གད་རྒྱངས་སྒྲོག་ཅིང་བརྟུལ་ཞུགས་བསྐྱེདཿ ཡི་དམ་ཁྲོས་མ་ལྷ་ལྔ་འཁོར་
བཅས་ལཿ མངོན་སྤྱོད་དྲག་པོའི་ཕྲིན་ལས་བསྒྲུབས་ཟིན་པའི༔ ཕྱི་ནང་གསང་བའི་
མཆོད་པ་དཔག་མེད་འབུལཿ ཐུགས་དམ་དགྱེས་བསྐང་མཆོག་ཐུན་དངོས་གྲུབ་སྩོལཿ
ཨོཾ་བཛྲ་ཨརྒྱུ་སོགས་ནས ཤརྡ་མ་ཧཱ་པཉྩབ་ལིང་ཏ་རཀྟ་མ་ཏྲཾ་རུ་ཏྲ་ཁཱ་ཧི༔ ཧཱུྃ༔ སྤྲོས་
བྲལ་ཆོས་ཀྱི་དབྱིངས་ལས་ལོངས་སྤྱོད་རྫོགས༔ ཐུགས་རྗེའི་རྣལ་རོལ་ཡེ་ཤེས་
ལྔའི་རང་བཞིན མ་གཅིག་བདུད་འདུལ་ཁྲོས་མ་ལྷ་ལྔ་མཿ སྐུ་གསུང་ཐུགས་ཡོན་
ཕྲིན་ལས་ལྔ་ལ་བསྟོད༔ སླར་ཡང་གཤེགས་སྐྱེམས་འབུལ༔ མདུན་བསྐྱེད་ཡེ་ཤེས་ལྷ་ཚོགས་
དབྱིངས་སུ་གཤེགས༔ དམ་ཚིག་བྱིན་རླབས་འོད་ལྔའི་ཐིག་ལེར་གྱུརཿ རང་ལ་
ཐིམ་པས་དངོས་གྲུབ་རྣམ་གཉིས་ཐོབ༔ རང་ཉིད་ཡི་དམ་ལྷ་ཡི་ང་རྒྱལ་བརྟན༔
མངོན་སྤྱོད་དྲག་པོ་བསྒྲུབས་པའི་དགེ་ཚོགས་རྒྱུན འཁྲུལ་སྣང་དབང་གྱུར་འགྲོ་རྣམས་
སྒྲོལ་ཕྱིར་བསྔོ༔ བདག་ཅག་བརྟུལ་ཞུགས་སྤྱོད་པའི་རྣལ་འབྱོར་ཀུན༔ ལས་ངན་
གདུག་པ་འདུལ་བའི་གཤེད་དུ་གྱུརཿ ཡང་གསང་བླ་མེད་འཛིན་པ་རང་གྲོལ་གྱི
བསྟན་པ་ཕྱོགས་དུས་ཀུན་ཏུ་དར་རྒྱས་ཤོག བཀྲ་ཤིས་གང་རིགས་ཀྱིས་མཐའ་བརྒྱན་པར་བྱའོ༔ བསྲེགས་
ཐལ་ཆུ་བོའི་གཞུང་དུ་བསྐྱལ༔ ཡང་ན་དགྲ་གདོན་གནས་སུ་གཏོར༔ བདག་བསྐྱེད་ལས་མཇུག་སྤྱི་ལྟར་བསྡུ མ་གཅིག་ཁྲོས་མ་ལྷ་ལྔ་མའི་
དྲག་བསྲེགས་ཡེ་ཤེས་མེ་ལྕེ་འདི༔ ཊཀྐིའི་བརྡ་རིས་ཆེན་མོར་བཏབ༔ འགྲོ་དོན་དུས་ལ་བབ་པའི་ཚེ༔ སྐལ་ལྡན་མ་དང་འཕྲད་པར་ཤོག༔
ས་མ་ཡ༔ རྒྱ་རྒྱ་རྒྱ༔ གུསཿ ཨཱི༔ བདག་འདྲ་དུས་མཐའི་གཏེར་སྨྱོན་ཨ་ཙར་ནག་པོས་བརྡ་རིས་ལས་དག་པར་ཕབ་པའི་རྣོ་མྱུར་བྱིན་རླབས་ ་
ཤིན་ཏུ་ཆེ་བས་སྐལ་མེད་ལག་ཏུ་ཤོར་ཏ་རེ༔ ཡི་གེའི་འདུ་བྱེད་ཉེར་གནས་འོད་ཟེར་མཐའ་ཡས་ཀྱིས་བགྱིས་སོ༔ དགེའོ།། །།
-
་
222



ཐུགས་ཐིག་འཛིན་པ་རང་གྲོལ།
ཁ༽
ཊིཀཆ་གཆ་བའགོdཆ་ཊིཀའགག་གཞིའིཊིanaཊིཀ །
༄༅། །སཾ གུ རྒྱུ མ དྨར ཧ ཎཾ སྲོ ཉུ ཀྵ རཱ ཏྟི གླུ དྲ རཱ ཏྠ གྲྭ ཧོ བི གྲ ཧོ བི ཧ ར ཏི སྨ། །
ཡང་གསང་འཛིན་པ་རང་གྲོལ་ལས༔ དྲིག་གཅོད་བདག་འཛིན་ཚར་གཅོད་བཞུགས༔
223



མདོ་མཁྱེན་བརྩེའི་གསུང་འབུམ།
རྒྱལ་བའི་ཡུམ་ཆེན་ཤེས་རབ་ཕར་ཕྱིན་མར༔ རྩེ་གཅིག་གུས་པའི་ཡིད་ཀྱིས་ཕྱག་འཚལ་ལོ༔ འཛིན་པ་རང་གྲོལ་
ཉམས་ལེན་རྣལ་འབྱོར་པསཿ བདུད་བཞི་དབྱིངས་སུ་གཅོད་པའི་མན་ངག་ནི༔ དྲག་གཅོད་བདག་འཛིན་ཚར་གཅོད་ ་
ཅེས་བྱ་བསྟན༔ ཉམས་ལེན་ཕུང་པོའི་མཆོད་སྦྱིན་འགྱེད་ཆེན་བཞིསཿ ཚོགས་རྫོགས་སྒྲིབ་སྦྱང་འཛིན་པ་རང་གྲོལ་
ཞིངཿ བདུད་བཞི་དབྱིངས་སུ་ཞི་བར་བྱེད་པ་སྟེ༔ གང་དག་ཞི་བས་མི་འདུལ་མངོན་སྤྱོད་ཡུལཿ འགྱུར་ལྡོག་འཕར་ལྡང་
མགོ་གཡོག་མགོ་སྐོར་བྱེདཿ རྣལ་འབྱོར་མཐུ་ཆུང་ལྷ་འདྲེ་བྱིངས་ཆེ་དརཿ ལོག་ལམ་ཞུགས་པའི་དམ་སྲི་མང་གྱུར་ན༔ .
གནད་འདི་མན་ངག་སྙིང་བཅུད་དམ་པའོ༔ ནད་དང་སྡུག་བསྔལ་རྣམ་རྟོག་སྔངས་སྐྲག་དང༔ མི་དགེ་ཉམ་ཉེས་ཆོ་
འཕྲུལ་ཅི་བྱུང་ཡང༔ ད་ནི་ཅིས་ཀྱང་ཕན་པ་མེད་པ་ཡི༔ བློ་ཐག་རྦད་ཀྱིས་ཆོད་ལ་དགའ་བ་བསྒོམ ན་དགའ་ཤི་སྐྱིད་
ངན་སོང་ལྟུང་སྤྲོ་བའི༔ བདག་དང་སྣང་སྲིད་ལྷ་འདྲེའི་ཚོགས་རྣམས་ཀུན༔ བསྐལ་ཆེན་འབུམ་ཕྲག་མི་སྟོངས་དེ་སྲིད་
དུ: སྐད་ཅིག་ཙམ་ཡང་འབྲལ་བ་མེད་བསྒོམས་ལ༔ ཕཊ༔ ན་མོ སྐྱེ་མེད་ཆོས་སྐུ་མ་གཅིག་ཡུམ་
ཆེན་མོ༔ འགག་མེད་ལོངས་སྐུ་བཛྲ་ཝཱ་ར་ཧི༔ ཐུགས་རྗེ་སྤྲུལ་སྐུ་ཁྲོས་མ་ནག་མོ་
ལ བདག་འཛིན་རྩད་ནས་གཅོད་ཕྱིར་སྐྱབས་སུ་མཆི༔ ཕཊ འཁྲུལ་རྟོག་འཁོར་
འདས་ལྷ་འདྲེ་གཉིས་སུ་བཟུངཿ མེད་བཞིན་སྣང་བའི་འགྲོ་བ་རིགས་དྲུག་གཟུགས
སེམས་ཅན་ཡེ་ནས་སངས་རྒྱས་རང་བཞིན་ཏེ༔ རང་རིག་བླ་མར་རྟོགས་པར་སེམས་
བསྐྱེད་དོ༔ ཕཊ༔ རང་རིག་དབུ་མའི་ལམ་ནས་ནམ་མཁར་འཕགསཿ མ་གཅིག་རྗེ་
བཙུན་རྡོ་རྗེ་རྣལ་འབྱོར་མཿ མཐིང་གསལ་རྒྱན་དང་ཆ་ལུགས་ཡོངས་རྫོགས་སྐུ
ཕྱག་གཡས་གྲི་གུག་ནམ་མཁའི་མཐོངས་སུ་ཕྱར༔ གཡོན་པས་ཁམས་གསུམ་
འགུགས་པའི་ལྕགས་ཀྱུ་འཛིན༔ ཞབས་གཉིས་ཁྲོ་མོའི་སྟབས་བྲོས་ས་གསུམ་གཡོ༔
ཕག་ཞལ་ངུར་སྒྲས་སྲིད་གསུམ་དྲན་མེད་བརྒྱལ༔ སྤྲུལ་པའི་ཕོ་ཉས་ས་གསུམ་
224



ཐུགས་ཐིག་འཛིན་པ་རང་གྲོལ། ཁ༽
འགེངས་པར་བྱེད༔ ཐུགས་ཉིད་ཡེ་ནས་དྲི་མ་མེད་པའི་དཔལ༔ གསུང་མཆོག་དྲག་
པོའི་སྔགས་ཀྱི་རང་སྒྲ་སྟེ༔ ང་ལས་གཞན་མེད་སྐྱབས་དང་སྐྱོབ་པ་མེདཿ སངས་
རྒྱས་ཆོས་དང་དགེ་འདུན་རྩ་བ་གསུམ༔ ང་ལས་མ་སྤྲུལ་ཡེ་ནས་ཡོད་མིན་ཏེ༔ ཐམས་
ཅད་ང་ཡི་ཆོ་འཕྲུལ་ཉིད་དུ་ཤར༔ ང་ལ་སྐྱེ་དང་འཆི་བའང་ཡོད་མིན་ཏེ༔ ད་ནི་རིགས་
དྲུག་རྨང་ནས་མ་སྟོངས་བར༔ ང་དང་གནོད་བྱ་གནོད་བྱེད་ལྷ་འདྲེ་ཀུན༔ མནར་མེད་
དམྱལ་བའི་གཏིང་དུ་འཇུག་པར་བགྱི༔ ཕཊ༔ བདག་ལུས་ཆེ་ཚོ་གཞོན་དར་ལང་
ཚོ་རྒྱསཿ བཀྲག་མདངས་གཟི་བརྗིད་ལྡན་པས་ས་གཞིར་ཁྱབཿ སྣང་ཞིང་སྲིད་
པའི་ལྷ་འདྲེའི་ཚོགས་རྣམས་དང༔ ཁྱད་པར་བདག་ཅག་དཔོན་སློབ་འཁོར་བཅས་
ལཿ ཚེ་རབས་ཐོག་མ་མེད་ནས་ད་ལྟའི་བརཿ སྲོག་ལུས་དབང་ཐང་རླུང་རྟ་བླ་ཡིད་
ལཿ བདག་བཟུང་བུ་ལོན་ལན་ཆགས་ཤ་མཁོན་དང༔ མཐོང་ཐོས་དྲན་རེག་འབྲེལ་
བས་བསྡུས་པ་ཡི༔ ཕོ་གདོན་རྒྱལ་པོ་མོ་གདོན་སྲིན་མོ་དང༔ ཀླུ་དང་ས་བདག་
བཙན་བདུད་དམུ་ཐེའུ་རང དམ་སྲི་འགོང་པོ་བསེ་རག་ཡུལ་འདྲེའི་ཚོགསཿ ཟ་
འདྲེ་ཤི་གཤེད་སྲོག་གཅོད་དབུགས་ལེན་པཿ ཚེ་ལེན་མདངས་འཕྲོག་གསོན་བདུད་
གཤིན་ལྕགས་རིགསཿ ཤི་སྲི་ཕོ་སྲི་མོ་སྲི་དར་སྲི་དངཿ ཆུང་སྲི་དུར་སྲི་སྒབ་འདྲེ་ཤི་
འདྲེའི་རིགསཿ གྲོང་རྒྱུག་འདྲེ་མོ་གོད་འདྲེ་ཕུང་འདྲེ་སོགསཿ སྲིད་པའི་རྩེ་མན་ན་
རག་དམྱལ་ཁམས་ཡན༔ ཉི་ཟླའི་གོ་བར་ས་འོག་དམ་ཉམས་གནསཿ གང་ན་
གནས་ཀྱང་སྐད་ཅིག་ཡུད་ཙམ་ལཿ སྤྲུལ་པའི་ཕོ་ཉ་ཁྲོས་མ་ལྷ་ལྔ་མསཿ ནག་ཅན་
བཙོན་ཁྲིད་བྱེའུ་ཆུང་ཁྲ་ཡིས་དེད ར་ལུག་སེར་བས་བདས་བཞིན་འདིར་ཁུག་ཅིག
225



མདོ་མཁྱེན་བརྩེའི་གསུང་འབུམ།
ནམ་མཁར་ཕྱོར་ལ་བར་སྣང་ཁམས་སུ་གཡུགསཿ ལྕགས་སྲེག་ས་གཞིར་ལན་གསུམ་
རྡོབ་གྱིས་ལཿ བདག་ལུས་བེམ་པོ་འདི་དང་དབྱེར་མེད་བསྟིམ༔ དུག་གསུམ་ཤ་
ཁྲག་རུས་གསུམ་དབྱེར་མེད་འདྲེས བག་ཆགས་སྣང་གཟུགས་འདི་དང་གཉིས་
སུ་མེད༔ རྩ་རླུང་ཐིག་ལེའི་ཁམས་དང་རོ་གཅིག་འདྲེསཿ ཆོས་ཉིད་ཏིང་ངེ་འཛིན་
གྱིས་རྒྱས་བཏབ་བོ༔ ཕཊ༔ ན་མོ༔ ཆོས་སྐུ་ཀུན་བཟང་ཡབ་ཡུམ༔ ལོངས་སྐུ་
རིགས་ལྔའི་སངས་རྒྱས༔ སྟོན་པ་དྲི་མ་མེད་པཿ གསང་བདག་དགའ་རབ་རྡོ་རྗེ
རིག་འཛིན་ཤྲཱི་སེང་ སློབ་དཔོན་འཇམ་དཔལ་བཤེས་གཉེན པཎ་ཆེན་བི་མ་
མི་ཏྲཿ གུ་རུ་པདྨ་བཛྲ དྲིན་ཆེན་རྩ་བའི་བླ་མཿ ཆོས་སྐུ་ཡུམ་ཆེན་མོ མ་ཅིག་
གསང་བ་ཡེ་ཤེས༔ ཡི་དམ་རྡོ་རྗེ་རྣལ་འབྱོར་མཿ བདུད་འདུལ་ཁྲོས་མ་ལྷ་ལྔ་
འཁོར་དང་བཅས་པ་རྣམས་དངཿ ཆོས་ཉིད་འགྱུར་བ་མེད་པ་དང ཆོས་ཅན་རྒྱུ་
འབྲས་བསླུ་བ་མེད་པའི་བཀའ་བདེན་པ་དང བདེན་པ་ཆེན་པོའི་མཐུ་སྟོབས་ནུས་
པའི་བྱིན་རླབས་ཀྱིས་སྣང་སྲིད་ཀྱི་ལྷ་འདྲེ་བཀའ་ལ་མི་ཉན༔ དམ་ལ་མི་གནས་ཚིག་
ལ་མི་སྡོད༔ འགྱུར་ལྡོག་འཕར་ལྡང་མགོ་གཡོག་མགོ་སྐོར་སྙད་ཚོལ་རྗེས་སྙོག་
གནོད་ཅིང་འཚེ་བར་བྱེད་པ་ཐམས་ཅད་སྐད་ཅིག་རང་དབང་མེད་པར་བདག་ལུས་
བེམ་པོ་འདི་དང་གཉིས་སུ་མེད་པར་ཁུག་ཅིག ལན་བདུན་དགུ་སོགས་སྣང་བ་སྦྱར་ཏེ་བྱ ཕཊ༔
སླར་ཡང་མི་རྐང་གླིང་བུ་དྲག་ཏུ་འབུད༔ རང་ཉིད་རྡོ་རྗེ་རྣལ་འབྱོར་མའི༔ ང་རྒྱལ་བརྟན་པའི་ངང་ཉིད་ནས༔ ཕཊ༔
རང་ཉིད་མཁའ་འགྲོའི་ཐུགས་ལས་སྤྲུལ་པ་ཡི… མ་གཅིག་བདུད་འདུལ་ཁྲོས་མ་
ལྷ་ལྔ་མཿ མཐིང་དཀར་སེར་དམར་ལྗང་མདོག་ཁྲོ་མོའི་ཆསཿ རང་རང་རིགས་ཀྱི་
226



ཐུགས་ཐིག་འཛིན་པ་རང་གྲོལ། ཁ༽
སྤྲུལ་པ་འབུམ་འབུམ་བསྐོརཿ ཕྱོགས་བཞི་དབྱིངས་ལྔར་གར་སྟབས་ཤིག་ཤིག་གནས
ཕཊ༔ དེ་ནས་ལྷ་འདྲེ་གཉན་འབོད་ཆེན་པོ་ནི༔ མི་རྐང་གླིང་བུའི་སྒྲ་ཆེན་ལན་བདུན་སྒྲོག༔ ཕཊ༔ ཤར་གྱི་
ཕྱོགས་ནས་ལྷ་ཆེན་དབང་ཕྱུག་ཆེ ཨུ་མ་དྷེ་ཝ་ལ་སོགས་ལྷ་དམག་དཔཿ ཟུར་ཕུད་
ལྔ་པ་དྲི་ཟའི་དམག་ཚོགས་བཅས༔ ཤར་ཕྱོགས་སྣང་སྲིད་ལྷ་འདྲེའི་འཁོར་གྱིས་
བསྐོར༔ ལྷོ་ཕྱོགས་གཤིན་རྗེ་ཡ་མ་རཱ་ཛ་ལཿ ཁྲག་མིག་ཨ་ཝ་གླང་མགོ་ལ་སོགས་
པའི༔ འཆི་བདག་གཤིན་རྗེའི་ལས་མཁན་དམག་ཚོགས་དང༔ ལྷོ་ཕྱོགས་སྣང་སྲིད་
ལྷ་འདྲེའི་ཚོགས་ཀྱིས་བསྐོརཿ ནུབ་ཏུ་ཀླུ་བདུད་གདོལ་བ་ནག་པོ་ལཿ རིགས་བཞི་
ཀླུ་ཆེན་བརྒྱད་དང་ས་བདག་སོགསཿ ཀླུ་རིགས་དམག་ཚོགས་བྱེ་བ་དུང་ཕྱུར་དང༔
ནུབ་ཕྱོགས་སྣང་སྲིད་ལྷ་འདྲེའི་ཚོགས༔ བྱང་དུ་བདུད་ཀྱི་རྒྱལ་པོ་སྲོག་གཅོད་གཙོས
ནག་པོ་བཀྲག་མེད་སྐོས་རྗེ་དྲང་མཁན་སོགས༔ མ་རུང་བདུད་ཀྱི་དམག་ཚོགས་
བསམ་ཡས་དང༔ བྱང་ཕྱོགས་སྣང་སྲིད་ལྷ་འདྲེའི་འཁོར་གྱིས༴ ཤར་ལྷོ་སྲོག་
གཅོད་བེ་ཧར་རྒྱལ་པོའི་གཙོས༔ སྐུ་ལྔ་བཙུན་མོ་རུ་འདྲེན་བློན་པོ་སཿ དམ་སྲི་རྒྱལ་
འགོང་ཤི་འདྲེའི་དམག་ཚོགས་དང༔ ཤར་ལྷོ་སྣང་སྲིད་ལྷ་འདྲེའི་ཚོགས ལྷོ་ནུབ་
སྲིན་རྒྱལ་ལང་ཀ་མགྲིན་བཅུ་ལཿ ཁམས་གསུམ་ཟ་བྱེད་དུས་མཚན་ཁྱབ་འཇུག་
སོགས༔ གདུག་པ་སྲིན་པོའི་དམག་ཚོགས་མ་རུངས་སྡེ ལྷོ་ནུབ་སྣང་སྲིད་ལྷ་
འདྲེའི་འཁོར༔ ནུབ་བྱང་དྲེགས་པ་ཁམས་གསུམ་སྲོག་གི་བདག དྲེགས་པའི་གཙོ་
བོ་མཐུ་ཆེན་སྡེ་བཞི་ལཿ སྡེ་བརྒྱད་དྲེགས་པ་མཐུ་ཆེན་དམག་ཚོགས་དང༔ ནུབ་
བྱང་སྣང་སྲིད་ལྷ་འདྲེའི་འཁོར༔ བྱང་ཤར་མ་མོ་སྲིད་པའི་རྒྱལ་མོ་ལཿ མ་བདུན་
， 227



མདོ་མཁྱེན་བརྩེའི་གསུང་འབུམ།
སྲིང་བཞི་བརྟན་མ་བཅུ་གཉིས་སོགསཿ སྣང་སྲིད་མ་མོ་བྱེ་བའི་དམག་ཚོགས་དང
བྱང་ཤར་སྣང་སྲིད་ལྷ་འདྲེའི་འཁོར༔ སྟེང་ཕྱོགས་གཟའ་བདུད་རྒྱལ་པོ་ར་ཧུ་ལ
གདོང་མོ་བཞི་དང་གཟའ་བརྒྱད་རྒྱུ་སྐར་སོགས གཟའ་ཡི་དམག་ཚོགས་བྱེ་བ་
དུང་ཕྱུར་དང༔ སྟེང་གདོན་སྣང་སྲིད་ལྷ་འདྲེའི་འཁོར… འོག་ཕྱོགས་ས་བདག་ལྟོ་
འཕྱེ་ཆེན་པོ་ལཿ ཐེ་སེ་རྒྱལ་བློན་འཛིན་པ་ལག་མང་སོགསཿ ས་བདག་གདུག་པ་
ཅན་གྱི་དམག་ཚོགས་དངཿ འོག་ཕྱོགས་སྣང་སྲིད་ལྷ་འདྲེའི་འཁོར༔ ཁྱེད་ཅག་སྣང་
ཞིང་སྲིད་པའི་མགྲོན་རིགས་ཀུན༔ མ་ཅིག་ཡུམ་ཆེན་བཀའ་ལས་མ་འདའ་བར༔
ནམ་མཁའི་སྤྲིན་ཚོགས་བཞིན་དུ་འདུས་ལ་ཤོག༔ བར་སྣང་ཆར་པ་བཞིན་དུ་ཐོབ་
ལ་ཤོག ས་གཞིའི་རླུང་དམར་བཞིན་དུ་འཚུབས་ལ་ཤོག༔ སྐད་ཅིག་མྱུར་བ་ཉིད་
དུ་འདིར་ཤོག་ཅིག ་ ཕཊ མི་རྐང་གླིང་བུ་སྒྲོག་ཅིང་དམིགས་པ་གཅུན༔ འདུས་པའི་མགྲོན་རྣམས་ཟ་
རྔམས་ཁྲོས་པར་དམིགས༔ ཕཊ༔ མ་གཅིག་ཁྲོས་མ་ལྷ་ལྔ་འཁོར་བཅས་ཀྱིསཿ བེམ་པོའི་
པགས་པ་བཤུས་པས་ས་གཞིར་ཁྱབ ་. ཤ་ཁྲག་རུས་གསུམ་ནང་རོལ་དོན་སྣོད་
སོགསཿ གནོད་བྱེད་གནས་གདོན་ལུས་གདོན་དབྱེར་མེད་པཿ སྟེང་འོག་ཕྱོགས་
མཚམས་ལྷ་འདྲེའི་དམག་ཚོགས་ཀྱིསཿ ཧབ་ཐོབ་ལྷག་མ་མེད་པར་ད་རོལ་ཅིག
བྱ་རྒོད་ཐེད་དང་གཅན་མང་སྲོག་ཆགས་ཟ དམག་ཆེན་གནང་ཆེན་གཅོད་པ་ཇི་
བཞིན་དུ༔ བདག་ལུས་བེམ་པོ་འདི་ལ་ད་རོལ་ཅིག གནས་གདོན་ལུས་གདོན་ཤ་
ཁྲག་ད་རོལ་ཅིག བག་ཆགས་སྣང་གཟུགས་ལྷག་མེད་ད་རོལ་ཅིག ཤ་རྔམ་ཤ་
ཟོ་ཁྲག་རྔམ་ཁྲག་ལ་འཐུང༔ རུས་རྔམ་རུས་འཆོ་ནང་རོལ་པགས་པ་སོགསཿ གང་
228



ཐུགས་ཐིག་འཛིན་པ་རང་གྲོལ། ཁ༽
འདོད་ལྷག་མ་མེད་པར་ད་རོལ་ཅིག ཕཊ༔ ལྷ་འདྲེའི་དམག་ཚོགས་ཤ་ཁྲག་ཟོས་
པ་ཡིས༔ སླར་ཡང་ཟ་རྔམ་ཞེ་སྡང་རབ་འཁྲུག་ཅིང༔ གཅིག་གིས་གཅིག་ཟོས་
འཁོར་རྣམས་ཐམས་ཅད་ཀུན༔ ཆེ་བས་ཆུང་བ་རང་རང་གཙོ་བོ་ཡིས༔ ཐམས་
ཅད་ལྷག་མ་མེད་པར་ཡོངས་ཟོས་ཤིང༔ གཙོ་བོ་བཅུ་པོའང་ནམ་མཁའི་འཇའ་
ལྟར་ཡལཿ དམིགས་མེད་ཀུན་བཟང་ཆོས་སྐུ་ཡུམ་ཆེན་ང ཕཊ༔ དབྱིངས་རིག་བསྲེ་
ཞིང་ཅི་གནས་མཉམ་པར་བཞག འཕྲོ་རྒོད་མང་ཚེ་རུ་ལོག་དམིགས་པ་བྱ༔ འཁུ་འཕྲིག་ཆགས་སྡང་འཛིན་པའི་བློ་
སྐྱེས་ན ང་དང་སྣང་སྲིད་ལྷ་འདྲེ་བཅས་པ་རྣམསཿ མནར་མེད་དམྱལ་བའི་སྡུག་བསྔལ་མྱོང་བར་བསམ༔ དགེ་སྡིག་
འཛིན་པའི་ཕན་གནོད་རྫུན་ཕུག་རྡིབཿ དེ་ཚེ་རྟགས་བཞི་མངོན་གྱུར་ཡུམ་དོན་རྟོགསཿ བདག་འཛིན་ཚར་གཅོད་ཚད་
བཞི་མཐའ་རུ་ཕྱིན༔ གང་ལའང་ཞེན་མེད་ཉིན་མཚན་ཁ་སྦྱོར་དཿ མཐའ་བྲལ་ལྟ་བའི་ངང་མདངས་མི་འབྲལ་ཞིང
སྣང་སྲིད་བླ་མའི་རོལ་པ་ལམ་ལམ་ཤར༔ སྤྱོད་པ་རྟོག་དཔྱོད་བྲལ་བར་གྱུར་པའི་ཚེ༔ འབྲས་བུ་སངས་རྒྱས་ལག་
བཅངས་དགོངས་པའོ༔ མཇུག་བསྡུ་སྤྲོས་པ་མེད་ཅིང་སྟོང་ཉིད་ངངཿ སྟོང་ཉིད་ཡུམ་ལ་ཡེ་ཤེས་མཁའ་འགྲོ་ལཿ མ་
བཙལ་ལྷུན་རྫོགས་ཆེན་པོ་ཨེ་མ་ཧོ༔ དྲག་གཅོད་བདག་འཛིན་ཚར་གཅོད་ཅེས་བྱ་བ༔ ཟབ་མོའི་མན་ངག་རྣལ་འབྱོར་
མཚོན་ཆ་འདི༔ དྲི་མ་མེད་པའི་དགོངས་དོན་ཇི་བཞིན་དུ༔ བདག་ཉིད་དགའ་རབ་དཔའ་བོས་སྨྲས་པ་བཞིན འཛིན་ -
གྲོལ་རིག་པའི་ཡེ་ཤེས་ཀྱིས་བྲིས་པའི༔ བཀའ་འདི་འབར་མ་སྤུ་གྲི་མཆེད་གསུམ་དང༔ གིང་ཆེན་དུར་ཁྲོད་བདག་པོས་
ཐུབ་པར་སྲུངསཿ ལོག་འདྲེན་བདག་འཛིན་རྩད་ནས་ཆོད་པར་ཤོག༔ དགེའོ།། །།
229



་
ཐུགས་ཐིག་འཛིན་པ་རང་གྲོལ།
ཁ༽
༄༅། །ཟབ་དོན་གཅོད་ཡུལ་ལ་ཉེ་བར་མཁོ་བའི་འཁྲུལ་པའི་
རྟོག་ཚོགས་དབང་སྡུད་ཟིལ་གནོན་ །
རྡོ་རྗེའི་གད་མོ་བཞུགས། །
231



མདོ་མཁྱེན་བརྩེའི་གསུང་འབུམ།
༄༅། །དང་པོ་དུས་གསུམ་གྱི་རྟོག་ཚོགས་ཐད་ཀར་གཅོད་ཕྱིར། ཕཊ༔ ཅེས་བརྗོད་ལ་དྲན་རིག་སོ་མ་ངར་དང་ལྡན་
པའི་ངང་ནས། རང་ཉིད་སྐད་ཅིག་གིས་རྒྱ་མཚོ་ཆེན་པོ་ལ་གཟའ་སྐར་འཕྲལ་དུ་ཤར་བ་
ལྟར། རང་ལུས་ཤ་ཁྲག་གདོས་བཅས་ཀྱི་ཕུང་པོ་འདི་མ་ཡིན་པར་རང་བྱུང་རིག་
པའི་རང་རྩལ་ལས་རང་བྱུང་ཡེ་ཤེས་ཀྱི་མཁའ་འགྲོ་མ་རྡོ་རྗེ་ཕག་མོ་སྐུ་སྟོད་
གཟུགས་མེད་ཀྱི་ཁམས་སུ་འགྱིང་བ། སྙིང་ག་ནས་ལྟེ་བའི་བར་གྱིས་གཟུགས་ཀྱི་
ཁམས་ཡོངས་སུ་ཁྱབ་པ། སྐུ་སྨད་འདོད་ཁམས་ནས་ངན་སོང་གསུམ་པོའི་གནས་
དང་བཅས་པ་འཇིགས་པར་བརྫིས་ནས་གཡོ་འགུལ་ཙམ་ཡང་མི་ནུས་པ། ཆོས་
ཉིད་མི་འགྱུར་བའི་རྟགས་སུ་སྐུ་མདོག་མཐིང་ནག ལོངས་སྤྱོད་རྫོགས་པའི་དཔལ་
དང་ཡོན་ཏན་ལྷུན་གྱིས་གྲུབ་པའི་རྒྱན་ཆ་ལུགས་མ་ཚང་བ་མེད་པ། སྤྲུལ་སྐུ་གང་
ལ་གང་འདུལ་གྱི་གདུལ་བྱ་ཐུགས་རྗེས་མི་གཏོང་བའི་ཕྱིར་ཡེ་ཤེས་ཀྱི་མཁའ་འགྲོ་
མ་བདུད་འདུལ་ཁྲོས་མ་ནག་མོ་མཐོང་ཞིང་ཐོས་པའི་གཟུགས་ཅན་དང་གཟུགས་
མེད་ཀྱི་འགྲོ་ཁམས་རྒྱ་མཚོ་སྐྲག་ཅིང་འདར་ལ་དཔའ་འཁུམ་ནས་ཅི་བྱ་གཏོལ་
མེད་ལ་ཐུག་ནས་འདར་ལྡི་ལི་ལི་བྱེད་ནུས་པའི་བདག་ཉིད་ཅན་དུ་གྱུར། དེ་ཡང་
ཞལ་བཟོད་པར་དཀའ་བའི་ཁྲོ་མོའི་བཞིན་གཟུགས་དམར་ལ་ཟླུམ་པའི་སྤྱན་
གསུམ་དང་ལྡན་ཞིང་། སྤྱན་གཡོན་པར་ཤེས་རབ་ཀྱི་རང་བཞིན་ཉི་མའི་འོད་ཟེར་
བསྐལ་པའི་མེ་ལྟར་འབར་ཞིང་འཕྲོ་བ༔ གཡས་པར་ཐབས་ཀྱི་རང་བཞིན་ཟླ་བའི་
འོད་ཟེར་དཀར་ལ་འཚེར་བ་དེ་བཞིན་དུ་འཕྲོ་བ། སྤྱན་དབུས་མ་ཐབས་ཤེས་གཉིས་
སུ་མེད་པའི་འོད་ཟེར་དཀར་དམར་རབ་ཏུ་འཁྲུགས་པ་འབར་ཞིང་འཕྲོ་བ། དབུ་
232



ཐུགས་ཐིག་འཛིན་པ་རང་གྲོལ། ཁ༽
སྐྲ་སིལ་མས་སྐུ་རྒྱབ་ཁེབ་ཅིང་ལྷག་མ་གཙུག་གི་རྒྱན་དུ་བཅིངས་ཤིང་རྣ་ལྟག་
གཡས་སུ་ཕག་ཞལ་ནག་པོས་ངུར་སྒྲ་སྒྲོག་པ། དབུས་ཞལ་རབ་ཏུ་གདངས་པས་
སྲིད་གསུམ་མ་ལུས་ཟས་སུ་ཟ་བར་ནུས་ཤིང་ཚེམས་དང་མཆེ་བ་གངས་རི་ལྟར་
གཙིགས་ཤིང་ལྗགས་གློག་དམར་ལྟར་འཁྱུགས་པ༔ ཕྱག་གཡས་མི་ལྤགས་ཀྱི་གཡང་
གཞི་ཁྲག་གི་ཞམ་ཆུ་འབབ་པ་ནམ་མཁའི་དབྱིངས་སུ་ཕྱར་ཞིང་གཡུགས་པ་ཙམ་
གྱིས་ཁམས་གསུམ་དབང་དུ་སྡུད་ཅིང་སྲིད་གསུམ་ཟིལ་གྱིས་གནོན་པ། གཡོན་མི་
རྐང་གི་གླིང་བུ་སེང་ལྕམ་དཀར་མོའི་ང་རོ་ལས་ཀྱང་ལྷག་པར་བསྒྲགས་པས་
གཟུགས་ཅན་གཟུགས་མེད་ཀྱི་འབྱུང་པོ་མཐུ་སྟོབས་ཀྱི་རྩལ་ལ་སྙེམས་པ་ཐམས་
ཅད་སྔངས་སྐྲག་འདར་གསུམ་གྱིས་ཡིད་ཆུ་ཁོལ་ཞིང་སྙིང་རྩ་འཁྲུགས་པ། ཞལ་
ནས་ཧཱུཾ་ཧཱུཾ་དང་ཕཊ་ཕཊ་ཕེམ་ཕེམ་གྱི་སྒྲ་དྲག་པོ་འབྲུག་སྟོང་དུས་གཅིག་ཏུ་ལྡིར་
བའི་སྒྲ་ལྟ་བུ་བསྒྲགས་པས་འཇིག་རྟེན་གྱི་ཁམས་རྣམས་གཡོ་ཞིང་འགུལ་བར་
བྱེད་ནུས་པ། རུས་པའི་ཕྱག་རྒྱ་ལྔ་སོགས་ཁྲོ་མོའི་ཆས་ཐམས་ཅད་ཀྱིས་ཡོངས་སུ་
སྤྱད་ནས་རྔམས་ཤིང་འཇིགས་པར་བྱེད་པ། འཆི་བདག་གཤིན་རྗེའི་དཔུང་ཚོགས་
ཡང་འདར་ཞིང་ཡ་ང་བའི་གནས་ལ་འགོད་པར་བྱེད་པ། དེ་ལྟ་བུའི་ཡེ་ཤེས་ཀྱི་མཁའ་
འགྲོ་མ་ཆེན་མོ་ཁམས་གསུམ་སྲིད་པ་གསུམ་ལས་རྣམ་པར་རྒྱལ་བའི་ཐུགས་ཀ་
ནས་ཚད་མེད་པ་བཞིའི་འོད་ཟེར་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་འཛིན་
པའི་ཕོ་ཉ་ཡང་སྤྲུལ་དཔག་ཏུ་མེད་པ་འཇིག་རྟེན་གྱི་ཁམས་ཁྱབ་པར་སྤྲོས་པས་
གནས་གདོན་ལུས་གདོན་གྱི་གཙོར་བྱས་ལོག་འདྲེན་འབྱུང་པོའི་ཚོགས་རྣམས་ན་
233



མདོ་མཁྱེན་བརྩེའི་གསུང་འབུམ།
བུན་འཐོར་རླུང་གིས་དེད་པའམ། ར་ལུག་སེར་བས་བདས་པ་ཇི་བཞིན་སྐད་ཅིག་
ཐང་ཅིག་ ཡུད་ཙམ་ ལ་ རང་མདུན་ ལྕགས་ ཁང་གྲུ་གསུམ་འབར་བའི་ནང་དུ་
དམིགས་ཡུལ་མཚན་མ་རྫས་ཀྱི་ལིང་སོགས་དང་། དབྱེར་མེད་དུ་གྱུར་པར་བསམ་ཞིང༌། གཡང་
གཞི་བརྡབས། རྐང་གླིང་འབུད། ཕཊཙསྒྲ་དྲག་པོ་མང་དུ་སྒྲོག་པ་སོགས་བྱས། སླར་ཡང་འདི་ལྟར་རོ། །ཧཱུྃ༔ ཡུལ་
གྱི་མིང་ནི་རྒྱ་གར་ཡུལ། །གནས་ཀྱི་མཆོག་གྱུར་ཨོ་རྒྱན་གནས། །དྷུ་མ་ཐ་ལ་མཁའ་
འགྲོའི་གྲོང་། །དུར་ཁྲོད་ཆེན་པོ་བརྒྱད་རྣམས་དང་། །ཡུལ་ཆེན་ཉེར་བཞི་གནས་སོ་
གཉིས། །སྐུ་གསུམ་རྒྱལ་བའི་ཞིང་ཁམས་ནས། །མཁའ་འགྲོའི་གཙོ་མོ་ཝཱ་ར་ཧི། །
ཡེ་ཤེས་འཇིག་རྟེན་མཁའ་འགྲོ་དང་། །དམ་ཚིག་ཤ་ཟ་མཁའ་འགྲོ་སོགས། །དཔའ་
བོ་མཁའ་འགྲོའི་ཚོགས་དང་བཅས། །མ་ལུས་ལུས་པ་མེད་པའི་འཁོར། །གནས་
འདིར་སྤྱན་འདྲེན་གཤེགས་སུ་གསོལ། །གནས་འདིར་སྤྱན་འདྲེན་གཤེགས་ནས་
ཀྱང༌། །ཁམས་གསུམ་དབང་དུ་བསྡུ་བ་དང༌། །སྲིད་གསུམ་ཟིལ་གྱིས་ནོན་པར་
མཛོད། །ཕཊཝཕཊཕཊ… གཉན་འབོད་ནི ཨཱི གཙོ་བོའི་གདོན་ཆེན་བཅོ་བརྒྱད།
བྱིས་པའི་གདོན་ཆེན་བཅོ་ལྔ། ཕོ་གདོན་རྒྱལ་པོ། མོ་གདོན་བསེན་མོ། ཀླུ་གདོན་
ས་བདག གཟའ་གདོན་རྒྱུ་སྐར། མཐོ་སྲིད་པའི་རྩེ་མོ་མན་ཆད། །དམའ་ན་རག་
དམྱལ་ཁམས་ཡན་ཆད། །མཐོ་ནམ་མཁའི་ལྷ་ཕྲན་མན་ཆད། །དམའ་ས་འོག་ལྟོ་
འཕྱེ་ཡན་ཆད། །བེ་ཧར་རྒྱལ་པོ་མན་ཆད། །ཡུལ་འདྲེ་ས་སྲིན་འཁྱམས་པོ་ཡན
ཆད། །སྣང་ཞིང་སྲིད་པའི་ལྷ་འདྲེ་ཐམས་ཅད་གར་ཡང་བྲོས་དབང་མེད་པར་བདག་
གི་དབང་དུ་འདུས་ལ་གཉན་ཁྲོད་ཆེན་པོ་འདིར་འདུས་ཤིག ཕཊཕཊཕཊ༔ ཨེ་
234
ང
，.
.



ཐུགས་ཐིག་འཛིན་པ་རང་གྲོལ། ཁ༽
ཁྱད་པར་དུ་ཡང་གཉན་ཁྲོད་ཆེན་པོ་འདི་ལ་གནས་པའི་དཀར་པོ་ལྷའི་སྡེ་ཚན།
ནག་པོ་བདུད་ཀྱི་སྡེ་ཚན། དམར་མོ་བཙན་གྱི་སྡེ་ཚན། ཁྲ་བོ་གཟའི་སྡེ་ཚན། འཕན་
པོ་གཉན་གྱི་སྡེ་ཚན། ཕྱུག་པོ་ཀླུའི་སྡེ་ཚན། རཀྵ་སྲིན་པོའི་སྡེ་ཚན། ཕོ་མོ་མ་ནིང་
གི་སྡེ་ཚན་དུ་གཏོགས་པའི་ལྷ་འདྲེ་ཐམས་ཅད་རང་དབང་མེད་པར་བདག་གི་
དབང་དུ་འདུས་ལ་གཉན་ཁྲོད་ཆེན་པོ་འདིར་འདུས་ཤིག །ཕཊ་ཕཊ༔ ཁྱད་པར་དུ་
ཡང་བསྲུང་བྱ་འདི་རྣམས་ཀྱི་ལུས་ཕུང་པོ་ཁམས་དང་སྐྱེ་མཆེད་ལ་དང་པོ་ནད་ཀྱི་
སྣ་འདྲེན་པ། བར་དུ་གདོན་གྱི་ཚང་བཅའ་བ། ཐ་མ་ནད་ལ་མི་ཕན་པར་བྱེད་པའི་
ཕོ་གདོན་རྒྱལ་པོ། མོ་གདོན་བསེན་མོ། ཀླུ་གདོན་ས་བདག གཟའ་གདོན་རྒྱུ་སྐར།
མཚན་འདྲེ་མི་ལ་བསེ་རག་འགོང་བོ། ཐེའུ་རང་གྲི་བོ་གྲི་མོ། གནའ་འདྲེ་རྙིང་པ།
ད་འདྲེ་གསར་པ། ཡུལ་འདྲེ་འཁྱམས་པོ། ཟ་འདྲེ་ཤི་གཤེད། དམ་སྲི་རྒྱལ་འགོང་།
ཁའི་ནང་ནས་དབུགས་ཕྲོག་ཅིང་། ཁོག་པའི་ནང་དུ་སྲོག་གཅོད་པར་བྱེད་པའི་གནོད་
བྱེད་བདུད་དང་ལོག་པར་འདྲེན་པ་ཐམས་ཅད་རང་དབང་མེད་པར་བདག་གི་
དབང་དུ་འདུས་ལ་གཉན་ཁྲོད་ཆེན་པོ་འདིར་འདུས་ཤིག ཕཊ་ཕཊ༔ ཨེ་ཁྱད་པར་
དུའང་གཟའ་མཆོག་ཆེན་པོ་རཱ་ཧུ་ལ། ཐོག་བདག་ཐོག་འབྲུག་ཐོག་གི་མཁར་བ་
མགར་ཚང་སྤྱད་པ་སྤྱད་མཁན་ལྷ་འདྲེ་སོལ་བ་དང་བཅས་པ་ཐམས་ཅད་རང་
དབང་མེད་པར་བདག་གི་དབང་དུ་བསྡུས་ལ་གཉན་ཁྲོད་ཆེན་པོ་འདིར་འདུས་
ཤིག ཕཊ་ཕཊ༔ ཨེ་ཁྱད་པར་དུའང་གཉན་ཁྲོད་ཆེན་པོ་འདིའི་ཕུ་མདའ་དང་ཉིན་
སྲིབ་ལ་གནས་པའི་ལྷ་འདྲེ་བཀའ་ལ་འཁུ་བ་དམ་ལས་ལོག་པ་མགོ་སྐོར་རྗེས་
235



མདོ་མཁྱེན་བརྩེའི་གསུང་འབུམ།
སྙོག་བྱེད་པའི་ལྷ་འདྲེ་ཕུག་རལ་འཁྱམས་གསུམ་འབྱམས་སྡུག་ལོག་གསུམ་བྱེད་
པའི་ལྷ་འདྲེ་བཀའ་ལ་མི་ཉན་པ། དབང་དུ་མི་འདུ་བ། དམ་ལ་མི་གནས་པ། དངོས་
གྲུབ་མི་སྟེར་བར་བྱེད་པའི་ལྷ་འདྲེ་ཐམས་ཅད་རང་གི་ཞབས་ལྕགས་ཁང་ནག་པོའི་
ནང་དུ་ཚུད་པར་འདུས་ཤིག །བསྐུལ་བ་ནི། མ་འདི་ནས་ནུབ་ཀྱི་ཕྱོགས་རོལ་ན། །ཨུ་
ཙ་ལ་ཡི་དུར་ཁྲོད་ནི། །རི་བོ་ཐམས་ཅད་རུས་པའི་རི། །རྩི་ཤིང་ཐམས་ཅད་མདའ་
དང་མདུང་། །ཆུ་རླུང་ཐམས་ཅད་ཁྲག་དང་རྣག །སྒྲ་སྐད་ཐམས་ཅད་མཁའ་
འགྲོའི་སྒྲ། །དུས་གསུམ་སངས་རྒྱས་ཡ་ང་བ། །ཁྲོ་བཅུ་རྒྱུ་བར་མི་ནུས་ཤིང་། །ཕྱག་
ན་རྡོ་རྗེ་འཇིགས་པའི་ས། །ཨ་ཙ་ལ་ཡི་དུར་ཁྲོད་ནས། །མ་ཅིག་ཁྲོས་མ་བཞེངས་
སུ་གསོལ། །མ་ཅིག་ཁྲོས་མ་ནག་མོ་བཞེངས་ཙ་ན། །སྐུ་མདོག་ནག་མོ་འཇིགས་
པའི་གཟི་མདངས་ཅན། །ཕྱག་གཡས་པས་ཞིང་ཆེན་གཡང་གཞི་རྡེབས། །བརྡབས་
པས་ལྷ་སྲིན་སྡེ་བརྒྱད་དབང་དུ་བསྡུས། །གཡོན་པས་མི་རྐང་གི་གླིང་བུ་འབུད། །འབུད་
པས་ལྷ་སྲིན་སྡེ་བརྒྱད་དམྱལ་ཐག་གཅོད། །སྤྱན་གཡས་པ་ཉི་མས་གྱེན་ལ་
གཟིགས། །སྟེང་ཚངས་པའི་ལྷ་རྣམས་དབང་དུ་སྡུད། །སྤྱན་གཡོན་ཟླ་བས་ཐུར་དུ་
གཟིགས། །གྲུལ་བུམ་ཀླུ་རྣམས་དབང་དུ་སྡུད། །ཞབས་གཉིས་ཁྲིག་ཁྲིག་ས་
ལ་རྡེབ། །འཇིག་རྟེན་ཁམས་རྣམས་གཡོ་བར་བྱེད། །སྤྱི་གཙུག་ཕག་ཞལ་མཁའ་
ལ་ངུར། །ངུར་བས་ལྷ་སྲིན་སྡེ་བརྒྱད་འདར་ཞིང་དངངས། །མ་དབང་སྡུད་མཁའ་
འགྲོ་མཐུ་མ་ཆུང་། །དབང་སྡུད་མཁའ་འགྲོ་རྩལ་མ་ཞན། །རིགས་བཞིའི་མཁའ་འགྲོ་
མཐུ་མ་ཆུང་། །རིགས་བཞིའི་མཁའ་འགྲོ་རྩལ་མ་ཞན། །ནམ་མཁའི་སྤྲིན་ཚོགས་
236



ཐུགས་ཐིག་འཛིན་པ་རང་གྲོལ། ཁ༽
བཞིན་དུ་འདུས་ལ་ཤོག་ །བར་སྣང་ཆར་པ་བཞིན་དུ་ཕོབ་ལ་ཤོག །ས་གཞི་རླུང་
དམར་བཞིན་དུ་འཚུབས་ལ་ཤོག །ཕཊ༔ཧཱུྃ་ལན་གསུམ། ཕཊཧཱུྃ་གསུམ། ཕཊ༔ཧཱུྃ་གསུམ།
ཞེས་བསྐུལ་ཞིང་ཕྱོགས་བཞི་མཚམས་བརྒྱད་ཀྱི་ལྷ་འདྲེ་ཐམས་ཅད་རང་དབང་མེད་པར་བཀུག་ནས་ཁ་ཆར་བུ་ཡུག་
བཞིན་དུ་བསམས་ལ། མ་ཐུགས་ཀ་ལས་ནི་འོད་ཟེར་འཕྲོས། ཞིང་ཆེན་གཡང་གཞི་ཤར་
དུ་གཡུགས། །རྡོ་རྗེ་མཁའ་འགྲོ་ཕོ་ཉར་འགྱེད། །རྡོ་རྗེ་མཁའ་འགྲོའི་བརྟུལ་ཞུགས་
ཀྱིས། །ཤར་ཕྱོགས་ཕོ་གདོན་རྒྱལ་པོ་དབང་དུ་བསྡུས། །མོ་གདོན་བསེན་མོ་དབང་
དུ་བསྡུས། །ཀླུ་གདོན་ས་བདག་དབང་དུ་བསྡུས། །གཉན་སའི་ལྷ་འདྲེ་དབང་དུ་
བསྡུས། །ཁྱི་དམར་རྒྱལ་འགོང་དབང་དུ་བསྡུས། །གནས་གདོན་ལུས་གདོན་དབང་
དུ་བསྡུས། །ཟ་འདྲེ་ཤི་གཤེད་དབང་དུ་བསྡུས། །སྲོག་གཅོད་དབུགས་ལེན་དབང་
དུ་བསྡུས། །གསོན་བདུད་གཤིན་ལྕགས གོད་སྲི་འགབ་འདྲེ༔ ཆུང་སྲི་ཆུང་
བདུད༴ ན་ཚའི་སྣ་འདྲེནཟ དབང་དུ་བསྡུས་ལ་ཟིལ་གྱིས་གནོན། ཕཊ །ཞིང་ཆེན་
གཡང་གཞི་ལྷོ་རུ་གཡུགས། །རིན་ཆེན་མཁའ་འགྲོ་ཕོ་ཉར་འགྱེད། །རིན་ཆེན་
མཁའ་འགྲོའི་བརྟུལ་ཞུགས་ཀྱིས། །ལྷོ་ཕྱོགས་ཕོ་གདོན་རྒྱལ་པོ་དབང་དུ་བསྡུས། །
མོ་གདོན་བསེན་མོ་དབང་དུ༔ ཀླུ་གདོན་ས་བདག༔ གཉན་སའི་ལྷ་འདྲེ༔ ཁྱི་
དམར་རྒྱལ་འགོང་ གནས་གདོན་ལུས་གདོན༔ ཟ་འདྲེ་ཤི་གཤེད༔ སྲོག་གཅོད་
དབུགས་ལེན གསོན་བདུད་གཤིན་ལྕགས གོད་སྲི་དགབ་འདྲེ༴ ཆུང་སྲི་ཆུང་
བདུད༔ ན་ཚའི་སྣ་འདྲེན༔ དབང་དུ་བསྡུས་ལ་ཟིལ་གྱིས་གནོན། ཕཊ །ཞིང་ཆེན་
གཡང་གཞི་ནུབ་ཏུ་གཡུགས། །པདྨ་མཁའ་འགྲོ་ཕོ་ཉར་འགྱེད། །པདྨ་མཁའ་འགྲོའི་
=
237



མདོ་མཁྱེན་བརྩེའི་གསུང་འབུམ།.་
བརྟུལ་ཞུགས་ཀྱིས། །ནུབ་ཕྱོགས་ཕོ་གདོན་རྒྱལ་པོ་དབང་དུ་བསྡུས། །མོ་གདོན་
བསེན་མོ ཀླུ་གདོན་ས་བདག༔ གཉན་སའི་ལྷ་འདྲེ༴ ཁྱི་དམར་རྒྱལ་འགོང་
གནས་གདོན་ལུས་གདོན༔ ཟ་འདྲེ་ཤི་གཤེད༴ སྲོག་གཅོད་དབུགས་ལེནཌ གསོན་
བདུད་གཤིན་ལྕགས གོད་སྲི་དགབ་འདྲེ ཆུང་སྲི་ཆུང་བདུད༔ ན་ཚའི་སྣ་འདྲེན་
དབང་དུ་བསྡུས་ལ་ཟིལ་གྱིས་གནོན། ཕཊ། །ཞིང་ཆེན་གཡང་གཞི་བྱང་དུ་གཡུགས། །
ལས་ཀྱི་མཁའ་འགྲོ་ཕོ་ཉར་འགྱེད། །ལས་ཀྱི་མཁའ་འགྲོའི་བརྟུལ་ཞུགས་ཀྱིས། །
བྱང་ཕྱོགས་ཕོ་གདོན་རྒྱལ་པོ་དབང་དུ་བསྡུས། །མོ་གདོན་བསེན་མོ ཀླུ་གདོན་
ས་བདག༔ གཉན་སའི་ལྷ་འདྲེ༴ ཁྱི་དམར་རྒྱལ་འགོང་༴ གནས་གདོན་ལུས་
གདོན༔ ཟ་འདྲེ་ཤི་གཤེད༔ སྲོག་གཅོད་དབུགས་ལེན༔ གསོན་བདུད་གཤིན་
ལྕགས གོད་སྲི་དགབ་འདྲེ༔ ཆུང་སྲི་ཆུང་བདུད༔ ན་ཚའི་སྣ་འདྲེན༔ དབང་དུ་
བསྡུས་ལ་ཟིལ་གྱིས་གནོན། ཕཊ། །ཞིང་ཆེན་གཡང་གཞི་དབུས་སུ་གཡུགས། །
སངས་རྒྱས་མཁའ་འགྲོ་ཕོ་ཉར་འགྱེད། །སངས་རྒྱས་མཁའ་འགྲོའི་བརྟུལ་ཞུགས་
ཀྱིས། །དབུས་ཕྱོགས་ཕོ་གདོན་རྒྱལ་པོ་དབང་དུ་བསྡུས། །མོ་གདོན་བསེན་མོ་
ཀླུ་གདོན་ས་བདགཌ གཉན་སའི་ལྷ་འདྲེ༉ ཁྱི་དམར་རྒྱལ་འགོང་ཟ གནས་གདོན་
ལུས་གདོན༔ ཟ་འདྲེ་ཤི་གཤེད༔ སྲོག་གཅོད་དབུགས་ལེན༔ གསོན་བདུད་གཤིན་
ལྕགས - གོད་སྲི་དགབ་འདྲེ༴ ཆུང་སྲི་ཆུང་བདུད༔ ན་ཚའི་སྣ་འདྲེན་དབང་དུ་
བསྡུས། །དབང་དུ་བསྡུས་ལ་ཟིལ་གྱིས་གནོན། །ཕཊ་ཕཊ་ཕཊ། ཅེས་བརྗོད་ཅིང་གཡང་
བཞི་རྡེབ་རྐང་གླིང་སྒྲ་དང་བཅས་ཟིལ་གནོན་གྱི་དམིགས་པ་མ་ཟིན་བར་དུ་ཕཊ་བརྗོད། སྣང་སྲིད་འཁོར་
238



ཐུགས་ཐིག་འཛིན་པ་རང་གྲོལ། · ཁ༽ །
བའི་འགྲོ་བ་རྣམས། །མ་རིག་གསུམ་དང་རྐྱེན་བཞི་ཡིས། །འཁྲུལ་པའི་ས་བོན་
བཏབ་པ་ཡིས། །རྣམ་རྟོག་མ་རིག་ཆེན་པོ་དེ། །འཁོར་བར་ལྟུང་བྱེད་རྒྱུ་ཡིན་པས། །
དེ་ཡིས་ཕོ་གདོན་རྒྱལ་འགོང་དང༌། །མོ་གདོན་བསེན་མོ་ཀླུ་གདོན་དང་། །ཐེའུ་
རང་འགོང་པོའི་ཚོགས་རྣམས་བསྐྲུན། །དེ་སོགས་འཁོར་བའི་ལྷ་འདྲེ་ཀུན། །རང་
བྱུང་རིག་པའི་རྩལ་ཆེན་གྱིས། །འཁྲུལ་པའི་རྟོག་ཚོགས་ལས་གྱུར་པའི། །ཉོན་
མོངས་བརྒྱད་ཁྲི་དབང་དུ་བསྡུས། །དབང་དུ་བསྡུས་ལ་ཟིལ་གྱི་གནོན། །སླར་ཡང་
ལྡོག་མེད་ཀློང་དུ་བསྟིམས། །ཕཊ་ཕཊ་ཕཊ། ཕྱི་ལྟར་སྣང་ཞིང་སྲིད་པའི་འཁྲུལ་
སྣང་གིས། །ཀུན་ནས་ཀུན་ཏུ་བསྐྱེད་པའི་རྟོག་ཚོགས་དང་། །ནང་ལྟར་ང་བདག་
འཛིན་པ་ལས་བྱུང་བས། །ཕུང་པོ་ལྔ་ལས་ང་ཡིར་འཛིན་པའི་སེམས། །གསང་བ་
གནས་ལུགས་དོན་ལ་རྟག་ལྟ་དང་། །ཆད་པར་ལྟོ་སོགས་མཐའ་བརྒྱད་ལྟ་བ་དང་། །
འཇིགས་ཚོགས་སུམ་བརྒྱ་དྲུག་ཅུ་ལས་གྱུར་པའི། །རྩ་བ་ཀུན་རྫོབ་དོན་དམ་གོ་
ལྡོག་སྐྱོན། །ཉོན་མོངས་བརྒྱད་ཁྲི་བཞི་སྟོང་ནད་དང་གདོན། །ཐམས་ཅད་དབང་
དུ་བསྡུས་ལ་ཟིལ་གྱིས་གནོན། །མ་ཅིག་ཡུམ་ཆེན་བཀའ་ལས་ལྡོག་མེད་གྱུར། །
མདོར་ན་ཕན་བྱེད་ལྷ་དང་གནོད་བྱེད་འདྲེ། །དཀར་ནག་དགེ་དང་མི་དགེར་འཛིན་
པའི་ཆོས། །ཐམས་ཅད་སྐྱེ་འགགས་མེད་པའི་སྟོང་དབྱིངས་སུ། །ཟིལ་གྱིས་གནོན་
ནས་སྣང་མཆེད་ཐོབ་པའི་སྤྲིན། །མཁའ་དབྱིངས་གནས་ལུགས་ངང་དུ་འབ་ཆུབ་
གྱུར། །ཕཊཕཊཕཊ༔ དར་ཅིག་མཉམ་པར་བཞག །ཐུགས་དམ་རྒྱུད་བསྐུལ་བྱིན་རླབས་ཆུ་རྒྱུན་ནི། མོས་
གུས་རྩེ་གཅིག་གིས། མ་ཡུམ་ཆེན་ཐུགས་ལས་སྤྲུལ་པའི་སྲས། །མ་ཅིག་ཇོ་མོ་རྣལ་
239



མདོ་མཁྱེན་བརྩེའི་གསུང་འབུམ།
འབྱོར་མ། །བཀའ་ཕ་རོལ་ཕྱིན་པའི་གྲུབ་ཐོབ་མ། །སྐལ་ལྡན་ཀུན་གྱི་རྒྱུད་གྲོལ་མ། །
སྐལ་མེད་ཐར་པའི་ལམ་འདྲེན་མ། །ཛཧཱུྃ་བཾ་ཧོམས་གནས་འདིར་བྱོན། །མཐོ་སྤྱི་
གཙུག་རྒྱན་དུ་བཞུགས་སུ་གསོལ། །བཞུགས་ནས་བྱིན་གྱིས་བརླབ་ཏུ་གསོལ། །
མ་ཆོས་དབྱིངས་ནམ་མཁའ་ཡངས་པའི་ཕོ་བྲང་ནས། །ཐུགས་རྗེའི་སྤྲིན་དཔུང་
ཐིབས་སེ་ཐིབ། །ཤེས་རབ་ཉི་འོད་ད་ལེ་བ། །ཉམས་མྱོང་ན་བུན་ཁྲིགས་སེ་ཁྲིག །
བྱིན་རླབས་ཆར་རྒྱུན་སི་ལི་ལི། །བྱིན་གྱིས་རློབས་ཤིག་མ་ཅིག་མ། །བར་ཆད་
སོལ་ཅིག་མ་ཅིག་མ། །དབང་མཆོག་སྐུར་ཅིག་མ་ཅིག་མ། །དངོས་གྲུབ་སྩོལ་ཅིག་
མ་ཅིག་མ། །ལམ་སྣ་དྲོངས་ཤིག་མ་ཅིག་མ། །མ་མི་མིན་ཡེ་ཤེས་མཁའ་འགྲོ་མ། །
ལབ་སྒྲོན་ཁྱོད་ལ་གསོལ་བ་འདེབས། །འོག་མིན་གནས་སུ་ལམ་སྣ་དྲོངས། །ཨུ་
རྒྱན་གནས་སུ་ལམ་སྣ་དྲོངས། །མ་ཤར་ལ་གོམ་བདུན་བྱོན་པའི་ཚེ། །སྐུ་ལུས་ཆུང་
ལ་སྐུ་མདོག་དཀར། །རྡོ་རྗེ་མཁའ་འགྲོ་འབུམ་གྱིས་བསྐོར། །ཛཧཱུྃ་བི་ཧོ་གནས་
འདིར་བྱོན། །མཐོ་སྤྱི་གཙུག་རྒྱན་དུ་བཞུགས་སུ་གསོལ། །བཞུགས་ནས་བྱིན་
གྱིས་བརླབ་ཏུ་གསོལ། །མ་ཆོས་དབྱིངས་ནམ་མཁའ་ཡངས་པའི་ཕོ་བྲང་ནས།
ཐུགས་རྗེའི་སྤྲིན་དཔུང་ཐིབས་སེ་ཐིབ། །ཤེས་རབ་ཉི་འོད་ད་ལེ་བ། །ཉམས་མྱོང་
ན་བུན་ཁྲིགས་སེ་ཁྲིག །བྱིན་རླབས་ཆར་རྒྱུན་སི་ལི་ལི། །བྱིན་གྱིས་རློབས་ཤིག་མ་
གཅིག་མ། ་ །བར་ཆད་སོལ་ཅིག་མ་ཅིག་མ། །དབང་མཆོག་སྐུར་ཅིག་མ་ཅིག་མ། །
དངོས་གྲུབ་སྩོལ་ཅིག་མ་ཅིག་མ། །ལམ་སྣ་དྲོངས་ཤིག་མ་ཅིག་མ། །མ་མི་མིན་ཡེ་
ཤེས་མཁའ་འགྲོ་མ། །ལབ་སྒྲོན་ཁྱོད་ལ་གསོལ་བ་འདེབས། །འོག་མིན་གནས་
240
24)



ཐུགས་ཐིག་འཛིན་པ་རང་གྲོལ། ཁ༽
སུ་ལམ་སྣ་དྲོངས། །ཨུ་རྒྱན་གནས་སུ་ལམ་སྣ་དྲོངས། །མ་ལྷོ་ནས་གོམ་བདུན་
བྱོན་པའི་ཚེ། །སྐུ་ལུས་ཆུང་ལ་སྐུ་མདོག་སེར། །རིན་ཆེན་མཁའ་འགྲོ་འབུམ་གྱིས་
བསྐོར། །ཛཧཱུྃ་བཾ་ཧོས་གནས་འདིར་བྱོན། །མཐོ་སྤྱི་གཙུག་རྒྱན་དུ་བཞུགས་སུ་གསོལ།
བཞུགས་ནས་བྱིན་གྱིས་བརླབ་ཏུ་གསོལ། །མ་ཆོས་དབྱིངས་ནམ་མཁའ་ཡངས་
པའི་ཕོ་བྲང་ནས། ཐུགས་རྗེའི་སྤྲིན་དཔུང་ཐིབས་སེ་ཐིབ། །ཤེས་རབ་ཉི་འོད་ད་
ལེ་བ། །ཉམས་མྱོང་ན་བུན་ཁྲིགས་སེ་ཁྲིག །བྱིན་རླབས་ཆར་རྒྱུན་སི་ལི་ལི། །བྱིན་
གྱིས་རློབས་ཤིག་མ་ཅིག་མ། །བར་ཆད་སོལ་ཅིག་མ་ཅིག་མ། །དབང་མཆོག་སྐུར་
ཅིག་མ་ཅིག་མ། །དངོས་གྲུབ་སྩོལ་ཅིག་མ་ཅིག་མ། །ལམ་སྣ་དྲོངས་ཤིག་མ་ཅིག་མ། །
མ་མི་མིན་ཡེ་ཤེས་མཁའ་འགྲོ་མ། །ལབ་སྒྲོན་ཁྱོད་ལ་གསོལ་བ་འདེབས། །འོག་
མིན་གནས་སུ་ལམ་སྣ་དྲོངས། །ཨུ་རྒྱན་གནས་སུ་ལམ་སྣ་དྲོངས། །མ་ནུབ་ནས་
གོམ་བདུན་བྱོན་པའི་ཚེ། །སྐུ་ལུས་ཆུང་ལ་སྐུ་མདོག་དམར། །པདྨ་མཁའ་འགྲོ་
འབུམ་གྱིས་བསྐོར། ཛཧཱུྃ་བཾ་ཧོ༔གནས་འདིར་བྱོན། །མཐོ་སྤྱི་གཙུག་རྒྱན་དུ་བཞུགས་
སུ་གསོལ། །བཞུགས་ནས་བྱིན་གྱིས་བརླབ་ཏུ་གསོལ། །མ་ཆོས་དབྱིངས་ནམ་མཁའ་
ཡངས་པའི་ཕོ་བྲང་ནས། །ཐུགས་རྗེའི་སྤྲིན་དཔུང་ཐིབས་སེ་ཐིབ། །ཤེས་རབ་ཉི་
འོད་ད་ལེ་བ། །ཉམས་མྱོང་ན་བུན་ཁྲིགས་སེ་ཁྲིག །བྱིན་རླབས་ཆར་རྒྱུན་སི་ལི་ལི། །
བྱིན་གྱིས་རློབས་ཤིག་མ་ཅིག་མ། །བར་ཆད་སོལ་ཅིག་མ་ཅིག་མ། །དབང་མཆོག་
སྐུར་ཅིག་མ་ཅིག་མ། །དངོས་གྲུབ་སྩོལ་ཅིག་མ་ཅིག་མ། །ལམ་སྣ་དྲོངས་ཤིག་མ་
ཅིག་མ། །མ་མི་མིན་ཡེ་ཤེས་མཁའ་འགྲོ་མ། །ལབ་སྒྲོན་ཁྱོད་ལ་གསོལ་བ་འདེབས། །
241



མདོ་མཁྱེན་བརྩེའི་གསུང་འབུམ།
འོག་མིན་གནས་སུ་ལམ་སྣ་དྲོངས། །ཨུ་རྒྱན་གནས་སུ་ལམ་སྣ་དྲོངས། །མ་བྱང་
ནས་གོམ་བདུན་བྱོན་པའི་ཚེ། །སྐུ་ལུས་ཆུང་ལ་སྐུ་མདོག་ལྗང་། །ལས་ཀྱི་མཁའ་
འགྲོ་འབུམ་གྱིས་བསྐོར། །ཛཧཱུྃ་བཾ་ཧོ༔གནས་འདིར་བྱོན། །མཐོ་སྤྱི་གཙུག་རྒྱན་དུ་
བཞུགས་སུ་གསོལ། །བཞུགས་ནས་བྱིན་གྱིས་བརླབ་ཏུ་གསོལ། །མ་ཆོས་དབྱིངས་
ནམ་མཁའ་ཡངས་པའི་ཕོ་བྲང་ནས། །ཐུགས་རྗེའི་སྤྲིན་ཕུང་ཐིབས་སེ་ཐིབ། །ཤེས་
རབ་ཉི་འོད་ད་ལེ་བ། །ཉམས་མྱོང་ན་བུན་ཁྲིགས་སེ་ཁྲིག །བྱིན་རླབས་ཆར་རྒྱུན་
སི་ལི་ལི། །བྱིན་གྱིས་རློབས་ཤིག་མ་ཅིག་མ། །བར་ཆད་སོལ་ཅིག་མ་ཅིག་མ། །
དབང་མཆོག་བསྐུར་ཅིག་མ་ཅིག་མ། །དངོས་གྲུབ་སྩོལ་ཅིག་མ་ཅིག་མ། །ལམ་སྣ་
དྲོངས་ཤིག་མ་ཅིག་མ། །མ་མི་མིན་ཡེ་ཤེས་མཁའ་འགྲོ་མ། ལབ་སྒྲོན་ཁྱོད་ལ་
གསོལ་བ་འདེབས། །འོག་མིན་གནས་སུ་ལམ་སྣ་དྲོངས། །ཨུ་རྒྱན་གནས་སུ་ལམ་
སྣ་དྲོངས། །མ་དབུས་ནས་གོམ་བདུན་བྱོན་པའི་ཚེ། སྐུ་ལུས་ཆུང་ལ་སྐུ་མདོག་
མཐིང་། །སངས་རྒྱས་མཁའ་འགྲོ་འབུམ་གྱིས་བསྐོར། །ཛཧཱུྃ་བཾ་ཧོའགནས་འདིར་
བྱོན། །མཐོ་སྤྱི་གཙུག་རྒྱན་དུ་བཞུགས་སུ་གསོལ། །བཞུགས་ནས་བྱིན་གྱིས་བརླབ་
ཏུ་གསོལ། །མ་ཆོས་དབྱིངས་ནམ་མཁའ་ཡངས་པའི་ཕོ་བྲང་ནས། །ཐུགས་རྗེའི་
སྤྲིན་ཕུང་ཐིབས་སེ་ཐིབ། །ཤེས་རབ་ཉི་འོད་ད་ལེ་བ། །ཉམས་མྱོང་ན་བུན་ཁྲིགས་
སེ་ཁྲིག །བྱིན་རླབས་ཆར་རྒྱུན་སི་ལི་ལི། །བྱིན་གྱིས་རློབས་ཤིག་མ་ཅིག་མ། །
བར་ཆད་སོལ་ཅིག་མ་ཅིག་མ། །དབང་མཆོག་བསྐུར་ཅིག་མ་ཅིག་མ། །དངོས་
གྲུབ་སྩོལ་ཅིག་མ་ཅིག་མ། །ལམ་སྣ་དྲོངས་ཤིག་མ་ཅིག་མ། །མ་མི་མིན་ཡེ་ཤེས་
242



ཐུགས་ཐིག་འཛིན་པ་རང་གྲོལ། ཁ༽
མཁའ་འགྲོ་མ། །ལབ་སྒྲོན་ཁྱོད་ལ་གསོལ་བ་འདེབས། །འོག་མིན་གནས་སུ་ལམ་
སྣ་དྲོངས། །ཨོ་རྒྱན་གནས་སུ་ལམ་སྣ་དྲོངས། །མ་ཁྱོད་དང་དགོངས་པ་མཉམ་
པར་ཤོག །ཞེས་བརྗོད་ཅིང་སྣང་བ་འགྱུར་བར་བྱའོ། །དེས་གཅོད་གཞུང་གང་རུང་ལའང་འཇུག་པ་ལག་ལེན་
རྣམ་དག་གོ །ཅེས་གཅོད་ཀྱི་དབང་སྡུད་ཟིལ་གནོན་རྡོ་རྗེའི་གད་མོ་འདི་ནི་དངོས་སློབ་འཇིགས་མེད་མཚན་ལྡན་གྱིས་
ཞུས་ངོར་གྲུབ་དབང་རྡོ་རྗེ་འཆང་ཆེན་པོའི་གསུང་ལ་འོས་མཐུན་ཁ་སྐོང་ཅུང་ཟད་གཞན་ནས་བསྣན་པ་དགེ་ཞིང་བཀྲ་
ཤིས་པར་གྱུར་ཅིག །སརྦ་མངྒ་ལཾ། དགེའོ། དགེའོ། དགེའོ།། །།
243



ཐུགས་ཐིག་འཛིན་པ་རང་གྲོལ།
ཁ༽
ཨོཾ༔ ཐུགས་ཐིག་འཛིན་པ་རང་གྲོལ་ལས༔
ཉམས་ལེན་གཞུང་ཤིང་
245



མདོ་མཁྱེན་བརྩེའི་གསུང་འབུམ།
ས
ར་བ་མ་ལ་མ་ཆགས་མཚམསམས་ནས་ས་
བསམ
་
འ་
ས།
ན
1
༣
ན
མཚན
t
;
t
མ
ཨོཾ7 ཨཱཎཱ།ཆ་ཝཱཙཱ༔ ཆོས་སྐུ་རྒྱལ་བ་ཡུམ་ཆེན་མོ༔ ཞིང་ཁམས་དབང་སྒྱུར་གསང་ཡེ་མ༔ ཁམས་གསུམ་
ཟིལ་གནོན་ཁྲོས་མའི་རྒྱལཿ གུས་པས་འདུད་དོ་དངོས་གྲུབ་སྩོལཿ ཨ་ཏི་ཐིག་ལེ་སྐོར་གསུམ་ལསཿ མན་ངག་འཛིན་
པ་རང་གྲོལ་ཆོསཿ བརྟུལ་ཞུགས་ལྡན་པའི་རྣལ་འབྱོར་གྱིས༔ ས་ལམ་ཉི་ཟླའི་བགྲོད་པ་བཞིན གདོད་མའི་རྒྱལ་སར་
དབུགས་དབྱུང་ཞིང༔ ཐུགས་རྗེའི་རོལ་རྩལ་སྣ་ཚོགས་ཀྱིསཿ འཁྲུལ་སྣང་བདག་ཏུ་བཟུང་བ་ཡི༔ གཟུང་འཛིན་འཆིང་
བས་རབ་ཏུ་བཅིངསཿ ངན་སོང་གསུམ་གྱི་རྒྱུ་བསགས་པསཿ གཟུགས་མེད་འབྱུང་པོ་ཐབས་ཀྱིས་འདུལཿ གཟུགས་
ཅན་འབྲེལ་བས་བསྡུས་པ་ཀུན༔ ཡང་དག་ལམ་དུ་འགོད་པའི་ཐབསཿ དགའ་རབ་དཔའ་བོས་གསང་མཛོད་བསྟན
རྩ་བ་རྡོ་རྗེའི་ཚིག་རྐང་ནས༔ གསུངས་བཞིན་དགོས་པའི་ཡོ་བྱད་རིགསཿ ཞིང་ཆེན་པགས་པའི་གཡང་གཞི་དང བྱང་
སེམས་མི་རྐང་གླིང་བུ་ནི༔ ཕོ་མོ་གང་ཡིན་ཐབས་ཤེས་འབྲེལཿ ཚེར་མའི་ཤིང་གི་ཌཱ་མ་རུ༔ དར་སྣ་ལྔ་ཡི་ཅོད་པན་དང༔
དྲིལ་གཡེར་མགྲོན་ཚོམ་ལྔ་ཡིས་བརྒྱན༔ ཚོགས་གཞོང་བྷནྡྷ་མཚན་ལྡན་དངཿ གཅན་གཟན་གཏུམ་པོའི་པགས་པའི་
གདན༔ ཐོད་པའི་ཕྲེང་བ་དང་བཅས་ཏེ༔ ཆོས་དྲུག་རྣལ་འབྱོར་སྤྲོས་བཅས་སོ༔ སྤྲོས་མེད་དམིགས་པའི་ཆོ་འཕྲུལ་
མཆོག གཉན་ཁྲོད་རྟག་ཏུ་འགྲིམ་པའི་ཚེ༔ ཐོག་མར་ཟིལ་གནོན་དམིགས་པ་ནི༔ བླ་མའི་གསོལ་འདེབས་བསྒོམ་
བཟླས་མཐར༔ ཕཊ༔ རང་རིག་མ་བཅོས་སྐད་ཅིག་དྲན་རྫོགས་སཿ བདུད་འདུལ་ཁྲོས་
མ་ནག་མོ་འཇིགས་རུང་གཟུགསཿ སྤྱན་གསུམ་ཞལ་གདངས་ལྗགས་འདྲིལ་མཆེ་
བ་གཙིགསཿ ཕྱག་གཉིས་གཡང་གཞི་ཕྱར་ཞིང་རྐང་གླིང་སྒྲོག༔ དྲག་པོའི་ཆས་
རྫོགས་ཞབས་གཉིས་གར་སྟབས་འགྱིང༔ རི་རབ་ལྟ་བུའི་སྐུ་ལུས་བརྗིད་པ་ལ
སྲིད་པ་གསུམ་ལས་རྣམ་པར་རྒྱལ་བ་ཡི༔ ཐུགས་ལས་གནམ་ལྕགས་རི་རབ་སྲ་
བརྗིད་བརྟན འོད་ཟེར་མེ་དཔུང་འབར་བ་འཕྲོས་པ་ཡིས༔ གཉན་དམིགས་ཐོག་
ཏུ་གནམ་ལྕགས་ཐོག་ལྟར་བབ༔ གནས་གདོན་ལུས་གདོན་གཙོར་གྱུར་འདོད་
$
246



ཐུགས་ཐིག་འཛིན་པ་རང་གྲོལ། ཁ༽
ཁམས་ཀྱི སྣང་སྲིད་ལྷ་འདྲེ་ཐམས་ཅད་འོག་ཏུ་མནན༔ བྲོས་འཁྱམས་དབང་མེད་
འགུལ་བསྐྱོད་མི་ནུས་པརཿ དཔའ་ཟིལ་ཆགས་ཤིང་དྲན་མེད་གནས་པར་བསམ༔
ཧཱུྃ་ཧཱུྃ་ཧཱུྃ༔ ཕཊ༔སྒྲ་དྲག་པོས་སྲིད་གསུམ་འགེངས་པར་བསམཿ ལྟ་བའི་ངར་མདངས་མ་བྲལ་ཤུགས་ཀྱིས་འགྲོ
གཉན་དམིགས་སྟེང་དུ་སླེབས་མ་ཐག་ཉིད་དུ༔ ཆོས་ཉིད་གདེང་ལྡན་ལྟ་བའི་ངང་ཉིད་ནསཿ བརྟུལ་ཞུགས་རོ་ཉལ་
དམིགས་པའི་འཕྲུལ་འཁོར་གཙོ སྤྲོས་བཅས་ཕྱོགས་བཞི་དབུས་ལྔར་ཐོ་ཆུང་བརྩིགསཿ ཅོག་བུའམ་གནས་ཁང་ཁྲོས་
མའི་གཞལ་ཡས་དབུས༔ གདན་ཉིད་གཡང་གཞི་ས་གཞིར་ཁྱབ་པའི་འོག༔ ལྕགས་ཁང་དབུས་སུ་ལྕགས་ཀྱི་དྲྭ་བ་
བསྒོམ༔ ཁྲོས་མའི་བསྒོམ་བཟླས་གཉན་འབོད་རིང་མོ་བྱ ལྷ་འདྲེ་འགྱུར་ལྡོག་མགོ་གཡོག་བྱེད་པ་དང༔ གཅན་གཟན་
གདུག་པ་དགྲ་རྐུན་ཆོམ་པོའི་རིགསཿ དྲྭ་མིག་གིས་བཅིངས་མགོ་མཇུག་ཐུར་ལྡོག་བསམ༔ ལྷ་འདྲེའི་དམག་ཚོགས་ས་
གཞིའི་རྡུལ་གྱི་གྲངས ཁྲོམ་ཚོགས་ཇི་བཞིན་འདུས་པའི་ཕྱི་རོལ་དུ༔ འཇིག་རྟེན་ལས་དང་ཤ་ཟ་དམ་ཚིག་གི མཁའ་
འགྲོའི་དམག་ཚོགས་དེའི་ཕྱིར་ཡེ་ཤེས་ཀྱི ཊཀི་སྡེ་བཞི་སྤྲུལ་འཁོར་བཅས་པས་བསྐོར༔ དེ་ཕྱིར་རྡོ་རྗེའི་ར་གུར་སྲ་
ཞིང་བརྟན༔ སྤུ་གྲི་རེག་གཅོད་མེ་རླུང་འཁྲིགས་པར་བསྒོམ༔ འཛིན་པ་རང་གྲོལ་དམིགས་པའི་འཕྲུལ་འཁོར་དང
ནམ་མཁའ་སྒོ་འབྱེད་ལྟ་བའི་ཉམས་ལེན་གནདཿ ཐུན་མཚམས་ལས་ཕྲན་དམིགས་པ་སྐབས་དང་སྦྱར༔ སྐབས་སུ་
ཕུང་པོའི་མཆོད་སྦྱིན་བསྡུས་ཙམ་བཏངཿ སློང་ཚད་མཐར་ཕྱིན་ཚར་ཆད་ཕྲན་བུའི་སྐབསཿ བྱིན་རླབས་གནདའབེབས་
རིང་མོ་གནད་དུ་བསྣུན༔ མཆོད་སྦྱིན་གཅོད་ཚོགས་འདི་ཉིད་ཉམས་སུ་ལོངསཿ ཚོགས་རྫོགས་སྒྲིབ་སྦྱང་མཐར་ཕྱིན་
འབྲས་སྨིན་འགྱུར ཐོག་མར་སྐྱབས་སུ་འགྲོ་བའི་རིམ་པ་ནི༔ ན་མོ༔ ཕྱོགས་བཅུ་དུས་བཞིའི་བཅོམ་
ལྡན་རྒྱལ་བ་སྲསཿ རྩ་བ་བརྒྱུད་པའི་བླ་མའི་ཚོགས་རྣམས་དངཿ ཡི་དམ་ཞི་ཆགས་
ཁྲོ་བོའི་དཀྱིལ་འཁོར་ལཿ ཡེ་ཤེས་ལས་མཛད་ཌཱཀྐིའི་ཚོགས་རྣམས་ལཿ བྱང་ཆུབ་
སྙིང་པོའི་བར་དུ་སྐྱབས་སུ་མཆི༔ གདོད་མའི་གཞི་ལ་མངོན་པར་བྱང་ཆུབ་པའི
247



མདོ་མཁྱེན་བརྩེའི་གསུང་འབུམ།
།
ཀུན་བཟང་ཐོག་མའི་མགོན་ལ་སྐྱབས་སུ་མཆི༔ སྟོང་ཉིད་མ་བཅོས་ཀ་དག་གདོད་
མའི་གཤིསཿ བཟང་མོ་ཀུན་ཁྱབ་མ་ལ་སྐྱབས་སུ་མཆི༔ གཞི་ལས་མ་གཡོས་ཞིང་
ཁམས་སྐུ་ལ་རྫོགས༔ ཤེས་རབ་ཕ་རོལ་ཕྱིན་མར་སྐྱབས་སུ་མཆི༔ ལོངས་སྤྱོད་
རྫོགས་པའི་ཞིང་ལ་མངའ་དབང་བསྒྱུརཿ མ་ཅིག་གསང་ཡེ་མ་ལ་སྐྱབས་སུ་མཆི༔
ཁྲག་འཐུང་རོལ་པའི་ཞིང་ཁམས་སྤྲུལ་པའི་གཞི༔ བདུད་འདུལ་དབྱིངས་ཕྱུག་མ་
ལ༴ ཁམས་གསུམ་སྲིད་པ་གསུམ་ལས་རྣམ་པར་རྒྱལཿ ཊཱཀྐི་ཁྲོས་མ་ལྷ་ལྔར༴ སྣ་
ཚོགས་ཐབས་ཀྱིས་འགྲོ་དྲུག་སྡུག་བསྔལ་སེལཿ རྗེ་བཙུན་ཏཱ་རེ་མ་ལ༴ ཤེས་རབ་
རྣོན་པོས་རྒྱལ་བའི་དགོངས་པ་རྟོགས འཇམ་དཔལ་སྨྲ་བའི་སེང་གེར= སྙིང་རྗེ་
ཆེན་པོས་འགྲོ་བའི་སྡུག་བསྔལ་སྐྱོབས༔ འཕགས་མཆོག་ཕྱག་ན་པདྨོར༔ མཐུ་
སྟོབས་དབང་བསྒྱུར་ལས་ཀྱི་ས་མཚམས་འཛིན༔ གསང་བདག་རྡོ་རྗེ་འཛིན་ལ
ལས་དང་ས་མཚམས་ཀུན་ལ་དབང་སྒྱུར་བའི མ་ཅིག་ལས་ཀྱི་དབང་མོར་སྐྱབས་
སཿ ཆོས་དབྱིངས་ཀློང་ལས་སྐལ་ལྡན་དོན་ལ་དགོངས༔ སྟོན་པ་དྲི་མ་མེད་ལ
རྫོགས་ཆེན་དོན་བརྒྱུད་གདམས་པའི་གསང་མཛོད་འཛིན༔ གསང་བདག་དགའ་
རབ་དཔའ་བོ༔ ཧེ་རུ་ཀ་དཔལ་དཀྱིལ་འཁོར་ཀུན་གྱི་གཙོ༔ པདྨ་ཐོད་ཕྲེང་རྩལ་
ལ འགྲོ་བའི་དོན་དུ་སྣ་ཚོགས་སྐུ་སྤྲུལ་ལཿ ཡུམ་ཆེན་མན་ར་ལ༔ ཟངས་མདོག་
དཔལ་རིར་མཁའ་འགྲོའི་གསང་མཛོད་འཛིན༔ མཁའ་འགྲོ་ཡེ་ཤེས་མཚོ་རྒྱལ
བརྟུལ་ཞུགས་ལམ་སློང་རྟེན་འབྲེལ་ཐབས་ལ་མཁས ཕ་གཅིག་དམ་པ་ནག་
པོར༔ འཆི་མེད་ཚེ་ཡི་རིག་འཛིན་མཆོག་བརྙེས་པའི རྣལ་འབྱོར་གྲུབ་པའི་རྒྱལ་
248



ཐུགས་ཐིག་འཛིན་པ་རང་གྲོལ། ཁ༽
མོར༴ འཛིན་པ་རང་གྲོལ་ལས་ལ་དབང་སྒྱུར་བའི༔ བདེ་ཆེན་ལབ་ཀྱི་སྒྲོན་མར་
བརྟུལ་ཞུགས་ལམ་སློང་རྐྱེན་ངན་གྲོགས་སུ་འཆརཿ གཏེར་ཆེན་ཁྲག་འཐུང་དཔའ་
བོར༔ འཇའ་ལུས་སྐུ་བརྙེས་འགྲོ་བའི་དཔལ་དུ་ཤརཿ དྷི་ཁྱབ་ཏཱ་རེ་མ་ལ་སྐྱབས་
འཛིན་པ་རང་གྲོལ་ཉམས་ལེན་མཐར་ཕྱིན་མཛད ཆོས་བདག་སྐྱེས་བུའི་ཚོགས་
ལ་སྐྱབས་སུ་མཆི༔ བདག་སོགས་ནམ་མཁའི་མཐར་ཐུག་སེམས་ཅན་ཀུན༔ སྐྱབས་
གནས་རྣམས་ཀྱི་ཐུགས་རྗེས་རྗེས་བཟུང་ནསཿ མ་དག་རིགས་དྲུག་འཁོར་བའི་སྐྱེ་
སྒོ་ཆོད༔ དག་པ་སྐུ་གསུམ་ས་ལ་དབུགས་དབྱུང་ཤོག༔ ལན་གསུམ གཉིས་པ་སེམས་བསྐྱེད་
པ་ནི༔ ཕཊ༔ ནམ་མཁའི་མཐར་ཐུག་གྱུར་པའི་སེམས་ཅན་ཀུན༔ བྱམས་དང་སྙིང་རྗེ་
དགའ་བ་བཏང་སྙོམས་ཏེ ཚད་མེད་རྣམ་བཞི་རྒྱུད་ལ་སྐྱེས་ནས་ཀྱང སྦྱིན་པ་
ཚུལ་ཁྲིམས་བཟོད་པ་བརྩོན་འགྲུས་དང བསམ་གཏན་ཤེས་རབ་ཕྱིན་དྲུག་ལམ་
མཐར་ཕྱིན༔ རིགས་དྲུག་སྡུག་བསྔལ་རྒྱུ་དང་བྲལ་གྱུར་ནསཿ བདེ་བའི་རྒྱུ་སྒྲུབ་
དགེ་དང་མི་འབྲལ་ཞིང༔ བླ་མེད་རྫོགས་པའི་སངས་རྒྱས་ཐོབ་པར་ཤོག༔ སེམས་
ཉིད་འོད་གསལ་འདུས་མ་བྱས་པའི་དོན སངས་རྒྱས་རང་ལ་གནས་པ་ངོ་ཤེས་
ནས༔ འཁྲུལ་བའི་སྣང་བ་རྨི་ལམ་སད་པ་བཞིན༔ འདུས་མ་བྱས་པའི་ཀློང་དུ་གྲོལ་
བར་ཤོག༔ ལན་གསུམཿ གསུམ་པ་ཡན་ལག་བདུན་པ་འབུལ་བ་ནི༔ ཕཊ༔ གནས་གདོན་ལུས་
གདོན་སྣང་སྲིད་ལྷ་འདྲེ་དང༔ མི་དང་མི་མིན་འབྱུང་པོས་གཙོར་གྱུར་པའི༔ སྐྱེ་
གནས་བཞིས་བསྡུས་རིགས་དྲུག་སེམས་ཅན་ཀུན༔ སྐུ་གསུམ་རྒྱལ་བ་རྩ་གསུམ་
ལྷ་ཚོགས་ལ༔ ཞིང་གི་རྡུལ་སྙེད་ལུས་སྤྲུལ་ཕྱག་འཚལ་ལོ༔ ཀུན་བཟང་བླ་མེད་
249



མདོ་མཁྱེན་བརྩེའི་གསུང་འབུམ།
མཆོད་སྤྲིན་རྒྱ་མཚོས་མཆོད༔ སྡིག་སྒྲིབ་ཉེས་ལྟུང་དམ་ཚིག་ཉམས་ཆགས་བཤགས༔
ཐུགས་བསྐྱེད་མཛད་པ་རྒྱ་ཆེར་རྗེས་ཡི་རང༔ ཟབ་གསང་ཆོས་ཀྱི་འཁོར་ལོ་བསྐོར་
བར་བསྐུལཿ སེམས་ཅན་མ་གྲོལ་བར་དུ་བཞུགས་གསོལ་འདེབསཿ དགེ་ཚོགས་
བྱང་ཆུབ་ཆེན་པོའི་རྒྱུ་རུ་བསྔོ༔ བཞི་པ་རྡོ་རྗེའི་མཎྜལ་འབུལ་བ་ནི༔ ཕཊ༔ རང་རིག་སྙིང་དབུས་
ཚངས་བུག་ནས་བརྒྱུད་དེ༔ ནམ་མཁར་འཕགས་ཤིང་རྣལ་འབྱོར་མ་རུ་གྱུརཿ ཕྱག་
གཡས་གྲི་གུག་ལྤགས་པ་ཧྲལ་གྱིས་ཕྲལ ཤ་ཁྲག་མགོ་བོ་ནང་རོལ་སྤུངས་པ་ལ
ཌཀྐིའི་ཐུགས་ལས་ཀྲྀདང་འོད་ཟེར་འཕྲོས༔ བེམ་པོར་ཕོག་པས་སྐད་ཅིག་གནས་
འགྱུར་ཏེ པགས་པ་དབང་ཆེན་གསེར་གྱི་ས་གཞི་ལཿ ཟོ་ཁོག་རི་རབ་མགོ་བོ་
རྣམ་པར་རྒྱལཿ དབུ་མ་དཔག་བསམ་སྡོང་པོ་ཡལ་ག་རྒྱསཿ ཙིཏྟ་ཡིད་བཞིན་ནོར་
བུ་རིན་པོ་ཆེ༔ ཤ་ཁྲག་རུས་པ་ནང་རོལ་སོ་སེན་བཅསཿ གསེར་གྱི་རི་བདུན་རོལ་
པའི་མཚོ་བདུན་དང༔ ལྷ་མིའི་འདོད་ཡོན་ལོངས་སྤྱོད་དཔག་ཏུ་མེད༔ ཡན་ལག་
ཉིང་ལག་རྒྱུ་མ་ཁྲག་ཆུ་སེརཿ ཤར་དུ་ལུས་འཕགས་ལྷོ་རུ་འཛམ་བུ་གླིང༔ ནུབ་བྱང་
བ་ལང་སྤྱོད་དང་སྒྲ་མི་སྙན ལུས་དང་ལུས་འཕགས་རྔ་ཡབ་རྔ་ཡབ་གཞན༔ གཡོ་
ལྡན་ལམ་མཆོག་འགྲོ་དང་སྒྲ་མི་སྙན༔ སྒྲ་མི་སྙན་གྱི་ཟླ་དང་གླིང་ཕྲན་བརྒྱད༔ མཐའ་
སྐོར་རྒྱ་མཚོ་ལྕགས་རི་མུ་ཁྱུད་བཅས༔ འདོད་ཁམས་སྟོང་གསུམ་སྟོང་གི་འཇིག་
རྟེན་ཁམསཿ སྟེང་དུ་གཟུགས་ཁམས་གནས་རིས་བཅུ་བདུན་དང༔ གཟུགས་མེད་
ཁམས་སོགས་བཀོད་པ་ལྷུན་རྫོགས་པཿ ལོངས་སྐུའི་ཞིང་གི་བཀོད་པ་བྱེ་བྲག་སོགས
ནམ་མཁའ་ས་གཞི་བར་སྣང་ཀུན་ཁྱབ་སྤྲུལ༔ མཆོད་པར་འོས་པའི་ཚོགས་ཞིང་ལྷ་
250



ཐུགས་ཐིག་འཛིན་པ་རང་གྲོལ། ཁ༽
ཚོགས་ལཿ ཕུལ་བས་ཚོགས་རྫོགས་སྒྲིབ་པ་དག་པར་ཤོག༔ རང་ལུས་མཎྜལ་
ཡོངས་རྫོགས་དག་པ་འདི༔ བློ་ཡིས་བླངས་ཏེ་ལྟོས་པ་མེད་པར་འབུལཿ ཆགས་
ཞེན་འཁྲུལ་བའི་འཛིན་པ་ཡོངས་དག་ནསཿ བསོད་ནམས་ཡེ་ཤེས་ཚོགས་ཆེན་
རབ་རྫོགས་ཏེ༔ བདག་འཛིན་འཆིང་བ་རྩད་ནས་ཆོད་པར་ཤོག༔ གུ་རུ་རཏྣ་
མཎྜལ་པཱུ་ཙ་ཧོ༔ ལྔ་པ་ཚོགས་ཞིང་གི་དཀྱིལ་འཁོར་ལྷ་ཚོགས་གསལ་གདབ་པ་ནི༔ ཕཊ སྣང་བ་རྣམ་
དག་མདུན་གྱི་ནམ་མཁའ་ལཿ – འོག་མིན་ལྷུན་རྫོགས་སྟུག་པོ་བཀོད་པའི་ཞིང༔
རྒྱན་བཀོད་ཕུན་ཚོགས་འཇའ་འོད་སྤྲིན་ཕུང་འཁྲིགས༔ དབུས་སུ་རིན་ཆེན་སེང་ཁྲི་
མཛེས་པའི་དབུས༔ པདྨ་ཉི་ཟླ་བམ་ཆེན་རོ་གདན་ལཿ སྐྱབས་གནས་གཅིག་ཆོག་
བླ་མ་ཧེ་རུ་ཀཿ སྐུ་མདོག་དཀར་ལ་དམར་བའི་མདངས་ཆགས་པ༔ ཞལ་གཅིག་
ཕྱག་གཉིས་ཞི་མ་ཁྲོ་ཡི་ཉམས༔ དབུ་སྐྲ་ཐོར་ཚུགས་ལྷག་མས་སྐུ་རྒྱབ་ཁེབས༔
ཕྱག་གཡས་ཌ་རུ་གཡོན་པས་དྲིལ་བུ་འཁྲོལ༔ གཞོན་ཚུལ་ཞབས་གཉིས་རྒྱལ་པོ་
རོལ་སྟབས་བཞུགས༔ ཧེ་རུ་ཀ་ཡི་རྒྱན་ཆས་སྐུ་ལ་རྫོགས༔ ལྷ་ལྕམ་བདེ་བའི་ཡུམ་
མཆོག་ཌཀྐི་མ དཀར་གསལ་གྲི་ཐོད་འཛིན་ཅིང་མཁའ་འགྲོའི་ཆསཿ གཞོན་
ཚུལ་བདེ་བའི་ཉམས་ལྡན་མཉམ་པར་སྦྱོར༔ གཡས་སུ་བམ་ཆེན་ཕོ་མོ་བསྣོལ་
བའི་ཁརཿ བརྟུལ་ཞུགས་གྲུབ་པས་ཁྱུ་མཆོག་དམ་པ་རྗེ༔ སྐུ་མདོག་དམར་ནག་
ཁྲོ་ཚུལ་བརྗིད་པའི་ཉམསཿ ཞལ་གཅིག་སྤྱན་གསུམ་ནམ་མཁའི་མཐོངས་སུ་གཟིགས
ཕྱག་གཡས་སེང་ལྡེང་ཌཱ་རུ་ནམ་མཁར་འཁྲོལཿ སྐུ་གསུམ་ཞིང་གི་ལྷ་ཚོགས་ཐུགས་
རྒྱུད་བསྐུལ༔ གཡོན་པས་བྷནྡྷ་བདུད་རྩིས་བཀང་བ་བསྣམས༔ དཀར་དམར་ཡེ་
ནྟི
251



མདོ་མཁྱེན་བརྩེའི་གསུང་འབུམ། .
ཤེས་བདུད་རྩིའི་བཅུད་ལ་རོལཿ བུདྡྷ་རིགས་ཀྱི་མ་གཅིག་ལབ་སྒྲོན་མཿ དཀར་
གསལ་དཔའ་མོའི་ཆས་རྫོགས་རྡོར་དྲིལ་འཛིན༔ གཉིས་མེད་འཁྲིལ་སྦྱོར་བདེ་ཆེན་
རོལ་པ་ཡིས༔ ཕོ་རྒྱུད་བརྒྱལ་ཞིང་མོ་རྒྱུད་དབང་དུ་བསྡུསཿ འགུགས་འདྲེན་སྤར་
སོགས་ལས་བཞིའི་རྫུ་འཕྲུལ་མྱུརཿ གཡོན་དུ་པདྨ་ཉི་མ་རོ་ཡི་གདན༔ ཡི་དམ་
མཁའ་འགྲོ་བདུད་འདུལ་ཁྲོས་མ་ནག ཞལ་གདངས་ལྗགས་འདྲིལ་མཆེ་བ་གངས་
རི་གཙིགས༔ སྤྱན་གསུམ་སྡང་མིག་འཁོར་འདས་ཀུན་ལ་གཟིགས༔ སྤྱི་གཙུག་
ཕག་ཞལ་ངུར་སྒྲས་ས་གསུམ་གཡོ༔ དབུ་སྐྲ་ཕྱེད་བཅིངས་ཟར་བུ་ཐུར་དུ་འཕྱང༔
ཕྱག་གཉིས་གྲི་གུག་ཕྱར་ཞིང་ཐོད་ཁྲག་འཐུང༔ ཞབས་གཉིས་དཔའ་མོའི་གར་སྟབས་
ལིང་ངེ་ ཁྲོ་མོའི་ཆས་རྫོགས་ཁ་ཊི་མཆན་དུ་བཅུག ཤར་དུ་རྡོ་རྗེ་མཁའ་འགྲོ་
དཀར་གསལ་ལཿ ལྷོ་རུ་རིན་ཆེན་མཁའ་འགྲོ་ས་སྙིང་མདོག ནུབ་ཏུ་པདྨ་མཁའ་
འགྲོ་པད་རག་འོད༔ བྱང་དུ་ལས་ཀྱི་མཁའ་འགྲོ་ལྗང་ནག་མདངསཿ བཞི་ཀའང་
ཆ་ལུགས་ཕྱག་མཚན་གཙོ་མོར་མཐུན༔ ཞི་རྒྱས་དབང་དྲག་ལས་བཞིའི་ངང་ཚུལ་
སྟོན ཡེ་ཤེས་མེ་དཔུང་རང་མདོག་འོད་ཟེར་འཁྲིགས རྒྱབ་ཏུ་ཡུམ་ཆེན་ཤེས་
རབ་ཕར་ཕྱིན་མ བཙོ་མ་གསེར་མདོག་ཞལ་གཅིག་ཕྱག་བཞི་ཡིས༔ རྡོ་རྗེ་གླེགས་
བམ་མཉམ་བཞག་ཕྱག་རྒྱ་མཛད༔ སྐྱིལ་མོ་ཀྲུང་བཅས་པདྨ་ཉི་ཟླར་བཞུགས༔ མདུན་
རྒྱབ་མེད་ཅིང་ཕྱོགས་ཀུན་ཐ་ལེར་གཟིགས༔ འཁོར་འདས་ཀུན་ལ་ཁྱབ་པའི་ཡུམ་
ཆེན་མོ༔ གྲགས་སྟོང་ཆོས་ཀྱི་རང་སྒྲ་དུས་ཀུན་སྒྲོག བསྐལ་བཟང་བདེ་གཤེགས་
སྟོང་དང་སེམས་དཔས་བསྐོར༔ མདུན་དུ་རྗེ་བཙུན་འཕགས་མ་ཏཱ་རེ་མ༔ ལྗང་གསལ་
252



ཐུགས་ཐིག་འཛིན་པ་རང་གྲོལ། ཁ༽་
ཞི་འཛུམ་མཆོད་སྦྱིན་དཀོན་མཆོག་གསུམ༔ མཚོན་པའི་སྐྱབས་སྦྱིན་རྒྱ་ཡིས་ཨུཏྤལ་
བསྣམསཿ རིགས་ཀྱི་ཏཱ་རེ་ཉི་ཤུའི་འཁོར་དང་བཅསཿ སྣ་ཚོགས་ཐབས་ཀྱིས་འགྲོ་
བའི་དོན་ལ་དགོངས༔ བླ་མའི་དབུ་ཐོག་དགའ་རབ་དཔའ་བོ་ནི༔ དཀར་གསལ་
རྡོར་དྲིལ་འཛིན་ཅིང་ལོངས་སྐུའི་ཆསཿ ཆོས་ཉིད་བདེ་བ་ཆེན་པོའི་ཉམས་དང་ལྡན༔
ཡུམ་ཆེན་གསང་བ་ཡེ་ཤེས་ཌཱཀྐི་མ དམར་གསལ་ཐོར་ཚུགས་རུས་པའི་རྒྱན་དྲུག་
ཅན༔ གྲི་གུག་མི་རྐང་གླིང་བུ་འཛིན་པས་འཁྱུད༔ བདེ་ཆེན་ངང་ནས་དཔའ་བོ་
ཊཱཀྐིའི་ཚོགས དབང་དུ་བསྡུ་ཞིང་ཟིལ་གནོན་ཕྱག་རྒྱས་བཅིངས༔ དེ་ཡི་སྤྱི་བོར་
སྟོན་པ་དྲི་མ་མེདཿ དབུ་སྐྲ་ཐོར་ཚུགས་ལྷག་མས་སྐུ་རྒྱབ་ཁེབ ཐབས་ཤེས་སྤྱན་
ཟུང་སྐུ་གསུམ་ཞིང་ཀུན་གཟིགས༔ ཞལ་ནས་རང་རང་སྐད་དུ་བརྡ་ཆོས་སྟོན
ཕྱག་གཡས་གསེར་རྡོར་དང་བཅས་སྡིགས་མཛུབ་གཏད༔ གཡོན་པས་བདུད་རྩིའི་
གཏམས་པའི་བམ་རིལ་བསྣམས༔ ཞབས་གཉིས་ཕྱེད་སྐྱིལ་ཨུཏྤལ་གདན་ལ་
བཞུགསཿ རིན་པོ་ཆེ་སོགས་སྣ་ཚོགས་རྒྱན་གྱིས་སྤྲསཿ ཆོས་སྐུའི་མཁའ་འགྲོ་
ཡུམ་དང་གཉིས་མེད་སྦྱོརཿ རིགས་ལྔ་བདེ་གཤེགས་ཡབ་ཡུམ་སྐུ་ལ་རྫོགས༔ རྡོ་
རྗེ་དབྱིངས་ཀྱི་ལྷ་ཚོགས་འཁོར་གྱིས་བསྐོར༔ དེ་འོག་ཁྲག་འཐུང་ཁྲོ་བོའི་ལྷ་ཚོགས་
དངཿ རྒྱུད་སྡེ་བཞི་དྲུག་ཡི་དམ་སྤྲིན་ལྟར་གཏིབསཿ བླ་མའི་མཐའ་བསྐོར་བར་
མཚམས་ཐམས་ཅད་དུ༔ རྒྱ་གར་གྲུབ་ཆེན་རྫོགས་ཆེན་དོན་བརྒྱུད་དང༔ ཞི་གཅོད་
དགོངས་བརྡ་སྙན་བརྒྱུད་གྲུབ་གཉིས་ཀྱི༔ རྩ་བ་བརྒྱུད་པའི་བླ་མ་མ་ལུས་དང
རྡོ་རྗེ་རྣལ་འབྱོར་ཕག་མོ་བདུད་འདུལ་མཿ སེང་ཧ་མུ་ཁ་ཙནྡྲི་ཀ་ལ་སོགསཿ ཡེ་
253



མདོ་མཁྱེན་བརྩེའི་གསུང་འབུམ།
，
ཤེས་མ་རྒྱུད་མཁའ་འགྲོའི་ཚོགས་དང་བཅས༔ མཚོ་ཆེན་གཟའ་སྐར་བཀྲ་བཞིན་
དཔུང་ངེར་བཞུགས༔ དེ་འོག་སྔགས་སྲུང་མ་གཅིག་ཁྲོས་མའི་རྒྱལཿ རང་འཁོར་
སྤྲུལ་པ་ཡང་སྤྲུལ་བཅས་པ་དང༔ གཡས་སུ་མ་ནིང་ལེགས་ལྡན་ཕྱག་བཞི་དྲུག
མྱུར་མཛད་ཡེ་ཤེས་མགོན་པོ་བྱ་རོག་གདོང༔ བདུད་མགོན་ཡབ་ཡུམ་ལས་མགོན་
དཀར་དམར་ནག༔ གཙོ་གྱུར་ཕོ་རྒྱུད་མགོན་པོའི་ཚོགས་རྣམས་དང༔ གཡོན་དུ་
ཨེ་ཀ་ཙ་ཊི་དུད་སོལ་མ འདོད་ཁམས་དབང་ཕྱུག་དཔལ་ལྡན་རེ་མ་ཏི༔ རྡོ་རྗེ་
གཤོག་རྒོད་དམག་ཟོར་དུས་བཞིའི་རྒྱལཿ ཚེ་རིང་མཆེད་ལྔ་སྨན་བཙུན་གཡུ་སྒྲོན་
མཿ སྲོག་སྒྲུབ་ནག་མོ་ཤྭ་ན་ས་བདག་དང༔ བདག་ཉིད་མ་བཞི་བརྟན་མ་བཅུ་
གཉིས་བཅསཿ མོ་རྒྱུད་མ་མོའི་དམག་ཚོགས་བྱེ་བ་འབུམ༔ རྒྱབ་ཕྱོགས་དྲང་སྲོང་
གཟའ་བདུད་རཱ་ཧུ་ལཿ ཁྱབ་འཇུག་གཟའ་ཆེན་བརྒྱད་དང་གདོང་མོ་བཞི རྒྱུ་སྐར་
ཉེར་བརྒྱད་དྲེགས་པའི་དམག་དཔུང་བཅསཿ དམ་ཅན་རྡོར་ལེགས་དགེ་བསྙེན་
བསྙོ་ཁ་ནག ཨཱརྱ་ཛམ་ལྷ་རྒྱལ་ཆེན་སྡེ་བཞིར་བཅསཿ མདུན་ཕྱོགས་གནོད་སྦྱིན་
ལག་ན་བེ་ཅོན་དང༔ ཟུར་ཕུད་ལྔ་ལྡན་ནེ་ལེ་ཐོད་དཀར་མཚན༔ གངས་བཟང་
ཐོད་རྩལ་ལ་སོགས་གཉན་ཆེན་བཞི གཞན་ཡང་དཔལ་མགོན་བདུན་ཅུ་རྩ་ལྔའི་
འཁོརཿ རྡོ་རྗེའི་མིང་འཛིན་བཞི་སོགས་དཀར་ཕྱོགས་སྐྱོང མགོན་པོ་ཡོན་ཏན་
མགྲོན་གྱུར་ཁྲོམ་ཚོགས་བཞིན༔ མ་འདྲེས་ཡོངས་སུ་རྫོགས་པ་གསལ་བར་བསྒོམ༔
རང་གནས་ས་གཞིར་གནས་གདོན་ལུས་གདོན་རིགས༔ ཤ་ཁྲག་སྲོག་ལ་བསྡོ་
བ་འབྱུང་པོའི་གཙོས༔ བགེགས་རིགས་ལན་ཆགས་མགྲོན་དུ་གྱུར་རྣམས་དང༔ དེ་
254



ཐུགས་ཐིག་འཛིན་པ་རང་གྲོལ། ཁ༽ །
རྒྱབ་ལྷ་དང་ལྷ་མིན་མིའི་འགྲོ་བ དུད་འགྲོ་ཡི་དྭགས་དམྱལ་བའི་རིགས་བསྡུས་
པའི མཁའ་མཉམ་འགྲོ་བ་རིགས་དྲུག་སྙིང་རྗེའི་མགྲོན༔ ཉི་ཟེར་རྡུལ་འཁྲིགས་
བཞིན་དུ་གནས་པའི་མཐརཿ འཇིག་རྟེན་ཤ་ཟ་ལས་དང་དམ་ཚིག་གི མཁའ་འགྲོའི་
དམག་ཚོགས་དེའི་ཕྱིར་ཡེ་ཤེས་ཀྱི སྤྲུལ་པའི་ཌཀྐིའི་དམག་ཚོགས་དུ་མས་བསྐོར༔
ཕྱི་རོལ་གུར་ཁང་དང་བཅས་ཡོངས་རྫོགས་གསལ༔ ཀུན་ཀྱང་ན་བུན་རླུང་གིས་
བསྐྱོད་པ་བཞིན༔ ཡེ་ནས་དུ་མ་རོ་གཅིག་ཆེན་པོ་ལཿ སྤྱན་འདྲེན་བཞུགས་སུ་
གསོལ་བའི་སྤྲོས་པ་བྲལཿ - འཁོར་བ་མྱང་འདས་རྡུལ་གཅིག་སྟེང་ཉིད་དུ རྡུལ་
སྙེད་ཚོགས་བཞིན་དངོས་སུ་གསལ་བ་ལཿ ཐེ་ཚོམ་བློ་ཡི་མདུད་པ་རང་སར་ཞིག
ཕཊ༔ དམིགས་པ་མ་གསལ་བར་དུ་བརྗོད ཌ་མ་རུ་སྒྲོག་གླིང་བུའི་སྒྲ༔ ལན་ལྔ་སྒྲོག་ཅིང་གསལ་ཐེབས་ཚེ༔ སྣང་
བ་ཟིལ་ཁོལ་ཕྱུང་བའི་དུས༔ ངེས་འབྱུང་དད་པའི་ཤུགས་བསྐྱེད་ལ༔ དྲུག་པ་གསོལ་འདེབས་དབྱངས་སྙན་པོས༔ ཨེ་
མ་ཧོ༔ ཕྱོགས་བཅུ་དུས་བཞིར་བཞུགས་པའི་བཅོམ་ལྡན་འདས༔ སྐུ་གསུམ་རྒྱལ་
བ་སྲས་དང་སློབ་མར་བཅས༔ ཡུམ་ཆེན་སངས་རྒྱས་སྟོང་དང་དགྲ་བཅོམ་འབུམ
དེང་འདིར་བདག་བློའི་དད་པའི་ཞིང་ས་ལཿ ཚོགས་གཉིས་བསགས་དང་སྒྲིབ་གཉིས་
ཡོངས་སྦྱངས་ཤིངཿ ས་དང་ལམ་གྱི་བར་ཆད་ཀུན་བསལ་ནས༔ སྐུ་དང་ཐིག་ལེ་
འཇའ་འོད་ཟེར་མདངས་སྟོན༔ སྣང་བ་བཞི་ཡི་བགྲོད་པ་ཉི་ཟླའི་ཏཿ ཆོས་ཟད་
ཀློང་དུ་འབྲས་བུ་སྟོན་མཛད་པའི༔ ཆོས་དབྱིངས་མ་བཅོས་དོན་གྱི་ཕོ་བྲང་ནས
རིགས་ཀྱི་བདག་པོ་སྟོན་པ་དྲི་མ་མེད༔ བླ་མའི་ཐུགས་ཀྱི་ཐིག་ལེར་རོ་གཅིག་ཀྱང
སྣ་ཚོགས་ཐབས་ཀྱིས་ཞེན་འཛིན་དབྱིངས་སུ་གཅོད༔ ཁྱོད་ལ་གསོལ་བ་འདེབས་
255



མདོ་མཁྱེན་བརྩེའི་གསུང་འབུམ།
སོ་བྱིན་གྱིས་རློབས༔ ལྷུན་རྫོགས་སྟུག་པོ་བཀོད་པའི་ཞིང་ཁམས་ནས༔ རྡོར་སེམས་
གསང་བདག་དགའ་རབ་དཔའ་བོ་རྗེ༔ རིག་འཛིན་རིག་པའི་འཁོར་ལ་བརྡ་ཆོས་
སྟོན མངོན་ཤེས་ལྔ་ཡིས་འགྲོ་བའི་སྡུག་བསྔལ་མཁྱེན སྤྲུལ་པ་བྱེ་བ་ཕྲག་བརྒྱས་
འགྲོ་དོན་སྤྱོད༔ དགོངས་པའི་གསང་མཛོད་གཏད་རྒྱ་སྨོན་ལམ་བཅསཿ གུ་རུའི་
ཐུགས་བརྒྱུད་འགྲོ་བློར་འཚམས་པར་སྩོལ༔ ཁྱོད་ལ་གསོལ་བ་འདེབས་སོ་བྱིན་
གྱིས་རློབས༔ སྐུ་གསུམ་བདེ་བ་ཆེན་པོའི་ཞིང་ཁམས་ནསཿ རྒྱལ་ཀུན་ཐུགས་རྗེའི་
རོལ་རྩལ་གཅིག་ཏུ་བསྡུས མཚོ་སྐྱེས་རྡོ་རྗེ་གུ་རུ་ཐོད་ཕྲེང་རྩལ༔ གདུལ་བྱའི་
མཐུན་སྣང་མི་ཡི་གཟུགས་སུ་གྲུབཿ བདག་སོགས་འགྲོ་བློའི་མ་རིག་མུན་བསལ་
ནསཿ ཞི་རྒྱས་དབང་དང་དྲག་པོའི་ཕྲིན་ལས་ཀྱིས༔ ལས་ཉོན་དབང་གྱུར་ལོག་
པའི་ལམ་ཞུགས་ཀུན༔ ལུས་ངན་བསྒྲལ་ཞིང་སངས་རྒྱས་ས་རུ་འགོད༔ སྐལ་ལྡན་
ལྟ་བ་བཅར་ཕོག་ངོ་སྤྲོད་ཅིང༔ མཐུ་རྩལ་ཐོགས་མེད་དངོས་གྲུབ་རྣམ་གཉིས་སྩོལ༔
ཁྱོད་ལ་གསོལ་བ་འདེབས་སོ་བྱིན་གྱིས་རློབས༔ ཕ་ཁྱོད་དམ་པ་ནག་པོའི་ཚུལ་བཟུང་
ཚེ༔ སྐུ་མདོག་ནག་སྣུམ་གཟི་བརྗིད་འོད་དུ་འབར༔ སྤྱན་གསུམ་སྐུ་གསུམ་ཞིང་གི་
བཀོད་པ་དང༔ མ་དག་རིགས་དྲུག་ཁམས་གསུམ་འཁོར་བའི་ཆོས༔ འགྲོ་བློའི་
མོས་པ་མཐའ་དག་ས་ལེར་གཟིགསཿ ཞལ་ནས་ཧ་ཧའི་གད་རྒྱངས་སྒྲོག་པ་ཡིས
འཇིག་རྟེན་མ་མོ་མཁའ་འགྲོ་དབང་མེད་འགུགསཿ སྲོག་གི་སྙིང་པོ་འཕྲོག་ཅིང་དམྱལ་
ཐག་གཅོད ཕྱག་གཡས་སེང་ལྡེང་ཌཱ་རུ་འཁྲོལ་བ་ཡིས༔ རྩ་གསུམ་དཔའ་བོ་
མཁའ་འགྲོའི་ཐུགས་རྒྱུད་བསྐུལ༔ དགྱེས་བསྐང་བྱིན་རླབས་དངོས་གྲུབ་བཅུད་
256



T
，
ཐུགས་ཐིག་འཛིན་པ་རང་གྲོལ། _ ཁ༽་
འདྲེན་ཞིང༔ མ་དག་སྐྱེ་འགྲོ་ཕོ་མོའི་སྣང་བ་སྒྱུར༔ གཡོན་པའི་བྷནྡྷ་བདུད་རྩིའི་
བཅུད་ལྡན་གྱིས༔ ཁམས་གསུམ་སྐྱེ་དགུའི་སྲོག་གི་སྙིང་པོ་སྡུད༔ དངོས་གྲུབ་
ཚོགས་ཀྱི་འཁོར་ལོའི་བཅུད་ལ་རོལཿ ལྷ་ཀླུ་གནོད་སྦྱིན་དྲེགས་ཚོགས་དབང་མེད་
འགུགསཿ མ་ཅིག་ཡུམ་དང་མཉམ་སྦྱོར་བདེ་བར་རོལཿ དགའ་བ་བཞི་ཡི་ཡེ་ཤེས་
མངོན་གྱུར་པའི༔ དབང་རབ་ལས་སྐལ་ལྡན་པའི་བུ་མཆོག་ལ༔ དབང་བཞིས་རྒྱུད་
སྨིན་རིག་འཛིན་སར་འགོད་མཛད༔ ཞབས་གཉིས་རོལ་པའི་སྟབས་སུ་བཞུགས་
པ་ཡིས༔ བདུད་དང་ལོག་འདྲེན་མ་རུངས་དམ་སྲིའི་དཔུངཿ བཀའ་རྟགས་ཕྱག་རྒྱ་
གཉེན་པོས་འགུགས་མཛད་ཅིང༔ བྱང་སེམས་མ་སྐྱེས་བར་དུ་གནོན་པར་མཛད
སྐུ་ལས་མེ་དཔུང་ཚྭ་ཚྭ་འཕྲོས་པ་ཡིས་གསར་སྐྱེས་འབྱུང་པོ་རྒྱལ་བསེན་དམུ་
བདུད་བཙན༔ བག་ཆགས་ལས་ངན་ཉོན་མོངས་ཀུན་བསྲེགས་ཤིང༔ སྒྲིབ་པ་སྦྱང་
ཕྱིར་སྐད་ཅིག་བསྐལ་པ་རུ༔ ཉམ་ཐག་སྡུག་བསྔལ་སྟོན་ཞིང་རྣམ་ཤེས་སྤར༔ སྐབས་
སུ་རྟེན་འབྲེལ་སྣ་ཚོགས་མཛད་པ་ཡིས༔ དག་དང་མ་དག་མཐོང་ཐོས་དྲན་རེག་
གིས༔ བཟང་ངན་ལས་ཀྱི་འབྲེལ་བའི་གདུལ་བྱ་ཀུན༔ བྱིན་གྱིས་བརླབས་ཤིང་
བྱང་ཆུབ་ལམ་འགོད་མཛད་ཁྱོད་ལ་གསོལ་བ་འདེབས་སོ་བྱིན་གྱིས་རློབས༔
ཁྱོད་ཐུགས་ཡེ་ཤེས་ལྔ་ཡི་རྩལ་ཤར་བའི༔ ཡི་དམ་བདུད་འདུལ་ཁྲོས་མ་ལྷ་ལྔ་མ
གཞི་ལས་མ་གཡོས་ཆོས་དབྱིངས་ཡེ་ཤེས་ཀྱིསཿ གཏི་མུག་འཁྲུལ་པའི་མ་རིག་
མུན་པ་སེལ༔ འགྱུར་བ་མེད་པའི་སྐུ་མདོག་མཐིང་ནག་ལ༔ ལྷུན་གྲུབ་ལོངས་སྤྱོད་
རྫོགས་པའི་རྩལ་སྣང་གིས༔ འགྲོ་བའི་དོན་དུ་གཟུགས་ཀྱི་སྐུ་ཤར་བའི༔ ཁྲོ་མོའི་
257
.



མདོ་མཁྱེན་བརྩེའི་གསུང་འབུམ།
ཆས་རྫོགས་གྲི་གུག་ཐོད་ཁྲག་བསྣམསཿ རྟོག་མེད་རོ་ཡི་གདན་ལ་འགྱིངས་
སྟབས་གར༔ སྤྱི་བོར་གཏི་མུག་གཉིད་སྐྲོག་ཕག་ཞལ་ངུརཿ མེ་ལོང་ཡེ་ཤེས་རྡོ་རྗེ་
མཁའ་འགྲོ་དཀརཿ ཞི་བའི་ཆས་རྫོགས་ཐུགས་རྗེའི་བསིལ་རྒྱུན་གྱིསཿ ཞེ་སྡང་
མེ་འཇོམས་བྱང་སེམས་མྱུ་གུ་སྨིན༔ མཉམ་ཉིད་ཡེ་ཤེས་རིན་ཆེན་མཁའ་འགྲོ་
སེརཿ རྒྱས་པའི་ཆས་རྫོགས་ཁྱབ་བརྡལ་རྩལ་ཤུགས་ཀྱིས༔ ང་རྒྱལ་རི་བོ་བསྙིལ་
ཞིང་རྟོགས་པ་བསྐྱེད༔ སོར་རྟོག་ཡེ་ཤེས་པདྨ་མཁའ་འགྲོ་དམརཿ དབང་གི་ཆས་
རྫོགས་བདེ་བ་ཆེན་པོ་ཡིསཿ འདོད་ཆགས་ཆུ་བསྒྱུར་སེར་སྣའི་མདུད་པ་ཁྲོལཿ བྱ་
གྲུབ་ཡེ་ཤེས་ལས་ཀྱི་མཁའ་འགྲོ་ལྗང༔ དྲག་པོའི་ཆས་རྫོགས་དཔའ་བའི་ཏིང་
འཛིན་གྱིས༔ ཕྲག་དོག་རླུང་གནོན་མ་དག་དབྱིངས་སུ་སྒྲོལ༔ རང་རྟགས་གྲི་གུག་
ཐོད་ཁྲག་ཕྱག་ན་བསྣམས༔ རྣམ་འགྱུར་དུ་མའི་འགྲོ་ཁམས་ཐུགས་རྗེས་སྐྱོང
ཀུན་ཀྱང་རྟོག་བྲལ་བདེ་བ་ཆེན་པོའི་ཉམསཿ ཐུགས་རྗེ་གློག་ལྟར་མྱུར་བས་གདུག་
པ་འདུལ་ རང་རང་རིགས་མཐུན་སྤྲུལ་པ་བྱེ་བ་འབུམ ལས་ལ་འགྱེད་ཅིང་ཕྲིན་
ལས་ཐོགས་པ་མེད༔ ཁྱོད་ལ་གསོལ་བ་འདེབས་སོ་བྱིན་གྱིས་རློབས༔ བྱིན་རླབས་
དངོས་གྲུབ་ཐམས་ཅད་འབྱུང་བའི་གནསཿ མཁའ་འགྲོ་ཀུན་གྱི་སྤྲུལ་གཞི་ཡུམ་
ཆེན་མོ༔ མ་ཅིག་གསང་བ་ཡེ་ཤེས་ཌཱཀྐི་མ དཀར་དམར་མདངས་ལྡན་རྣམ་
འགྱུར་ཆེ་ལུགས་དང༔ སྤྲུལ་པ་མ་ངེས་སྣ་ཚོགས་ཅིར་ཡང་སྟོན༔ ཞིང་ཁམས་ཀུན་
གྱི་བཀོད་པ་སྐུ་ལ་རྫོགས༔ ཞི་བ་རྡོར་དབྱིངས་འབར་བ་ཁྲག་འཐུང་ཚོགས
ཐུགས་རྗེའི་རོལ་རྩལ་མ་འགགས་བསམ་ཡས་ལ༔ ཆོས་སྐུའི་སངས་རྒྱས་དགོངས་
་
.258
༡58



ཐུགས་ཐིག་འཛིན་པ་རང་གྲོལ། ཁ༽
པའི་རྩལ་གྱིས་མཆོད༔ ལོངས་སྤྱོད་རྫོགས་སྐུ་བདེ་བ་ཆེན་པོར་སྦྱོར༔ སྤྲུལ་སྐུ་
རྒྱལ་བ་རབ་འབྱམས་བསྐྱེད་པའི་མཿ སྟོང་གསུམ་མི་མཇེད་བྱེ་བ་ཕྲག་བརྒྱའི་
ཁམསཿ འབྲས་བུ་རེ་དོགས་བྲལ་བའི་ཆོས་བསྟན་ཚེ༔ སྐད་ཅིག་གཅིག་གིས་རྫོགས་
སངས་རྒྱས་མཛད་མ ཁྱོད་ལ་གསོལ་བ་འདེབས་སོ་བྱིན་གྱིས་རློབས༔ ཕྲིན་ལས་
གཅིག་བསྡུས་ཨཱརླ་ཏཱ་རེ་མཿ ལྗང་གསལ་གཡུ་འོད་འབར་བའི་མདངས་དང་ལྡན
རང་ལས་སྤྲུལ་པའི་ཏཱ་རེ་ཉི་ཤུའི་འཁོར༔ དགྲ་བཅོམ་དཔའ་བོ་དཔའ་མོ་འབུམ་
ཕྲག་བཅས༔ བྱམས་པ་ཆེན་པོས་འགྲོ་བའི་སྡུག་བསྔལ་སེལ༔ སྙིང་རྗེ་ཆེན་པོའི་
ཐུགས་རྗེས་རྗེས་སུ་འཛིན༔ དགའ་བ་ཆེན་པོས་ཡང་དག་ལམ་ལ་བཀོད༔ བཏང་
སྙོམས་ཆེན་པོས་འཁོར་འདས་མཉམ་པར་ལྡན༔ ལམ་ལ་གནས་པའི་གདུལ་བྱའི་
མཐུན་སྣང་བཞིན༔ རང་རང་སྐལ་བར་འཚམས་པའི་ཆོས་སྟོན་ཞིང༔ འཁོར་བའི་
རྒྱ་མཚོ་དོང་ནས་སྤྲུགས་མཛད་པ༔ ཁྱོད་ལ་གསོལ་བ་འདེབས་སོ་བྱིན་གྱིས་རློབས༔
གཞན་ཡང་མདོ་རྒྱུད་ལུང་དང་མན་ངག་ཆོས༔ ཕ་རྒྱུད་མ་རྒྱུད་གཉིས་མེད་གསང་
བའི་རྒྱུད དགོངས་བརྡ་སྙན་བརྒྱུད་སྨོན་ལམ་གཏད་རྒྱ་དང༔ ཤོག་སེར་ཚིག་དང་
བཀའ་བབ་བྱིན་རླབས་ཀྱི༔ རྩ་བ་བརྒྱུད་པའི་བླ་མའི་ཚོགས་རྣམས་དངཿ རྒྱུད་སྡེ་
བཞི་དྲུག་ཐེག་པ་རིམ་པ་དགུའི དངོས་གྲུབ་འབྱུང་བའི་ཡི་དམ་དཀྱིལ་འཁོར་ལྷ
ཡེ་ཤེས་ལས་དང་དམ་ཚིག་ས་མཚམས་འཛིན༔ ཌཱཀྐི་དཔའ་བོ་དཔའ་མོ་བསྟན་སྲུང་
བཅསཿ ཁྱོད་ལ་གསོལ་བ་འདེབས་སོ་བྱིན་གྱིས་རློབས༔ ཟག་བཅས་སྒྱུ་མ་ལུས་
ཀྱི་ཕུང་པོ་འདི༔ གཅེས་འཛིན་བདག་ཏུ་བཟུང་བའི་འཆིང་བ་གྲོལ༔ ཀུན་བཟང་
，
259



མདོ་མཁྱེན་བརྩེའི་གསུང་འབུམ།
མཆོད་སྤྲིན་རྒྱ་མཚོར་དབང་བསྒྱུར་ནསཿ མཆོད་སྦྱིན་གནད་དུ་འགྲོ་བར་བྱིན་གྱིས་
རློབསཿ སྒྲ་ཚིག་འཛིན་ཞེན་ལས་རླུང་ཤུགས་འབྱུང་ངག འགགས་འཛེར་ཞུགས་
དག་སྡུག་བསྔལ་རང་སར་གྲོལཿ གྲག་སྟོང་རང་གྲོལ་ཆོས་ཀྱི་སྒྲ་དབྱངས་སྒྲོག
ནུས་མཐུ་བདེན་ཚིག་གྲུབ་པར་བྱིན་གྱིས་རློབས༔ གཟུང་འཛིན་ཨ་འཐས་འཁོར་
བར་འཁྱམས་པའི་སེམས༔ རང་ངོ་མ་ཤེས་འཁྲུལ་པའི་གཞན་དབང་ཅན གདོད་
མའི་ཆོས་སྐུའི་ཀློང་དུ་བཙན་ས་ཟིན༔ འཇིགས་མེད་འཁོར་འདས་རོ་སྙོམས་བྱིན་
གྱིས་རློབས༔ ལས་ཉོན་འཁྲུལ་སྣང་དྲག་པོའི་དབང་གྱུར་ཅིང༔ སྡུག་བསྔལ་དུ་
མས་རྣམ་པར་གཟིར་བ་ཡི༔ དངོས་མེད་སྣང་ཞིང་སྲིད་པའི་ལྷ་འདྲེའི་ཚོགས༔ བྱང་
སེམས་ཐུགས་རྗེའི་ཤུགས་ཀྱིས་དབང་དུ་བསྡུས ཁོང་ཁྲོ་གདུག་པའི་བསམ་སྦྱོར་
ཀུན་ཞི་ཞིང༔ སྟོང་ཉིད་བྱང་ཆུབ་སེམས་མཆོག་རྒྱུད་ལ་སྐྱེས འཛིན་པ་རང་གྲོལ་
བྱིན་རླབས་སྙིང་ལ་ཞུགསཿ འགྲོ་དོན་མཐའ་རུ་ཕྱིན་པར་བྱིན་གྱིས་རློབསཿ ཤ་
ཁྲག་ལུས་ཀྱི་འཛིན་ཞེན་གྲོལ་བའི་ཚེ་ རྣལ་འབྱོར་བརྟུལ་ཞུགས་སྤྱོད་པ་མཐར་
ཕྱིན་ནསཿ བདེ་སྡུག་འཁོར་འདས་རེ་དོགས་ཆེན་པོར་གྲོལ༔ གང་ལའང་རློམ་
སེམས་བྲལ་བར་བྱིན་གྱིས་རློབས༔ བཟང་ངན་ལས་ཀྱི་འབྲེལ་བསྡུས་གཙོ་གྱུར་
པའི༔ མ་རྒན་མཁའ་ཁྱབ་སེམས་ཅན་ཇི་སྙེད་པཿ ལས་ངན་བག་ཆགས་དྲི་མ་
ཡོངས་དག་ནས༔ མྱང་འདས་ས་རུ་འགོད་པར་བྱིན་གྱིས་རློབས༔ གསོལ་བ་
འདེབས་སོ་སྟོན་པ་དྲི་མ་མེདཿ གུས་པས་འདུད་དོ་དགའ་རབ་དཔའ་བོ་རྗེ༔ གདུང་
བས་འབོད་དོ་གུ་རུ་སྤྲུལ་པའི་སྐུ༔ ཐུགས་རྗེས་གཟིགས་ཤིག་དམ་པ་རྒྱ་གར་བ༔
་
260



ཐུགས་ཐིག་འཛིན་པ་རང་གྲོལ། ཁ༽ ་
རང་ངོ་སྤྲོད་ཅིག་ཆོས་སྐུ་ཡུམ་ཆེན་མོ༔ རྟོགས་པ་སྤྱོར་ཅིག་མ་ཅིག་གསང་ཡེ་མ
ལམ་སྣ་དྲོངས་ཤིག་བདུད་འདུལ་དྲག་མོ་རྒྱལཿ འཛིན་པ་ཁྲོལ་ཅིག་ཁྲོས་མ་ལྷ་ལྔ་
བྱིན་གྱིས་རློབས་ཤིག་ཏཱ་རེ་ཉི་ཤུ་གཅིག ཐུགས་རྗེས་གཟིགས་ཤིག་བཀའ་
བརྒྱུད་བླ་མའི་ཚོགས༔ དངོས་གྲུབ་སྩོལ་ཅིག་ཡི་དམ་ཞི་ཁྲོའི་ལྷ༔ བར་ཆད་སོལ་
ཅིག་གནས་གསུམ་མཁའ་འགྲོའི་ཚོགས༔ སྣང་བ་བདེན་མེད་སྒྱུ་མར་རྟོགས་པ་
དངཿ བདུད་བཞི་རང་སར་ཞི་བར་བྱིན་གྱིས་རློབས༔ ན་ཚ་ལམ་སློང་རྐྱེན་ངན་
གྲོགས་སུ་ཤརཿ ཐེ་ཚོམ་ལོག་ལྟ་བྲལ་བར་བྱིན་གྱིས་རློབསཿ མ་རིག་གཉིད་སད་
གཟུང་འཛིན་མདུད་པ་གྲོལཿ ཆོས་སྐུའི་རྒྱལ་ས་ཟིན་པར་བྱིན་གྱིས་རློབས༔ ཕཊ༔
ཅེས་སྙིང་ཁོང་རུས་པའི་གཏིང་ནས་གསོལ་བ་བཏབ་ཅིང་མོས་གུས་མཆི་མ་འཁྲུགས་པར་བྱའོ༔ བདུན་པ་སྡིག་སྒྲིབ་
སྦྱོང་བ་ནི༔ ཕཊ ཚོགས་ཞིང་ལྷ་ཚོགས་བྱིན་རླབས་བླ་མར་བསྡུསཿ ཡབ་ཡུམ་སྐུ་
ལས་ཟག་མེད་བདུད་རྩིའི་ཆར༔ བབ་པས་བདག་དང་རིགས་དྲུག་སེམས་ཅན་གྱི༔
ལས་ཉོན་བག་ཆགས་དམ་ཉམས་སྒྲིབ་ཚོགས་ཀུན༔ བཀྲུས་ཤིང་རྣག་ཁྲག་དུད་ཁུ་
སོལ་ཁུ་དངཿ སྡོམ་སྡིག་སྦལ་སྦྲུལ་སྲོག་ཆགས་རྣམ་པར་ཐོན འོག་ཕྱོགས་འཆི་
བདག་གཤིན་རྗེའི་ཁ་རུ་སོང༔ འཆི་བ་གླུ་ཞིང་སྐྱེ་མེད་དོན་རྟོགས་ཤོག༔ ཕཊ༔ དལ་
བུས་བརྒྱ་རྩ་བརྒྱད་བསྒྲུངས་ཤིང་དམིགས་པ་མཐའ་རུ་ཕྱིན་པར་བྱའོ༔ དད་གུས་འགྱུར་བ་མེད་པའི་གང་ཟག་ལཿ བླ་
་ མའི་ཐུགས་རྒྱུད་དགོངས་པའི་བྱིན་རླབས་འཕོ༔ མོ་རྒྱུད་མཁའ་འགྲོ་དབང་དུ་འདུ་བ་དངཿ རང་རིག་ཆོས་སྐུའི་རང་
རྩ་ལ་ཡོངས་རྫོགས་ནས་ས་ལམ་ཡོན་ཏན་ཉི་ཟླའི་བགྲོད་དང་མཚུངསཿ དེ་ནས་དངོས་གཞིའི་ཉམས་ལེན་རིམ་པ་ལ
འགྱེད་ཆེན་བཞི་ལས་ཐོག་མར་དཀར་འགྱེད་ནི༔ རིག་པ་ངར་བསྐྱེད་སྙིང་རྗེ་ཆེན་པོའི་ངང༔ ཕཊ༔ འབྱུང་བཞི་
སྒྲ
261



མདོ་མཁྱེན་བརྩེའི་གསུང་འབུམ། །
འདུས་པའི་ལུས་ཀྱི་དབུས་ཉིད་ནསཿ རྣམ་ཤེས་ཐིག་ལེ་འཕར་འདར་ལིང་ངེ་བ
དབུ་མའི་ལམ་བརྒྱུད་ནམ་མཁར་རྒྱངས་ཀྱིས་འཕགས ་ མ་གཅིག་བདེ་ཆེན་
དཀར་མོའི་ཐུགས་ཀར་འཕོསཿ ཕཊ༔ སླར་ཡང་ཧ་ཡིག་དཀར་གསལ་ཕྱིར་འཕྲོས་
པསཿ རང་ཉིད་མ་གཅིག་ཁྲོས་མ་དཀར་མོ་ནི༔ འོད་ལུས་ཐོགས་བྲལ་གར་སྟབས་
ཁྱུག་གེ་བ༔ ཕྱག་གཡས་གྲི་གུག་འཛིན་པ་ལམ་གྱིས་གསལ་མདུན་དུ་བཞི་
བསྡུས་ལུས་ཀྱི་ཕུང་པོ་ནི༔ ཆེ་ཞིང་ཚོ་ལ་མཛེས་ཤིང་ཡིད་དུ་འོང༔ སྟོང་གསུམ་འཇིག་
རྟེན་ཁམས་ཀུན་གང་བར་གྱུར༔ ཕཊ༌ ཕྱག་གཡས་གྲི་གུག་རྣོ་ངར་ལྡན་པ་ཡིས༔
བེམ་པོའི་སྨིན་མཚམས་ཡན་གྱི་ཐོད་པ་བྲེགསཿ རང་མདུན་མི་མགོའི་སྒྱེད་པུ་རི་
རབ་ཙམ༔ གསུམ་གྱི་ཁ་རུ་ཐོད་པའི་སྣོད་ཡངས་པཿ རྒྱ་ཆེ་ཕྱི་དཀར་ནང་དམར་
བམ་རིལ་བཙུགསཿ སླར་ཡང་བེམ་རོ་ཐོད་པའི་ནང་ཉིད་དུ༔ གྲི་གུག་འབར་བས་
དུམ་བུར་གཏུབ་ཅིང་སྤུངས༔ སྟེང་དུ་ཀླད་པ་ཧཾ་ཡིག་མཚན་པ་དང༔ ཐོད་སྐྱེད་
དབུས་སུ་ཨ་ཐུང་རཾ་ཡིག་གཟུགས རང་ཉིད་བདེ་ཆེན་མཁའ་འགྲོའི་ཐུགས་ཀ་
ནས…རཾ་འཕྲོས་རྫས་ཀྱི་མི་གཙང་དྲི་མ་བསྲེགས་ཡཾ་འཕྲོས་རླུང་གིས་མ་དག་
ཉེས་སྐྱོན་གཏོརཿ ཁཾ་འཕྲོས་ཆུ་ཡིས་རྣམ་པར་དག་བྱས་ཤིང - སླར་ཡང་ཡེ་ཤེས་
རླུང་གིས་རི་ཡིག་སྦྱར༔ ཐོད་པ་དྲོས་ཤིང་རྫས་རྣམས་ཞུ་བ་ལས༔ རང་ཉིད་ཌཱཀྐིའི་
སྤྱི་མགྲིན་སྙིང་ག་ནས༔ འབྲུ་གསུམ་འཕྲོས་པས་ཤ་ཁྲག་རུས་པ་དང༔ ནང་རོལ་
ཞུ་བའི་དངོས་པོར་འཛིན་པ་སྦྱངས༔ དམ་ཚིག་བདུད་རྩིའི་རྒྱ་མཚོ་ཆེན་པོར་གྱུར༔
བླ་མ་ཡབ་ཡུམ་སྐུ་ལས་བདུད་རྩིའི་རྒྱུན བབ་ཅིང་རང་ཉིད་མཁའ་འགྲོའི་ཐུགས་
་
262



ཐུགས་ཐིག་འཛིན་པ་རང་གྲོལ། ་ ཁ༽ ་་་
ཀ་ནས༔ འོད་ཟེར་འཕྲོས་པས་ཕྱོགས་བཅུའི་སངས་རྒྱས་ཀྱི༔ བྱིན་རླབས་ཡེ་ཤེས་
བདུད་རྩི་སྤྱན་དྲངས་ཤིངཿ བདུད་རྩིའི་དབུས་སུ་ཧཱུཾ་ཡིག་ལ་ཐིམ་པསཿ ཞུ་ཞིང་
དམ་ཚིག་ཡེ་ཤེས་དབྱེར་མེད་པས༔ ཟག་པ་མེད་པའི་བདུད་རྩིའི་རྒྱ་མཚོ་ཆེ༔ དྲི་རོ་
ཁ་དོག་ནུས་པ་ཕུན་སུམ་ཚོགསཿ རླངས་པ་འོད་ཟེར་སྣ་ལྔའི་སྤྲིན་འཕྲོ་ཞིང༔ ཟག་
པ་མེད་པའི་བདེ་བ་བསྐྱེད་པར་གྱུརཿ ཨོཾ་ཨཱ༔ཧཱུྃ་ཧ་ཧོ་ཧཱུྃ༔ ཞེས་བཟླ་ཞིང་དམིགས་པ་གསལ་
ཐེབས་པར་བྱའོ༔ ཕཊ༔ རང་ལས་སྤྲུལ་པའི་ཡེ་ཤེས་མཁའ་འགྲོ་མ༔ གྲངས་མེད་
འཕྲོས་པས་ཕྱག་གཡས་ཐོད་སྐོགས་ཐོགས༔ བཏུས་ཤིང་ཚོགས་ཞིང་དཀྱིལ་
འཁོར་ལྷ་ཚོགས་ལཿ ལན་འགར་ཕུལ་ཞིང་དགྱེས་པ་ཡོངས་སྐོང་གྱུར༔ ཕཊ༔
ཆོས་སྐུའི་སངས་རྒྱས་དྲུག་པ་རྡོ་རྗེ་འཆང༔ ལོངས་སྐུའི་སྟོན་པ་གངས་ཅན་རིགས་
ལྔ་པོ༔ རིགས་ཀྱི་བདག་པོ་སྟོན་པ་དྲི་མ་མེདཿ སྟངས་དཔྱལ་ཉིད་ལས་མི་གཞན་
འཁོར་གྱི་ཚོགས༔ བདག་ལུས་ཟག་མེད་ཡེ་ཤེས་བདུད་རྩིའི་མཆོད༔ འཁོར་
འདས་ཀུན་གྱི་སྤྲུལ་གཞི་ཡུམ་ཆེན་མོ༔ བསྐལ་བཟང་འདི་ལ་སྤངས་རྟོགས་མཐར་
ཕྱིན་པའི སྤྲུལ་སྐུའི་སངས་རྒྱས་སྟོང་དང་མི་མཇེད་ཞིང༔ གང་ལ་གང་འདུལ་
ཐབས་ཀྱིས་དོན་མཛད་སོགས༔ རྫོགས་ཆེན་སྟོན་པ་དགའ་རབ་དཔའ་བོ་རྗེ༔
ཡུམ་ཆེན་ཌཱཀྐི་རྗེ་མོ་གསང་ཡེ་ ཕྱེད་སྤྲུལ་ལོངས་སྤྱོད་རྫོགས་སྐུའི་ཚོགས་དང་
བཅས༔ བདག་ལུས་ཟག་མེད་ཡེ་ཤེས་བདུད་རྩིས་མཆོད༔ སྐུ་གསུམ་རྒྱལ་ཀུན་
འདུས་པའི་ངོ་བོ་ཉིད༔ རིག་འཛིན་རྗེ་བོ་པདྨ་ཐོད་ཕྲེང་རྩལ༔ ཌཀྐི་ཡོངས་ཀྱི་རྗེ་མོ་
མནྡཱ་རཿ རིག་པ་འཛིན་པའི་ས་ལ་གནས་རྣམས་དང༔ སྤྲུལ་པའི་གུ་རུ་མཚན་
263



，
，
་ མདོ་མཁྱེན་བརྩེའི་གསུང་འབུམ། །
བརྒྱད་གྲུབ་བརྙེས་ཚོགསཿ བདག་ལུས་ཟག་མེད་ཡེ་ཤེས་བདུད་རྩིས་མཆོད༔ རྒྱ་
བོད་རྣལ་འབྱོར་དབང་ཕྱུག་ཀུན་གྱི་གཙོ༔ བརྟུལ་ཞུགས་གྲུབ་པ་དམ་པ་རྒྱ་གར་
བ ཡུམ་ཆེན་ཐུགས་རྗེས་རྗེས་འཛིན་མ་ཅིག་ རིག་འཛིན་བརྒྱད་དང་གྲུབ་
ཆེན་བརྒྱད་ཅུའི་སྡེ ཟིལ་གནོན་དཔའ་བོ་དྲང་སྲོང་དམོད་པ་གྲུབ༔ སར་གནས་
སེམས་དཔའ་ཆེན་པོའི་ཚོགས་རྣམས་ལ༔ བདག་ལུས་ཟག་མེད་ཡེ་ཤེས་བདུད་
རྩིས་མཆོད༔ ཕཊ༔ སྐུ་གསུམ་ཞིང་ཁམས་ཀུན་ལ་དབང་བསྒྱུར་ཞིང༔ ཐུགས་རྗེ་གློག་
ལྟར་མྱུར་བའི་རྫུ་འཕྲུལ་ལྡན༔ མ་ཅིག་བདུད་འདུལ་ཁྲོས་མ་ནག་མོ་རྒྱལཿ སངས་
རྒྱས་རྡོ་རྗེ་རིན་ཆེན་པདྨ་དང༔ ཀརྨ་ཊཱཀྐི་རང་རང་འཁོར་དང་བཅསཿ བདག་ལུས་
ཟག་མེད་ཡེ་ཤེས་བདུད་རྩིས་མཆོད༔ རྒྱལ་ཀུན་རྡོ་རྗེ་ཕྲིན་ལས་གཅིག་བསྡུས་
དཔལཿ འགྲོ་བའི་ལས་ཉོན་སྡུག་བསྔལ་ཀུན་སེལ་ཞིང༔ སྙིང་རྗེ་ཆེན་པོས་འགྲོ་
བའི་དོན་མཛད་པའི༔ རྗེ་བཙུན་འཕགས་མ་ཏཱ་རེ་མྱུར་མགྱོགས་མཿ སྤྲུལ་པ་ཉི་ཤུ་
དྲང་སྲོང་ལྷ་མོའི་ཚོགས༔ བདག་ལུས་ཟག་མེད་ཡེ་ཤེས་བདུད་རྩིས་མཆོད༔ བཀའ་
གཏེར་སྨོན་ལམ་བརྒྱུད་པའི་བླ་མ་དངཿ ཞི་བ་རྡོར་དབྱིངས་འབར་བ་ཁྲག་འཐུང་
ཚོགས༔ ཡི་དམ་རྒྱུད་སྡེ་བཞི་དྲུག་དཀྱིལ་འཁོར་ལྷ མ་ཅིག་བདུད་འདུལ་དྲག་མོ་
རྣལ་འབྱོར་མ་ ཕག་མོ་སེང་ཧ་མུ་ཁ་ཙནྟི་ཀཿ ཡེ་ཤེས་ལས་དང་དམ་ཚིག་ས་
མཚམས་འཛིན༔ ཤ་ཟ་སྣ་ཚོགས་རིན་ཆེན་མཁའ་འགྲོ་དང༔ དཔའ་བོ་དཔའ་མོ་
སྤྲུལ་པ་བཅས་རྣམས་ལཿ བདག་ལུས་ཟག་མེད་ཡེ་ཤེས་བདུད་རྩིས་མཆོད༔ ཕཊ༔
དཀོན་མཆོག་སྲི་ཞུའི་མགྲོན་དུ་གྱུར་རྣམས་ལཿ གཅེས་འཛིན་བདག་ལུས་ཞུ་བའི་
264



ཐུགས་ཐིག་འཛིན་པ་རང་གྲོལ། ཁ༽
ཚོགས་མཆོད་སྤྲིན༔ ཡེ་ཤེས་བདུད་རྩིའི་མཆོད་པ་འདི་ཕུལ་བས༔ བསོད་ནམས་
ཡེ་ཤེས་ཚོགས་ཆེན་རྣམ་གཉིས་རྫོགསཿ སྐུ་ལྔ་ཡེ་ཤེས་འབྲས་བཟང་མངོན་གྱུར་
ཤོག༔ ཕཊ༔ ཨ་ཏི་རྫོགས་ཆེན་བསྟན་པ་སྐྱོང་མཛད་མཿ སྔགས་ཀྱི་བདག་མོ་མ་
ཅིག་ཁྲོས་མའི་རྒྱལཿ སྐུ་གསུང་ཐུགས་ཡོན་ཕྲིན་ལས་སྤྲུལ་པར་བཅསཿ དུས་
འཛིན་ཨེ་ཀ་ཙ་ཏྲི་སྤུན་དྲུག་དང༔ དཔལ་ལྡན་འདོད་པ་ཁམས་ཀྱི་དབང་ཕྱུག་མ
དབང་བསྒྱུར་རྡོ་རྗེ་གཤོག་རྒོད་དྲག་མོ་རྒྱལ རེ་ཏི་ནག་མོ་དམག་གི་རྒྱལ་མོ་
བཙུན༔ དུད་སོལ་ལྷ་མོ་ཤན་པ་སྲོག་སྒྲུབ་མཿ ཡེ་ཤེས་ཌཱཀྐིའི་སྤྲུལ་བསྒྱུར་ཚེ་རིང་
མ མཆེད་ལྔ་སྨན་བཙུན་གཡུ་སྒྲོན་བརྟན་མར་བཅསཿ བདག་ལུས་ཟག་མེད་ཡེ་
ཤེས་བདུད་རྩིས་མཆོད༔ སྦྱོར་བའི་གིང་ཆེན་དཔལ་མགོན་མ་ནིང་ནག༔ སྐུ་གསུང་
ཐུགས་ཡོན་ཕྲིན་ལས་མགོན་པོ་དང༔ ཕྱག་བཞི་ཕྱག་དྲུག་མྱུར་མཛད་ཡེ་ཤེས་
མགོན༔ བདུད་མགོན་ཞིང་སྐྱོང་ཡབ་ཡུམ་ལས་མགོན་ཟུང༔ གཙང་རིས་དཔལ་
མགོན་བདུན་ཅུའི་འཁོར་ཚོགས་བཅས༔ བདག་ལུས༔ མཐུ་ལྡན་བསྟན་སྲུང་
དྲེགས་པའི་གཙོ་བོ་ནི༔ དྲང་སྲོང་ཆེན་པོ་གཟའ་བདུད་རཱ་ཧུ་ལ ཁྱབ་འཇུག་གཟའ་
བརྒྱད་གདོང་བཞི་རྒྱུ་སྐར་ཚོགསཿ རྡོར་ལེགས་མཆེད་འཁོར་སུམ་བརྒྱ་དྲུག་ཅུ་
བཅས༔ འབར་མ་གིང་ཆེན་སྡེ་བཞི་དུར་ཁྲོད་ཀྱི༔ བདག་པོ་ཡབ་ཡུམ་སྤུ་གྲི་མཆེད་
གསུམ་སོགསཿ འཛིན་པ་རང་གྲོལ་བཀའ་སྲུང་དམ་ཅན་སོགསཿ, བདག་ལུས་
དགེ་བསྙེན་ཆེན་པོ་བསྐྱོ་ཁ་ནག་པོ་དངཿ ཨཱརྱ་ཛམ་ལྷ་གནོད་སྦྱིན་དེད་དཔོན་སྡེ
གཉན་གྱི་རྒྱལ་པོ་ཆེན་པོ་མཐུ་བོ་ཆེ རྡོ་རྗེའི་མིང་འཛིན་བཞི་སོགས་གཏེར་སྲུང་
265



-
-
མདོ་མཁྱེན་བརྩེའི་གསུང་འབུམ།
ཚོགསཿ ཕོ་ཉ་བྲན་གཡོག་མངག་གཞུགས་བཅས་རྣམས་ལཿ བདག་ལུས༴ ལྷ་
ལྕམ་སྤྲུལ་བསྒྱུར་ལ་འདུལ་སྒྲོན་མ་ཡི༔ དྲུང་དུ་ཁས་བླངས་དམ་བཅས་ཐ་ཚིག་
བོར རྒྱལ་མོ་རོང་གི་ས་འཛིན་ལ་གནས་པའི༔ འབར་མ་ཆེན་མོ་ཁམས་གསུམ་
ཟ་བྱེད་མཿ གནོད་སྦྱིན་མཐུ་ཆེན་ཐབས་ཤེས་གཏུམ་མོ་རྩལཿ ཡུམ་ཆེན་ལྷ་སྨན་
འབྲུ་ནོར་བང་མཛོད་འཛིན༔ སྲས་པོ་ཐ་རམ་རིན་ཆེན་གཏེར་གྱི་བདག གཉན་
སྲས་རྡོ་རྗེ་གཡུལ་རྒྱལ་དམ་ཚིག་ཅན བཙུན་མོ་སྲས་འཁོར་སྤྲུལ་པ་ཡང་སྤྲུལ་
བཅསཿ བདག་ལུས༴ འཛམ་གླིང་དབང་བསྒྱུར་དེད་དཔོན་སུམ་ཅུ་དང༔ སྔགས་
བདག་དྲེགས་ཆེན་བཅོ་བརྒྱད་ལ་སོགས་པཿ མངའ་རིས་དབུས་གཙང་མདོ་ཁམས་
རོང་ཆེན་ཡུལ གནས་པའི་ཟོ་དོར་རིག་འཛིན་མཁའ་འགྲོ་ཡི༔ བཀའ་དང་དམ་
ཚིག་ལ་གནས་དཀར་ཕྱོགས་སྐྱོང༔ བདག་ལུས༔ ཕཊ༔ མགོན་པོ་ཡོན་ཏན་
མགྲོན་དུ་གྱུར་རྣམས་ལཿ གཅེས་འཛིན་བདག་ལུས་ཞུ་བའི་ཚོགས་མཆོད་སྤྲིན
ཡེ་ཤེས་བདུད་རྩིས་མཆོད་པ་འདི་ཕུལ་བསཿ ཐུགས་དམ་དགྱེས་བསྐང་བཀའ་
དང་དམ་ལ་འདུས… ས་དང་ལམ་གྱི་བར་ཆད་ཀུན་སེལ་ཞིང༔ རྣམ་བཞིའི་ཕྲིན་
ལས་ཐོགས་མེད་མྱུར་འགྲུབ་ཅིང༔ བཀའ་རྟགས་རྡོ་རྗེའི་དམ་ལས་མ་འདའ་ཞིག༔
ཕཊ༔ ཚངས་པ་གདོང་བཞི་ལྷ་དབང་བརྒྱ་བྱིན་དང༔ རྒྱལ་ཆེན་སྡེ་བཞིའི་གཙོར་
གྱུར་འདོད་ཁམས་གནས༔ གཙང་མའི་གནས་ལྔ་ལ་སོགས་གཟུགས་ཁམས་ཀྱི
གནས་རིས་བཅུ་བདུན་གཟུགས་མེད་མུ་བཞིའི་ཞིངཿ གནས་པའི་ལྷ་ཡི་སྐྱེ་གནས་
བསྡུས་པའི་འགྲོ བདག ལུས་འཕགས་གླིང་དང་འཛམ་གླིང་བ་ལང་སྤྱོད༔ སྒྲ་
266་



TII
6
ཐུགས་ཐིག་འཛིན་པ་རང་གྲོལ། ཁ༽
མི་སྙན་སོགས་གླིང་ཆེན་བཞི་དང་ནི གླིང་ཕྲན་བརྒྱད་སོགས་སྟོང་གསུམ་འཇིག་
རྟེན་ཁམསཿ གནས་པའི་རྒྱལ་རིགས་བྲམ་ཟེ་རྗེའུའི་རིགསཿ དམངས་དང་གདོལ་
པ་རིགས་ངན་ཕལ་པ་སོགས བདག༔ རི་རབ་ཆུ་མཚམས་གླིང་ཆེན་བཅུ་དྲུག་
ནས༔ གླིང་ཕྲན་ཉི་ཤུ་རྩ་བདུན་གྲངས་ལྡན་ལཿ ཐགས་བཟང་རིས་ཀྱི་རྒྱལ་པོ་
གདུག་རྩུབ་ལྡན༔ བེ་ཝར་ཁུ་ལེན་ཊ་སོགས་རྒྱལ་ཕྲན་དང༔ བློན་པོ་ལྷ་ཀླུ་མིའམ་
ཅི་ཡི་རིགསཿ ཕྲག་དོག་ལྷ་མིན་རིགས་སུ་གཏོགས་པ་ཡི༔ འཐབ་རྩོད་སྡུག་
བསྔལ་གྱིས་གཟིར་མགྲོན་རྣམས་ལཿ བདག༔ ཆུ་གཏེར་བཞི་དང་རྒྱ་མཚོ་ཆེན་
པོའི་ནང མུན་ནག་གཏིང་རུམ་བྱིངས་ན་གནས་པ་དངཿ མཐོ་རིས་གླིང་བཞི་གླིང་
ཕྲན་ལ་འཁོད་པའི གཏི་མུག་དབང་གྱུར་རྨོངས་དང་བཀོལ་སྤྱོད་ཀྱི སྡུག་བསྔལ་
གྱིས་མནར་དུད་འགྲོའི་རིགས་གྱུར་ལཿ བདག་ལུས༴ འོག་ཕྱོགས་མུན་གླིང་བར་
མ་གྲོང་རྡལ་མཐ༢༔ རང་རང་ལས་ཀྱི་མཐོང་སྣང་སྣ་ཚོགས་པའི༔ ཚ་བསིལ་སྐོམ་
དང་བྱེ་ཚན་ངམ་གྲོག་གནས༔ ཕྱི་ནང་སྒོས་ཁུར་གསུམ་གྱི་སྒྲིབ་པ་ཅན བཀྲེས་
སྐོམ་སྡུག་བསྔལ་གྱིས་མནར་ཡི་དྭགས་རིགསཿ བདག་ལུས༔ ཡང་སོས་ཐིག་ནག་
བསྡུས་འཇོམས་དུ་འབོད་དང ཚ་བ་རབ་ཏུ་ཚ་བ་མནར་མེད་པ༔ གྲང་བའི་སྡུག་
བསྔལ་གནས་བརྒྱད་ཉེ་འཁོར་བ༔ ཉི་ཚེའི་གནས་སུ་བསྟིར་བའི་དམྱལ་བ་ཡི༔
སྡུག་བསྔལ་སྣ་ཚོགས་ཀྱིས་མནར་ཉམ་ཐག་འགྲོར༔ བདག་ལུས༔ ཕཊ༔ རིགས་
དྲུག་སྙིང་རྗེའི་མགྲོན་དུ་གྱུར་རྣམས་ལཿ གཅེས་འཛིན་བདག་ལུས་ཞུ་བའི་ཚོགས་
མཆོད་སྤྲིན༔ ཡེ་ཤེས་བདུད་རྩིའི་མཆོད་པ་འདི་ཕུལ་བས༔ སོ་སོའི་སྡུག་བསྔལ་རྒྱུ་
，
་
267



་ མདོ་མཁྱེན་བརྩེའི་གསུང་འབུམ།
དང་བཅས་པ་ཀུན༔ བྱང་ཞིང་དག་ནས་དགའ་བདེའི་དཔལ་ལ་སྤྱོད༔ བྱང་ཆུབ་
སེམས་ལྡན་སངས་རྒྱས་ས་ཐོབ་ཤོག༔ ཕཊ༔ རིགས་དྲུག་སྤྱི་དང་མི་ཡུལ་མ་ངེས་
གནས༔ མཁར་རྒྱུའི་ཡི་དྭགས་གདུག་རྩུབ་བགེགས་ཀྱི་རིགསཿ འབྱུང་པོ་ཤ་ཟ་
གནོད་སྦྱིན་མིའམ་ཙི དྲི་ཟ་གྲུལ་བུམ་བདུད་བཙན་བསེན་མོ་དམུ ཀླུ་གཉན་ས་
བདག་དམ་སྲི་ཤི་འདྲེ་སོགསཿ ཚེ་རབས་ཐོག་མ་མེད་ནས་ད་ལྟའི་བརཿ སྲོག་
ལུས་དབང་ཐང་རླུང་རྟ་ལན་ཆགས་པརཿ བདག་ལུས སྲིད་པ་བར་མ་དོ་རུ་
གནས་པ་ཡི༔ བཀྲེས་སྐོམ་དབུལ་ཕོངས་ཕྱིན་ཅི་ལོག་བཞིས་གཟིརཿ འཁྲུལ་སྣང་
ལས་ཀྱི་སྡུག་བསྔལ་གྱིས་མནར་བའི༔ བར་དོའི་འགྲོ་བ་སྤྱི་དང་ཁྱད་པར་དུ
བཟང་ངན་ལས་ཀྱི་འབྲེལ་པའི་བསྡུས་ཀུན་ལཿ བདག་ལུས ་ ཕཊ བགེགས་
རིགས་ལན་ཆགས་མགྲོན་དུ་གྱུར་རྣམས་ལཿ གཅེས་འཛིན་བདག་ལུས་ཞུ་བའི་
ཚོགས༴ ཡེ་ཤེས་བདུད་རྩིའི་མཆོད་པ་འདི་ཕུལ་བས༔ བུ་ལོན་ལན་ཆགས་ཤ་
མཁོན་ཀུན་བྱང་ནསཿ སྟོང་ཉིད་བྱང་ཆུབ་སེམས་མཆོག་རྒྱུད་ལ་སྐྱེསཿ མྱུར་དུ་བླ་
མེད་བྱང་ཆུབ་ཐོབ་པར་ཤོག༔ ཕཊ མཆོད་དང་སྦྱིན་པའི་ལྷག་ལ་དབང་བ་ཡི༔
ཁོས་ཞན་དབང་ཆུང་སྟོབས་དང་རྫུ་འཕྲུལ་ཉམསཿ ཞ་ལོང་འོན་ལྐུགས་སྣ་ཚོགས་
ནད་ཀྱིས་མནར བང་བུལ་གློ་བུར་ལྷགས་པའི་མགྲོན་རིགས་ལ༔ བདག་ལུས་
ཕཊ༔ ལྷག་མའི་མགྲོན་གྱུར་སྙིང་རྗེའི་གནས་རྣམས་ལ༔ གཅེས་འཛིན་བདག་
ལུས་ཞུ་བའི༔ ཡེ་ཤེས་བདུད་རྩིའི་མཆོད་པ༴ ལས་ཉོན་བག་ཆགས་སྒྲིབ་པ་
ཡོངས་སུ་སྦྱངས༔ སྡུག་བསྔལ་འཁྲུལ་པའི་སྣང་གཟུགས་ལུས་ངན་བོར༔ དལ་
སྣ་
ང་
268་ ，



རྒྱུ
+
ཨ
ནt.
E
t
+
ས་
=
3
ནནད་
*
ཐུགས་ཐིག་འཛིན་པ་རང་གྲོལ། ཁ༽
འབྱོར་མི་ལུས་རིན་ཆེན་རྙེད་པར་ཤོག༔ ཕཊ༔ དཀར་འགྱེད་བདུད་རྩིའི་རྒྱ་མཚོ་འདི༔ རང་ལུས་
ཚོགས་སུ་འབུལ་བ་སྟེ༔ མཆོད་སྦྱིན་བརྒྱ་ཡི་དོ་ཟླ་མིན༔ ཚོགས་བསགས་སྒྲིབ་པ་སྦྱང་བ་དངཿ ཚེ་རིང་ནད་མེད་བདེ་
སྐྱིད་ལྡན༔ ཟག་བཅས་ལུས་ཀྱི་གཅེས་འཛིན་བྲལ༔ ཡུམ་ཆེན་དགོངས་དོན་རྟོགས་འགྱུར་རོ༔ གཉིས་པ་ཚོགས་ཆེན་
གཉིས་རྫོགས་ཕྱིརཿ སྤྲུལ་བསྒྱུར་ཁྲ་བོའི་འགྱེད་ཆེན་ནི༔ རོ་སྙོམས་ལྡན་པའི་རྣལ་འབྱོར་པསཿ དམིགས་པའི་འཕྲུལ་
འཁོར་གནད་དུ་བསྣུན༔ ཕཊ༔ རང་རིག་ཆོས་སྐུའི་རང་ཞལ་སྟོན་མཛད་པཿ ཀུན་འདུས་
རིགས་བརྒྱའི་ཁྱབ་བདག་བླ་མ་ལཿ དད་མོས་རྩེ་གཅིག་གུས་པས་གསོལ་བ་
འདེབསཿ མ་ཅིག་གསང་བ་ཡེ་ཤེས་མཆོག་འགྲུབ་ཤོག༔ གཅེས་འཛིན་བདག་ཏུ་
བཟུང་བའི་ལུས་དབུས་ནས༔ རྣམ་ཤེས་འོད་ཀྱི་ཐིག་ལེ་དཀར་དམར་མདངས
སྐར་མདའ་ཆད་བཞིན་སྤྱི་བོར་ནས་བརྒྱུད་དེ༔ མ་ཅིག་རིན་ཆེན་མཁའ་འགྲོའི་
ཐུགས་ཀར་འཕོས༔ ཕཊ༔ སླར་ཡང་རཾ་ཡིག་སེར་གསལ་ཕྱིར་འཕྲོས་པའི མཉམ་
པ་ཉིད་ཀྱི་ཡེ་ཤེས་རང་རྩལ་ལས༔ རྒྱལ་ཀུན་བསྐྱེད་ཡུམ་མ་ཅིག་ཁྲོས་མ་སེར༔
ཕྱག་གཡས་གྲི་གུག་གཡོན་པའི་ནོར་བུ་འབར༔ སྤྱི་གཙུག་ཕག་ཞལ་ངུར་སྒྲས་ས་
གསུམ་གཡོ༔ རིན་ཆེན་རུས་རྒྱན་མཁའ་འགྲོའི་ཆས་ཀུན་རྫོགས༔ ཕྱག་གཡས་གྲི་
གུག་འབར་བས་བེམ་པོ་ཡི༔ སྨིན་མཚམས་ནས་བཟུང་ལྤགས་པ་ཧྲལ་གྱིས་
གཤགསཿ ལས་བྱེད་སྤྲུལ་པའི་མཁའ་འགྲོ་གྲངས་མེད་པས༔ བཤུས་ཤིང་བརྡལ་
བའི་ས་གཞི་ཁྱབ་པ་ཡི༔ རིན་ཆེན་སྣོད་མཆོག་རྒྱ་ཆེན་གཏིང་ཟབ་གྱུར༔ དེའི་ནང་
དབུས་སུ་བེམ་པོའི་ཐོད་པ་དང༔ གཞན་ཡང་སྤྲུལ་པའི་ཐོད་སྣོད་རྒྱ་ཆེ་བ༔ གྲངས་
མེད་ནང་དུ་རང་ལུས་བེམ་པོ་ཡི༔ ཀླད་པ་སྙིང་ཁྲག་རཀྟའི་དྭངས་མ་དབུསཿ
ལ་་
ནི
།
269



་ ་
མ དོ་མཁྱེན་བརྩེའི་གསུང་འབུམ། །
གཞན་ཡང་དོན་སྣོད་ནང་རོལ་དབང་པོ་དང༔ ཤ་ཁྲག་རུས་པ་རྐང་དང་ལྷ་བ་
སོགསཿ སོ་སོར་ཐོད་སྣོད་གྲངས་མེད་ནང་དུ་བླུགསཿ རང་ཉིད་མཁའ་འགྲོའི་
ཐུགས་ཀའི་འོད་ཟེར་གྱིས༔ དངོས་འཛིན་མ་དག་དྲི་མའི་ཚོགས་ཀུན་སྦྱངས
ཚོགས་ཞིང་སྐུ་ལས་ཡེ་ཤེས་བདུད་རྩི་ཡི རྣམ་པའི་འོད་བྱུང་ཐོད་སྣོད་སོ་སོར་
ཕོག དབུས་མ་འདོད་ཡོན་ཟག་མེད་བདུད་རྩིའི་བཅུད༔ དེ་ལས་འོད་རླངས་
འཕྲོས་པའི་ཟེགས་མ་ཕོག ཐོད་སྣོད་སོ་སོར་འདོད་ཡོན་ལོངས་སྤྱོད་རྫས
དགོས་འདོད་ཀུན་འབྱུང་དབང་གི་རྒྱལ་པོའི་གཙོསཿ ནོར་བུའི་རིགས་གྱུར་མརྒད་
ཨིནྡྲ་ནཱིལཿ པད་རག་མུ་ཏིག་གསེར་གཡུ་ཀེ་ཀེ་རུ ཡིད་བཞིན་རིན་ཆེན་རིགས་
གྱུར་མ་ཚང་མེད༔ དར་ཟབ་ཟ་འོག་སྣ་ཚོགས་རྒྱན་གོས་རིགསཿ གོ་མཚོན་ཀ་ཆ་
དཀོར་ཆ་ཡོ་བྱད་ཚོགསཿ གནས་ཁང་སྐྱེད་མོས་ཚལ་དང་སྨན་སྤོས་སྦྱརཿ དཀར་
གསུམ་མངར་གསུམ་གཙོར་བྱས་གཡོས་སྦྱར་བའི༔ བཟའ་བཅའ་བཏུང་བ་རོ་དྲུག་
ནུས་པ་ལྡན༔ གཞན་ཡང་སྲིད་ཞིའི་དཔལ་འབྱོར་ལོངས་སྤྱོད་དངཿ གདུགས་དང་
རྒྱལ་མཚན་བ་དན་བླ་རེ་བཀྲ རྔ་མའི་བསིལ་ཡབ་ཕྱེ་མའི་འཕུར་མ་སྤུངསཿ
མཆོད་པའི་སྤྲིན་ཕུང་དཔག་མེད་ནམ་མཁའ་གངཿ རང་ལུས་སྤྲུལ་བསྒྱུར་འདོད་
ཡོན་ལོངས་སྤྱོད་ཚོགས སྟོང་གསུམ་འཇིག་རྟེན་ཁམས་ཀུན་གང་བར་དམིགས
ཕཊ༔ དེ་ནས་འབུལ་ཞིང་བསྔོ་བ་ནི༔ ཕཊ དྲུག་པའི་བདག་ཉིད་རྒྱལ་བ་ཀུན་ཏུ་བཟང
རིགས་ལྔའི་སངས་རྒྱས་ལོངས་སྤྱོད་རྫོགས་པའི་འཁོརཿ ཕྱེད་སྤྲུལ་སྤྲུལ་པ་སྐུ་ཡི་
ཚོགས་རྣམས་ལ༔ སྒྱུ་ལུས་ཟག་མེད་བདུད་རྩིའི་མཆོད་པའི་སྤྲིན༔ ལྷ་མའི་འདོད་
་..་
270



ཐུགས་ཐིག་འཛིན་པ་རང་གྲོལ། ཁ༽
ཡོན་ལོངས་སྤྱོད་མ་ཚང་མེད༔ ཕྱི་ནང་གསང་བའི་མཆོད་པ་རྒྱ་མཚོའི་ཚོགས
འབུལ་ལོ་ཚོགས་རྫོགས་སྒྲིབ་པ་ཡོངས་དག་ནས ་འཕོ་མེད་ཆོས་སྐུའི་རྒྱལ་ས་
ཟིན་པར་ཤོག༔ ཕཊ༔ རྒྱལ་བའི་ཡུམ་ཆེན་ཤེས་རབ་ཕ་རོལ་ཕྱིན༔ བསྐལ་བཟང་
འདྲེན་པ་སྟོང་དང་ཉེ་སྲས་བརྒྱདི ས་བཅུའི་དབང་ཕྱུག་དགྲ་བཅོམ་འཕགས་པའི་
ཚོགས༔ སྒྱུ་ལུས་ཟག་མེད་བདུད་རྩིའི་མཆོད་པའི་སྤྲིན༔ ལྷ་མིའི་འདོད་ཡོན་
ལོངས་སྤྱོད་མ་ཚང་མེད༔ ཕྱི་ནང་གསང་བའི་མཆོད་པའི་རྒྱ་མཚོའི་ཚོགས༔ འབུལ་
ལོ་ཚོགས་རྫོགས་སྒྲིབ་པ་ཡོངས་དག་ནསཿ འཕོ་བ་ཆེན་པོ་རྡོ་རྗེའི་སྐུ་བརྙེས་ཤོག༔
ཕཊ༔ རིགས་བརྒྱའི་ཁྱབ་བདག་སྟོན་པ་དྲི་མ་མེདཿ བདེ་བའི་ཡུམ་ཆེན་ཡེ་ཤེས་
ཊཀྐི་མ རྡོ་རྗེ་འཛིན་པའི་སར་གནས་འཁོར་གྱི་ཚོགསཿ སྒྱུ་ལུས་ཟག་མེད་བདུད་
རྩིའི་མཆོད་པའི་སྤྲིན༔ ལྷ་མིའི་འདོད་ཡོན་ལོངས་སྤྱོད་མ་ཚང་མེད༔ ཕྱི་ནང་གསང་
བ་མཆོད་པ་རྒྱ་མཚོའི་ཚོགས༔ འབུལ་ལོ་ཚོགས་རྫོགས་སྒྲིབ་པ་ཡོངས་དག་ནས
ཐུགས་རྒྱུད་དགོངས་པའི་བྱིན་རླབས་འཕོ་བར་ཤོག༔ ཕཊ༔ ཨ་ཏི་རྫོགས་ཆེན་
འབུམ་ཕྲག་དྲུག་ཅུ་ཡི༔ གསང་མཛོད་མངའ་བརྙེས་གསང་བདག་དགའ་རབ་རྗེ༔
འཁྲུལ་ཞིག་དཔའ་བོ་དཔའ་མོའི་ཚོགས་བཅས་ལ༔ སྒྱུ་ལུས་ཟག་མེད་བདུད་རྩིའི་
ལྷ་མིའི་འདོད་ཡོན་ལོངས་སྤྱོད༔ ཕྱི་ནང་གསང་བའི་མཆོད༔ འབུལ་ལོ་ཚོགས་
KTNHH TMT 8x25m Tay T33 NĂNG KT 3T
འཛིན་རྗེ་བོ་པདྨ་ཐོད་ཕྲེང་རྩ་ལཿ ཤེས་རབ་ཡུམ་མཆོག་མེ་ཏོག་མནྡ་རཿ རིག་
འཛིན་དཔའ་བོ་མཁའ་འགྲོའི་ཚོགས་དང་བཅསཿ སྒྱུ་ལུས༔ ལྷ་མིའི༴ ཕྱི་ནང་
27།



TII
མདོ་མཁྱེན་བརྩེའི་གསུང་འབུམ།
འབུལ་ལོ༔ ཁྱེད་ཀྱི་ཐུགས་ཀློང་དབྱེར་མེད་རོ་གཅིག་ཤོག༔ ཕཊ༔ པད་འབྱུང་
ཐུགས་སྤྲུལ་ཕ་གཅིག་དམ་པ་རྗེ གསང་ཡུམ་ཡེ་ཤེས་ཌཱཀྐི་མ་གཅིག་མཿ རྒྱ་གར་
བོད་ཡུལ་གྲུབ་བརྙེས་རིག་འཛིན་ཚོགསཿ སྒྱུ་ལུས༔ ལྷ་མིའི= ཕྱི་ནང་ཟ འབུལ་
ལོ༔ ཁམས་གསུམ་དབང་དུ་འདུ་བར་བྱིན་གྱིས་རློབས༔ ཕཊ༔ ཡི་དམ་ཀུན་འདུས་
མ་གཅིག་ཁྲོས་མ་ནག ལས་བཞི་ལྷུན་གྲུབ་རིགས་བཞིའི་ཌཱཀྐི་མཿ རང་རང་
རིགས་ཀྱི་འཁོར་ཚོགས་བཅས་རྣམས་ལ༔ སྒྱུ་ལུས ལྷ་མིའི= ཕྱི་ནང་= འབུལ་
ལོ༴ སྲིད་གསུམ་ཟིལ་གྱིས་གནོན་པར་བྱིན༴ ཕཊ ཧེ་རུ་ཀ་དཔལ་ཆེ་མཆོག་
འདུས་པ་རྩལཿ – ཞི་བ་རྡོར་དབྱིངས་འབར་བ་ཁྲག་འཐུང་ཚོགསཿ ཡི་དམ་ལྷ་
ཚོགས་དཀྱིལ་འཁོར་ཡོངས་རྫོགས་ལཿ སྒྱུ་ལུས༔ ལྷ༔ ཕྱི་ནང་ཟ འབུལ་ལོ༔
མཆོག་དང་ཐུན་མོང་དངོས་གྲུབ་བྱིན་ཕོབ་ཅིག༔ ཕཊ༔ ཊཀྐིའི་གཙོ་མོ་གསང་ཡེ་
བདུད་འདུལ་མ རྡོ་རྗེ་ཕག་མོ་སེང་ཧ་མུ་ཁའི་གཙོས༔ མ་རྒྱུད་མཁའ་འགྲོའི་
དཀྱིལ་འཁོར་རྒྱ་མཚོ་ལ༔ སྒྱུ་ལུས༔ ལྷ་མིའི༴ ཕྱི་ནང་ཟ འབུལ་ལོ༔ རྐྱེན་ངན་བར་
ཆད་ཞི་བར་བྱིན་གྱིས་རློབས༔ ཕཊ༔ རྒྱལ་ཀུན་ཕྲིན་ལས་གཅིག་བསྡུས་ཏཱ་རེ་མ
སྤྲུལ་པ་ཉི་ཤུ་དྲང་སྲོང་རིག་པ་འཛིན་དཔའ་བོ་དཔའ་མོ་སྤྲུལ་པ་འཁོར་བཅས་
ལཿ སྒྱུ་ལུས༔ ལྷ༔ ཕྱི་ནང་༔ འབུལ་ལོ༔ འདྲེན་པའི་དེད་དཔོན་ཆེན་པོར་བྱིན་
གྱིས༔ ཕཊ༔ སྐྱབས་གནས་ཀུན་འདུས་དྲིན་ཆེན་བླ་མ་རྗེ དགོངས་བརྡ་སྙན་
བརྒྱུད་བྱིན་རླབས་དབང་བསྐུར་གྱི༔ རྩ་བ་བརྒྱུད་པ་བླ་མའི་ཚོགས་རྣམས་ལཿ སྒྱུ
ལྷ ཕྱི= འབུལ་ལོ༔ སྐུ་གསུང་ཐུགས་ཀྱི་བྱིན་གྱིས་བརླབ་ཏུ་གསོལཿ ཕཊ བླ་
272.



ཐུགས་ཐིག་འཛིན་པ་རང་གྲོལ། ཁ༽
མ་ཡི་དམ་མཁའ་འགྲོའི་ཚོགས་དང་བཅསཿ དཀོན་མཆོག་སྲི་ཞུའི་མགྲོན་དུ་གྱུར་
རྣམས་ལཿ གཅེས་འཛིན་སྒྱུ་ལུས་ཟག་མེད་བདུད་རྩིའི་བཅུད༔ ཀུན་བཟང་མཆོད་
སྤྲིན་རྒྱ་མཚོའི་སྤྲིན་ཕུང་གི མཆོད་པ་འབུལ་ལོ་ཐུགས་དམ་ཡོངས་བསྐངས་ནས
གཟུང་འཛིན་འཁྲུལ་སྣང་རྨི་ལམ་སད་པ་བཞིན༔ འཁོར་འདས་རོ་སྙོམས་རིག་པ་
མངོན་དུ་གྱུརཿ ཡུམ་ཆེན་དགོངས་པ་རྟོགས་པར་བྱིན་ཕོབ་ཅིག༔ ཕཊ༔ བདེ་ཆེན་
ཀུན་ཏུ་བཟང་མོའི་སྤྲུལ་བསྒྱུར་གརཿ སྔགས་ཀྱི་སྲུང་མ་ཁྲོ་མོ་རལ་གཅིག་ སྐུ་
གསུང་ཐུགས་ཡོན་ཕྲིན་ལས་སྤྲུལ་འཁོར་བཅས༔ སྒྱུ་ལུས་ཟག་མེད་བདུད་རྩིའི་
སྤྲིན་ཕུང་ལསཿ བྱུང་བའི་རྟེན་སྒྲུབ་བསྐང་དང་མཆོད་པའི་རྫསཿ གཏོར་མ་སྤྱན་
གཟིགས་དཀོར་ནོར་སྤྲུལ་ཏེ་འབུལ༔ ས་ལམ་འགལ་རྐྱེན་ཞི་བར་མཛད་དུ་གསོལ
ཕཊ༔ ཕོ་རྒྱུད་ཀུན་འདུས་དཔལ་མགོན་མ་ནིང་ནག ལེགས་ལྡན་ཚོགས་བདག་
བདུད་མགོན་ཡེ་ཤེས་ལས༔ ཕོ་རྒྱུད་མགོན་པོའི་རིགས་སུ་གྱུར་རྣམས་ལཿ སྒྱུ་
ལུས་ཟག་མེད༴ བྱུང་བའི་རྟེན་སྒྲུབ༔ གཏོར་མ་སྤྱན་གཟིགས་དཀོར་ནོར་སྤྲུལ་ཏེ་
འབུལཿ བྱད་མ་རང་གཤེད་ཕོབ་ལ་དགྲ་གདོན་ཟློག ཕཊ༔ ཨེ་ཀ་ཙ་ཊི་ལྷ་མོ་
དུད་སོལ་མ འདོད་ཁམས་དབང་ཕྱུག་རེ་ཏི་གཤོག་རྒོད་མ༔ མོ་རྒྱུད་མ་མོའི་
རིགས་སུ་གཏོགས་ཀུན་ལ སྒྱུ་ལུས བྱུང་བའི༴ གཏོར་མ བླ་མེད་ཨ་ཏིའི་
བསྟན་པ་འཛིན་སྐྱོང་སྤེལཿ ཕཊ༔ བསྟན་སྲུང་གཙོ་བོ་གཟའ་བདུད་རཱ་ཧུ་ལཿ སྤུ་
གྲི་མཆེད་གསུམ་དུར་བདག་གིང་ཆེན་བཞི༔ དམ་ལྡན་བཀའ་ཡི་སྲུང་མའི་ཚོགས་
ཀུན་ལཿ སྒྱུ་ལུས བྱུང་བའི༔ གཏོར་མ བསྟན་དགྲ་ལས་ངན་བསྒྲལ་བའི་ཕྲིན་
273



IL1
མདོ་མཁྱེན་བརྩེའི་གསུང་འབུམ།
ལས་མཛོད༔ ཕཊ དགེ་བསྙེན་བསྙོ་ཁ་གནོད་སྦྱིན་དེད་དཔོན་གསུམཿ མཐུ་ཆེན་
སྡེ་བཞི་དྲེགས་པའི་སྡེ་དཔོན་གཙོས གཏེར་སྲུང་དྲེགས་པའི་དམག་ཚོགས་འཁོར་
བཅས་ལཿ སྒྱུ་ལུས༴ བྱུང་བའི༔ གཏོར་མ ཐ་ཚིག་རྡོ་རྗེའི་དམ་ལས་མ་འདའ་
བ འཛམ་གླིང་བདེ་ལ་འགོད་པའི་ཕྲིན་ལས་མཛོད༔ ཕཊ༔ བཀའ་དང་གཏེར་
གྱི་སྲུང་མ་དྲག་རྩལ་ཅན༔ མགོན་པོ་ཡོན་ཏན་མགྲོན་དུ་གྱུར་རྣམས་ལཿ གཅེས་
འཛིན་བདག་ལུས་ཟག་མེད་བདུད་རྩིའི་བཅུད༔ དགྱེས་སྐོང་མཆོད་པའི་སྤྲིན་ཕུང་
མི་ཟད་གཏེརཿ ཕུལ་བས་ཐུགས་དམ་གཉན་པོ་སྐོང་གྱུར་ནསཿ མཁོན་སྦྱངས་
ཉམས་ཆག་སོར་ཆུད་དམ་ལ་གནས༔ ས་ལམ་ཡོན་ཏན་ཡར་ངོའི་ཟླ་བཞིན་འཕེལ
བསྟན་དགྲ་ཐལ་བར་བརླག་པའི་ཕྲིན་ལས་མཛོདཿ ཕཊ ཚངས་དབང་བརྒྱ་བྱིན་
དབང་ཕྱུག་ཁྱབ་འཇུག་གཙོས་ འདོད་ཁམས་གཟུགས་ཁམས་གཟུགས་མེད་
ཁམས་རྣམས་དངཿ འདུ་ཤེས་མེད་སོགས་ལྷ་ཡི་རིགས་རྣམས་ལཿ སྒྱུ་ལུས་ བྱུང་
བའི་འདོད་ཡོན་ལོངས་སྤྱོད་མཆོད་པའི་རྫས༔ མི་ཟད་ནམ་མཁའ་མཛོད་ཀྱི་
གཏེར་ཕུལ་བས༔ འཕོ་ལྟུང་ལ་སོགས་སྡུག་བསྔལ་ཡོངས་བྲལ་ནསཿ ཐེག་གསུམ་
ཆོས་ཀྱི་གདུལ་བྱར་འགྱུར་པར་ཤོག༔ ཕཊ༔ ཕྲག་དོག་ལྷ་མིན་དེད་དཔོན་ཐག་
བཟང་རིས༔ ལྷ་ཀླུ་མིའམ་ཅི་ཡི་བསྡུས་པ་ཡིས༔ གདུག་རྩུབ་ལྷ་མིན་རིགས་སུ་
གཏོགས་རྣམས་ལཿ བདག་ལུས་ཟག་མེད་བདུད་རྩིའི་སྤྲིན༔ བྱུང་བའི་འདོད་ཡོན་
ལོངས་སྤྱོད་མཆོད༔ མི་ཟད་ནམ་མཁའ་མཛོད་ཀྱི༔ ཕྲག་དོག་འཁྲུགས་སེམས་
སྡུག་བསྔལ་ཡོངས་བྲལོ་ནསཿ ཐེག་ཆེན་ལྟ་བ་རྒྱུད་ལ་སྐྱེ་བར་ཤོག༔ ཕཊ རྒྱལ་
274



་ ཐུགས་ཐིག་འཛིན་པ་རང་གྲོལ། ། ཁ༽
པོ་རྗེ་བོ་དམངས་དང་གདོལ་པ་ཕལ༔ སྟོང་གསུམ་འཇིག་རྟེན་ཁམས་ན་གནས་པ་
ཡི༔ མི་ཡི་འགྲོ་བའི་རིགས་གྱུར་ཐམས་ཅད་ལ༔ སྒྱུ་ལུས༴ བྱུང་༔ མི་ཟད༔ སྡུག་
བསྔལ་བརྒྱད་གསུམ་གཙོ་གྱུར་ཉེར་ཞི་ནས༔ གསང་ཆེན་ཆོས་ཀྱི་གདུལ་བྱར་
འགྱུར་བར་ཤོག༔ ཕཊ༔ ཆུ་གཏེར་མུན་པའི་གླིང་སོགས་བྱིངས་ན་གནས༔ ཁ་
འཐོར་སྣ་ཚོགས་སྲིན་བུ་པདྨ་ཡན༔ གཏི་མུག་དུད་འགྲོའི་རིགས་སུ་གྱུར་རྣམས་ལ༔
སྒྱུ་ལུས༴ བྱུང་བའི༴ མི= བླུན་རྨོངས་ཚ་གྲང་བཀོལ་སྤྱོད་སྡུག་བསྔལ་བྲལ༔ མཐོ་
རིས་ཐར་པའི་ལམ་བཟང་ཐོབ་པར་ཤོག ཕཊ ཁ་འབར་གཟི་བརྗིད་ཅན་དང་
འཇུར་གེགས་གཙོས ཕྱི་ནང་སྒོས་ཁུར་ལས་ཀྱི་སྒྲིབ་པ་ཅན བཀྲེས་སྐོམ་ཡི་
དྭགས་རིགས་སུ་གཏོགས་ཀུན་ལ༔ སྒྱུ་ལུས༴ བྱུང་བའི༔ མི་ཟད༔ འཁྱགས་ལྟོག་
སྐོམ་དང་ཚ་གྲང་སྡུག་བསྔལ་ཞི མཐོ་རིས་ཡོན་ཏན་བདུན་ལྡན་ཐོབ་པར་ཤོག༔
ཕཊ༔ ཆོས་རྒྱལ་ལས་མཁན་དམྱལ་གནས་དེད་དཔོན་གཙོས ཚ་གྲང་བཅུ་དྲུག་
ཉི་ཚེ་ཉེ་འཁོར་བ༔ སྡུག་བསྔལ་གྱིས་གཟིར་དམྱལ་གནས་རིགས་རྣམས་ལཿ སྒྱུ
བྱུང་ཟ་མི༴ ཞེ་སྡང་བཟོད་དཀའི་སྡུག་བསྔལ་ཀུན་ཞི་ནསཿ གཞན་ཕན་བྱང་
སེམས་རྒྱུད་ལ་སྐྱེ་བར་ཤོག༔ ཕཊ༔ སྣ་ཚོགས་སྡུག་བསྔལ་རྒྱུ་འབྲས་ལ་སྤྱོད་པའི
རིགས་དྲུག་སྙིང་རྗེའི་མགྲོན་དུ་གྱུར་རྣམས་ལཿ གཅེས་འཛིན་སྒྱུ་ལུས་ཟག་མེད་
བདུད་རྩིའི་བཅུདཿ གང་འདོད་འདོད་ཡོན་ལོངས་སྤྱོད་དཔོག་མེད་པཿ སྦྱིན་པས་
སོ་སོའི་སྡུག་བསྔལ་ཉོན་མོངས་དྲུག བ་མོར་ཉི་ཟེར་ཕོག་བཞིན་ཡོངས་ཞི་ནས
འདོད་པའི་ཡོན་ཏན་ལྔ་ཡིས་རབ་ཚིམ་ཞིང༔ མཚོ་ཆེན་འཁོར་བའི་རྒྱ་མཚོ་སྐེམ་
II
275



མདོ་མཁྱེན་བརྩེའི་གསུང་འབུམ། ་
པར་ཤོག༔ ཕཊ༔ ཚེ་རབས་ཐོག་མ་མེད་ནས་ད་ལྟའི་བརཿ འཁོར་བར་འཁོར་ཚེ་
ཤ་མཁོན་ལན་ཆགས་པའི༔ བགེགས་རིགས་ལན་ཆགས་མགྲོན་དུ་གྱུར་རྣམས་
ལཿ སྒྱུ་ལུས་ཟག་མེད་བདུད་རྩིའི་སྤྲིན་ཕུང་ལསཿ བྱུང་བའི་གང་འདོད་འདོད་ཡོན་
ལོངས་སྤྱོད་ཚོགསཿ མི་ཟད་ནམ་མཁའ་མཛོད་ཀྱི་གཏེར་སྦྱིན་པསཿ བུ་ལོན་ལན་
ཆགས་ཤ་མཁོན་ཀུན་བྱང་ནསཿ ཚད་མེད་རྣམ་བཞི་རྒྱུད་ལ་སྐྱེ་བར་ཤོག༔ ཕཊ༔
སྔོན་འདས་བར་དང་ཐ་མ་ད་ལྟའི་སྐབས་ མིང་བཞི་འདུས་པའི་ཕུང་པོར་རྟེན་
བཅས་པའི༔ སྲིད་པ་བར་དོར་འཕྱན་པའི་རིགས་རྣམས་ལ༔ སྒྱུ་ལུས་ཟག་མེད་
བྱུང་བའི་གང་འདོད༔ མི་ཟད་ནམ་མཁའ་མཛོད༔ རང་རང་ལས་ཀྱི་སྡུག་བསྔལ་
ཀུན་བྲལ་ནས༔ ལས་ཀྱི་འཕྲོ་མཐུད་བདེ་ལྡན་ཞིང་བགྲོད་ཤོག ཕཊ གདུག་
སེམས་སྲོག་གཅོད་ཤ་དང་ཁྲག་ལ་སྡང༔ གནད་གཅོད་ཕྱིན་ཅི་ལོག་བཞིའི་ལས་
ཀྱིས་མནར མཁའ་རྒྱུའི་རིགས་གྱུར་གཟུགས་མེད་གདོན་བགེགས་ལཿ སྒྱུ་ལུས
བྱུང་བའི༔ མི་ཟད༴ གནོད་སེམས་བག་ཆགས་སྡུག་བསྔལ་ཡོངས་སྦྱངས་ནས༔
བྱང་ཆུབ་སེམས་མཆོག་རྒྱུད་ལ་སྐྱེ་བར་ཤོག༔ ཕཊ༔ འཁྲུལ་སྣང་དབང་གྱུར་
གནོད་སེམས་རྒྱུན་ཆགས་པའི༔ བུ་ལོན་ལན་ཆགས་གདོན་བགེགས་མགྲོན་
རྣམས་ལཿ གཅེས་འཛིན་སྒྱུ་ལུས་ཟག་མེད་བདུད་རྩིའི་བཅུད༔ གང་འདོད་འདོད་
ཡོན་ལོངས་སྤྱོད་དཔག་མེད་པ༔ སྦྱིན་པས་དགའ་མགུ་ཡི་རང་ལན་ཆགས་བྱང
གནོད་འཚེ་གདུག་པའི་བསམ་ངན་སྦྱོར་རྩུབ་ཞི༔ ལས་ངན་འཁྲུལ་བའི་བག་
ཆགས་ཡོངས་ཟད་ནས༔ མ་ཅིག་ཁྲོས་མའི་གདུལ་བྱར་འགྱུར་བར་ཤོག༔ ཕཊ༔
276



。。
ཐུགས་ཐིག་འཛིན་པ་རང་གྲོལ། ཁ༽
མཆོད་སྦྱིན་མགྲོན་གྱུར་གཙོ་བོའི་རྗེས་འབྲང་དོརཿ ཐོག་མར་མ་སླེབ་གློ་བུར་
ལྷགས་པའི་རིགསཿ ལྷག་མའི་མགྲོན་དུ་གྱུར་པ་ཐམས་ཅད་ལཿ གཅེས་འཛིན་སྒྱུ་
ལུས་ཟག་མེད་བདུད་རྩིའི་བཅུདཿ གང་འདོད་འདོད་ཡོན་ལོངས་སྤྱོད་དཔག་མེད་
པཿ སྦྱིན་པས་མི་ཟད་ནམ་མཁའི་གཏེར་ལ་སྤྱོད༔ སྡིག་སྒྲིབ་བག་ཆགས་ན་ཚ་
སྡུག་བསྔལ་ཞི ཟག་མེད་བདེ་ཆེན་དཔལ་ལ་ལོངས་སྤྱོད་ཤོག༔ ཕཊ༔ མདོ་ལུག་ས་
གྲངས་མེད་གསུམ་གྱི་དམ་བཅའ་དངཿ གཏན་པ་མེད་པའི་མཆོད་སྦྱིན་རྒྱ་མཚོའི་ཚོགས༔ སྐད་ཅིག་གཅིག་གིས་འདུམ་
པར་བྱེད་པ་ཡི༔ - ཁྲ་བོའི་མཆོད་སྦྱིན་བདུད་རྩིའི་རྒྱ་མཚོའི་སྤྲིན༔ དམིགས་གནད་ལྡན་པས་བདེ་ལ་ནན་ཏན་གྱིས
བདག་དང་འབྲེལ་བས་བསྡུས་པའི་སེམས་ཅན་ཀུན༔ ཟག་པ་བག་ཆགས་བཅས་པ་ཡོངས་ཟད་ནསཿ ཆོས་སྐུའི་རང་
ཞལ་མཇལ་བར་གདོན་མི་ཟ གསུམ་པ་བདག་གཞན་བག་ཆགས་སྒྲིབ སྦྱོང་བར་བྱེད་པའི་ནག་འགྱེད་ནི༔ དང་པོ་
དད་པ་བརྟན་པོ་ཡིས༔ ཨེ་མ་ཧོ༔ རྗེ་དུས་གསུམ་སངས་རྒྱས་ཀུན་འདུས་དཔ་ལཿ བཀའ་
དྲིན་འཁོར་མེད་རིན་པོ་ཆེ༔ དམ་པ་རྒྱ་གར་སྤྲུལ་པའི་སྐུ༔ སྐུ་མདོག་ནག་ལ་སྣུམ་
པ་དེ༔ ཆོས་སྐུ་འགྱུར་བ་མེད་པའི་རྟགསཿ སྤྱན་གསུམ་འབྲུ་ཚུགས་གཟིགས་པ་དེ
སྐུ་གསུམ་ས་ལ་བཞུགས་པའི་རྟགས༔ དབུ་སྐྲ་ནག་སྣུམ་གྱེན་དུ་འཁྱིལ༔ ཡི་དམ་
ལྷ་དང་དབྱེར་མེད་རྟགསཿ ཚེམས་མདོག་དཀར་ལ་ཚེམས་རྩེ་རྣོ༔ དུག་ལྔ་དབྱིངས་
སུ་དག་པའི་རྟགསཿ ལྗགས་དཀྱུས་རིང་ཞིང་སྲབ་པ་དེ ཤེས་རབ་མེ་ལྟར་འབར་
བའི་རྟགསཿ སྙན་གཤོགས་རྒྱངས་ཤིང་སྲབ་པ་དེ༔ མི་བརྗེད་གཟུངས་དང་ལྡན་
པའི= - ཤངས་དཀྱུས་མཐོ་ཞིང་ཤངས་བུག་ཡངས༔ འཁོར་འདས་དྭངས་བཅུད་
འདྲེན་པའི༴ སྐུ་སྟོད་སེང་ཆེན་འགྱིངས་འདྲ་བ༔ དཔའ་བོ་དབང་དུ་འདུ་བའི༴ སྐུ་
༡: {
277



མདོ་མཁྱེན་བརྩེའི་གསུང་འབུམ།
༥
སྐེད་ཕྲ་ཞིང་མཉེན་པ་དེ༔ རྩ་རླུང་ཐིག་ལེ་འབྱོངས་པའི= སྐུ་སྨད་རྡོ་རྗེ་བཞད་པ་དེ༔
མཁའ་འགྲོ་དབང་དུ་འདུ་བའི༴ དབང་ཕྱུག་ཁྲོ་གཉེར་རབ་རྒྱས་པཿ ཡེ་ཤེས་ཆེན་
པོ་རྒྱས་པའི༔ ཕྱག་གཉིས་ལྗོན་ཤིང་རྒྱས་འདྲ་བཿ ཁམས་གསུམ་དབང་དུ་བསྡུ་
བའི༴ ཕྱག་སོར་རིང་ཞིང་མཉེན་པ་དེ༔ གདུལ་བྱ་ཐབས་ཀྱིས་འདུལ་བའི༴ ཞབས་
ཟུང་ཙན་སྡོང་གཤིབས་འདྲ་བཿ ཐབས་ཤེས་འདུ་འབྲལ་མེད་པའི༴ ཞབས་སོར་
སྦོམ་ཞིང་མཁྲེགས་པ་དེ ས་བཅུ་ཟིལ་གྱིས་གནོན་པའི༴ མཐིལ་བཞི་ཡངས་ཤིང་
འཇམ་པ་དེ སྙིང་རྗེའི་གདུལ་བྱ་རྗེས་འཛིན༔ བཅུ་དྲུག་གཞོན་ཤ་ཆགས་པ་དེ༔
རྩ་བཅུད་ཐིག་ལེ་རྒྱས་པའི༴ འཇམ་ཞིང་བདེ་དྲོད་འབར་བ་དེ༔ དགའ་བཞི་འདུ་
འབྲལ་མེད་པའི༔ ཆོས་ཀྱི་བརྡ་ཚིག་སྣ་ཚོགས་སྟོན༔ སྐལ་ལྡན་རྗེས་སུ་འཛིན་
པའི༔ རེས་འགའ་དྲག་པོའི་ངན་སྔགས་གསུངསཿ སྐལ་མེད་རྣམ་ཤེས་སྤར་བའི་
སྐབས་འགར་རྟེན་འབྲེལ་སྣ་ཚོགས་མཛད༔ འགྲོ་བའི་བདེ་སྐྱིད་སྤེལ་བའི༴ སྐབས་
འགར་སྨྱོན་པའི་བརྟུལ་ཞུགས་འཆང༔ བདུད་བཞིའི་གཡུལ་ལས་རྒྱལ་བའི༴ སྐབས་
འགར་འཁྲུལ་པའི་སྤྱོད་པ་སྐྱོང༔ འགྲོ་བ་ཐབས་ཀྱིས་འདུལ་བའི༴ སྐབས་འགར་
བརྟུལ་ཞུགས་རོ་ཉལ་མཛད༔ འཁོར་འདས་རྦ་རླབས་ཕྱེད་པའི༔ སྐབས་འགར་མ་
དག་སྤྱོད་པ་སྐྱོང འཁོར་གྱི་དྲོད་ཚད་ཉུལ་བའི༴ ཕ་ནག་པོ་ཆེན་པོ་གཟི་བརྗིད་
ཅན༔ ཁམས་གསུམ་ཟིལ་གནོན་རིན་པོ་ཆེ༔ འགྲོ་ཀུན་ཐུགས་རྗེའི་བརྩེ་བས་སྐྱོང
བདག་ལ་རྗེས་སུ་ཆགས་པར་མཛདཿ ཁོ་མོ་འཁྲུལ་པའི་གཞན་དབང་གིསཿ ཉོན་
མོངས་ཤེས་བྱའི་སྒྲིབ་པ་ཡིསཿ ད་བར་ཡོན་ཏན་མ་མཐོང་ཞིང༔ རང་ཉིད་ང་རྒྱལ་
278



ཐུགས་ཐིག་འཛིན་པ་རང་གྲོལ། ཁ༽
དྲག་པོ་ཡིས༔ ལོག་ལྟ་བདུད་ཀྱི་དབང་དུ་ཤོར༔ གུ་རུའི་རྣམ་འཕྲུལ་སྤྲུལ་པའི་སྐུ
དམ་པའི་ཐུགས་སུན་མ་མཛད་པརཿ སྣ་ཚོགས་ཐབས་ཀྱིས་བདག་བློ་སྒྱུར༔
གསང་བ་གསུམ་གྱི་ཡོན་ཏན་ངོམ༔ ད་ནི་གུ་རུ་དངོས་སུ་མཐོངཿ གསང་སྔགས་
དབང་བཞི་རྫོགས་པར་ཐོབ༔ སྐུ་གསུང་ཐུགས་ཀྱི་ཡོན་ཏན་རིགས༔ ཕྱིར་མི་ལྡོག་
པའི་དད་པ་སྐྱེསཿ བདེ་ཆེན་ཟག་མེད་དངོས་གྲུབ་ཐོབ༔ ལུས་ངག་ཡིད་གསུམ་
ཡོན་དུ་འབུལཿ འདི་ནས་བྱང་ཆུབ་སྙིང་པོའི་བརཿ ཁྱོད་ལས་རེ་ས་བདག་ལ་མེད
གསོལ་བ་སྙིང་ནས་འདེབས་པ་ལཿ བྱིན་རླབས་ཐུགས་ཀྱི་ཀློང་ནས་སྩོལཿ ཟག་
བཅས་མ་དག་སྒྱུ་མའི་ལུསཿ འོད་ཀྱི་སྐུ་རུ་གྲོལ་བ་དངཿ…བཟང་ངན་འབྲེལ་པས་
བསྡུས་པ་ཡི༔ མཐོང་ཐོས་དྲན་རེག་སུ་ཡང་རུངཿ ཚོམ་བུ་གཅིག་ཏུ་མངོན་སངས་
རྒྱསཿ འཁྲུལ་རྟོག་དབྱིངས་སུ་མ་དག་པརཿ འབྲལ་བ་མེད་པར་རྗེས་འཛིན་ཞིང༔
མཐར་ཐུག་ཁྱེད་ཀྱི་ཐུགས་ཀློང་དུ༔ དབྱེར་མེད་རོ་གཅིག་འདྲེས་པ་རུ༔ བྱིན་གྱིས་
རློབས་ཤིག་དམ་པ་རྗེ གཞོན་ནུ་བུམ་སྐུར་མ་གྲོལ་བརཿ ཁྱེད་དང་འབྲལ་བ་མེད་
པར་ཤོག ཕཊི མ་ཅིག་ལབ་ཀྱི་སྒྲོལ་མ་ལཿ དམ་པ་རྒྱ་གར་དབང་བསྐུར་ཚེ ཡོན་ཏན་དྲན་པའི་བསྟོད་པ་
འདི༔ ཌཱཀྐིའི་མི་བརྗེད་གཟུངས་ཀྱིས་བཟུང༔ དུས་ལ་བབ་ཚེ་གསུངས་པ་བཞིན གཞུང་ཆེན་དག་ཏུ་བཀོད་པ་སྟེ༔
འདི་ཉིད་ཤིན་ཏུ་བྱིན་ཆེའོ༔ ཕཊ༔ ང་མེད་ངར་བཟུང་འཁོར་བར་འཁྱམ་བྱེད་ཀྱི འབྱུང་
བཞིའི་བསྐྱེད་པའི་ཕུང་ཁམས་ལུས་དབུས་ནསཿ རྣམ་ཤེས་འོད་ཀྱི་ཐིག་ལེར་ནམ་
མཁར་འཕགསཿ པདྨ་མཁའ་འགྲོའི་ཐུགས་ཀློང་དབྱེར་མེད་འདྲེསཿ ཕཊ སླར་
ཡང་ཎི་ཡིག་དམར་གསལ་ཕྱི་འཕྲོས་པསཿ ཁྲོས་མ་དམར་མོ་གྲི་གུག་ལྕགས་ཀྱུ་
279



མདོ་མཁྱེན་བརྩེའི་གསུང་འབུམ།
འཛིན༔ མཁའ་འགྲོའི་ཆས་རྫོགས་གར་སྟབས་ཁྱུག་གེར་གསལཿ ཐུགས་ལས་
འོད་ཟེར་དཔག་མེད་འཕྲོས་པ་ཡིསཿ བདག་དང་སློབ་དཔོན་ཕ་མ་རྡོ་རྗེའི་མཆེད
ལས་ཀྱི་འབྲེལ་བའི་གཙོར་གྱུར་རིགས་དྲུག་འགྲོ༔ དམ་སྡོམ་བསླབ་པ་ཉམས་
འགལ་རལ་བ་དངཿ སྡིག་སྒྲིབ་ཉམས་ཆག་ཉེས་ལྟུང་མི་དགེའི་འབྲསཿ སྔོན་ལས་
འཕྲལ་རྐྱེན་འདུ་བ་རྣམ་བཞིའི་འཁྲུགསཿ འགྲོ་བའི་ནད་རིམས་རྣམ་རྟོག་བག་
ཆགས་གྲིབ མ་ལུས་ཡོངས་བསྡུས་བེམ་པོར་དབྱེར་མེད་ཐིམ༔ མདོག་ནག་དྲི་
ངན་རོ་རྩུབ་ནད་རླངས་འཕྲོ ཡིད་མི་འོང་བ་རི་རབ་ཙམ་དུ་གྱུརཿ ཕཊ བདག་
ཅག་མཆེད་ལྕམ་གྲྭ་སྡེ་ཡོན་མཆོད་ལཿ སྡང་ཞིང་གདུག་པའི་སེམས་ཅན་བསམ་
སྦྱོར་ངན༔ ནད་རིམས་མི་གཙང་མི་འདོད་སྣ་འདྲེན་ཞིང༔ ཚེ་བསོད་སྟོབས་འབྱོར་
ཁ་རྗེ་དབང་ཐང་ལཿ བར་དུ་གཅོད་པའི་རིགས་སུ་གྱུར་རྣམས་དངཿ ཁྱད་པར་
གནས་གདོན་ལུས་གདོན་འབྱུང་བོའི་ཚོགས༔ ནད་རིམས་ཡམས་ཀྱི་བདག་པོ་
བདག་མོ་ཀུན༔ གང་དུ་གནས་ཀྱང་རང་དབང་གཏན་པ་བྲལ༔ ཤོག་སྐྱ་རླུང་གིས་
བསྐྱོད་བཞིན་འདུས་པར་གྱུར༔ ཕཊ༔ མི་རྐང་གླིང་བུར་དྲག་པོ་ལན་བཞིར་སྒྲོག༔ ཕཊ༔ ཉོན་
ཅིག་སྣང་ཞིང་སྲིད་པའི་ལྷ་དང་འདྲེ༔ སྐྱེ་འགྲོའི་སྲོག་དབུགས་ལེན་ཞིང་ཤ་ལ་ཟ
ཁྲག་ལ་རྔམས་པའི་རིགས་སུ་གྱུར་རྣམས་དངཿ གཉན་ནད་སྨྱོ་འབོག་རྒྱུ་དང་མི་
རྒྱུའི་དུག - འགོ་བའི་རིམས་དང་ཡམས་ནད་གཏོང་བྱེད་རྣམས༔ འཁོར་བར་
འཁྱམས་བྱེད་དུག་ལྔ་འདུ་བའི་ལུསཿ མི་གཙང་རྫས་དགུ་དུག་རླངས་ནད་ཀྱིས་
གདུང༔ གཅེས་འཛིན་བློ་ཡི་ཞེན་པ་ཀུན་བཅད་ནས༔ བདག་ལ་མི་དགོས་ལྷ་
，
280



ཐུགས་ཐིག་འཛིན་པ་རང་གྲོལ། ཁ༽
འདྲེའི་ཚོགས་ལ་སྦྱིན བན་བོན་བྱད་མའི་ལྷ་སྲུང་གཙོར་གྱུར་པའི༔ དྲེགས་པ་
མཐུ་ཆེན་རིགས་སུ་གྱུར་རྣམས་དང་ སྲོག་གཅོད་དབུགས་ལེན་ཟ་འདྲེ་ཤི་བའི་
གཤེད༔ ཚེ་ལེན་མདངས་འཕྲོག་གསོན་བདུད་གཤིན་ལྕགས་རིགས༔ ལན་ཆགས་
བདག་པོ་བདག་མོ་ནད་རིམས་དང༔ ཡམས་བདག་གདོན་བགེགས་མཉམ་པོར་
འོང་བའི་བདུད༔ འཆི་བདག་གཤིན་རྗེའི་དམག་ཚོགས་འཁོར་བཅས་ལ༔ བདག་
ལུས་མི་གཙང་རྫས་དགུ་ལྡན་པ་འདི༔ སྦྱིན་ནོ་ཟོ་ཞིག་འཐུངས་ཤིག་མྱུར་དུ་རོལ
གཅན་གཟན་ཤ་དང་བྱིའུ་ནག་ཆུར་རུབ་བཞིན༔ སྐད་ཅིག་ཐང་ཅིག་ཡུད་ཙམ་འདི་
ཉིད་དུ༔ རྗེས་ཤུལ་ལྷག་མ་ཙམ་ཡང་མེད་པར་རོལཿ གཟུང་འཛིན་སྒྲིབ་གཉིས་
བག་ཆགས་ཉེས་ལྟུང་དང༔ ན་ཚ་ཟུག་གཟེར་ཤ་ཁྲག་རུས་གསུམ་བཅསཿ གདུག་
རྩུབ་ལྷ་འདྲེའི་ཚོགས་ལ་ཟས་སྐལ་གཏད༔ ད་ནི་མིང་གི་ལྷག་མ་མེད་པར་རོལ
རིག་པ་སྐྱེ་མེད་ཡུམ་གྱི་ཀློང་དུ་ཨཱ༔ ཕཊ༔ ཅེས་བརྗོད་གདོན་བགེགས་དམག་ཚོགས་ཀྱིས༔ ཟོས་
པའི་ཁོང་རྣམས་ལུས་པོ་ཡང༔ སོལ་བ་ལྟར་དུ་ནག་གྱུར་ཅིང༔ ན་ཚ་ཟུག་གཟེར་གྱིས་མནར་ཏེཥ སྡུག་བསྔལ་ཉམས་སུ་
མྱོང་བར་བསམ༔ སྙིང་རྗེ་ཆེན་པོ་དར་ཅིག་བསྒོམ༔ ཕཊ༔ མཐར་ལྷ་འདྲེ་སྟོང་ཉིད་ནམ་མཁའ་སྟོང་པའི་ཀློང་དུ་
འདྲེས་ཤིང་རང་ཉིད་ཁྲོས་མའི་ཐུགས་ཀློང་དུ་འདྲེས་པར་བསམ༔ སྣང་སྲིད་ཐམས་ཅད་མི་དམིགས་སྟོང་ཉིད་ཁྱབ་
བརྡལ་ཆེན་པོར་བལྟ་ཞིང་རྗེས་ཐོབ་ཀུན་ཏུ་བླ་མ་དང་ཕ་དམ་པ་དབྱེར་མེད་པ་ལ་མོས་གུས་བསྐྱེད་ཅིང་ལུས་ཀྱི་གཅེས་
འཛིན་དང་བློ་ཡི་ཐེ་ཚོམ་རྣམ་རྟོག་སྦྱངས་ཤིང་རྩ་བ་བཅད་དོ༔ བཞི་པ་བརྟུལ་ཞུགས་ལམ་སློང་ཞིངཿ འཛིན་པ་རང་
སར་གྲོལ་བའི་ཕྱིར༔ དམར་འགྱེད་ཤ་ཁྲག་སྟོན་ཆེན་ནི ཐོག་མར་མོས་གུས་རྩེ་གཅིག་གིས༔ ཕཊ༔ ཕ་འགྲན་་
གྱི་དོ་མེད་རྡོ་རྗེ་འཆང༔ བདག་ཅག་འཁྲུལ་པའི་སྣང་ངོ་རུ༔ ཤ་ཁྲག་མི་ཡི་གཟུགས་
281



T
，
་ མདོ་མཁྱེན་བརྩེའི་གསུང་འབུམ།
སུ་མཐོང༔ དག་པ་སྐུ་གསུམ་གཟིགས་ངོ་རུ༔ འོད་ལུས་ཡེ་ཤེས་སྙིང་པོ་ཅན༔ ཡེ་
ཤེས་མཁའ་འགྲོའི་སྣང་ངོ་རཿ ཁྲག་འཐུང་རྒྱལ་པོ་ཧེ་རུ་ཀཿ གཟུགས་མེད་དྲེགས་
པའི་སྣང་ངོ་རུ ་དབང་གི་རྒྱལ་པོ་རྟ་མགྲིན་དཔལཿ མ་རུངས་གདུག་པའི་ལྷ་
འདྲེའི་ངོར༔ ཁམས་གསུམ་ཟ་བྱེད་སྲིན་པོའི་རྒྱལཿ འགྲོ་དྲུག་རང་རང་སྣང་ངོ་རུ
མཐུན་སྣང་སྤྲུལ་པའི་སྐུ་རུ་སྟོན༔ དུག་ལྔ་རང་གར་སྤྱོད་པ་ཡིས༔ འགྲོ་བ་ཐབས་
ཀྱིས་འདུལ་མཛད་པའི༔ འགྲན་གྱི་དོ་མེད་སྐུ་དྲིན་ཅན༔ བརྩེ་ཆེན་ཐུགས་རྗེས་
བདག་སྐྱོངས་ཤིག་སྐྱེ་དང་ཚེ་རབས་ཐམས་ཅད་དུ༔ འཁྲུལ་པའི་ལམ་དུ་མི་
གཏོང་ཞིང༔ ཡང་དག་ལམ་དུ་འགོད་མཛད་པཿ ཁྱོད་ལ་སྙིང་ནས་གསོལ་བ་
འདེབསཿ བྱིན་གྱིས་བརླབ་པར་མཛད་དུ་གསོལཿ མ་མི་མིན་ཡེ་ཤེས་མཁའ་འགྲོ་
མ མ་གཅིག་ཇོ་མོ་ལབ་སྒྲོན་མཿ ཡེ་ཤེས་དབྱིངས་ཀྱི་ཌཱཀྐི་མ སྐལ་ལྡན་རྗེས་སུ་
འཛིན་མཛད་མཿ སྐལ་མེད་ཐབས་ཀྱིས་འདུལ་མཛད་མ བརྩེ་བའི་ཐུགས་རྗེས་
བདག་ལ་དགོངས༔ ཁམས་གསུམ་སེམས་ཅན་ཐམས་ཅད་ཀུན༔ རྗེས་སུ་འཛིན་
པར་མཛད་དུ་གསོལཿ མ་སྐྱེ་དམན་བུད་མེད་ལུས་སུ་འཁྲུངས༔ བཟང་ངན་མེད་
པར་རྗེས་སུ་བཟུངཿ སྐྱེ་མེད་ཡུམ་གྱི་དགོངས་པ་རྟོགས༔ ཟབ་མོའི་གདམས་པ་
ཐུགས་སུ་ཆུད༔ སྣང་སྲིད་ལྷ་འདྲེའི་འགྲོ་དོན་མཛད༔ གཅེས་འཛིན་ལུས་ཀྱི་འཛིན་
པ་ཞིག འཁོར་འདས་རོ་གཅིག་ཆེན་པོ་མཁྱེན༔ གསོལ་བ་འདེབས་སོ་ཐུགས་
རྗེས་ཟུངཿ མ་སྐུ་ལུས་ཆུང་ལ་གཟི་མདངས་ལེགསཿ དཀར་དམར་མདངས་ལྡན་
འོད་ཟེར་འཕྲོ༔ མཚན་དཔེས་བརྒྱན་པའི་ཡིད་བཞིན་ནོརཿ སྣ་ཚོགས་ཐབས་ཀྱི་



ཐུགས་ཐིག་འཛིན་པ་རང་གྲོལ། ཁ༽
རྫུ་འཕྲུལ་སྟོན༔ རྡོ་རྗེའི་གླུ་དབྱངས་ཚངས་པའི་གསུང༔ ཡན་ལག་དྲུག་ཅུའི་ཤུགས་
དང་ལྡན༔ སྐལ་བར་འཚམས་པའི་བརྡ་ཆོས་སྟོན༔ གསོལ་བ་འདེབས་སོ་ཐུགས
རྗེས་ཟུངཿ མ་ཡུམ་ཆེན་གསང་བ་ཡེ་ཤེས་ཀྱི༔ ཞལ་གཟིགས་ལུང་བསྟན་ཇི་བཞིན་
དུ༔ ལ་སྟོད་དིང་རིའི་བླ་འཁོར་ནསཿ གུ་རུའི་ཐུགས་སྤྲུལ་དམ་པར་འཕྲད༔ གསང་
སྔགས་དབང་བཞི་རྫོགས་པར་གསན༔ ཐབས་དང་ཤེས་རབ་རྟེན་འབྲེལ་འགྲིགསཿ
དགའ་བ་བཞི་ཡི་ཡེ་ཤེས་ཀྱི མཐར་རྫོགས་རིག་པའི་རྩལ་དབང་ཐོབ༔ གསོལ་
བ་འདེབས་སོ་ཐུགས་རྗེས་ཟུང མ་སྤངས་རྟོགས་ཡོན་ཏན་མཐར་ཕྱིན་ཅིངཿ ཀུན་
ཏུ་བཟང་པོའི་གཞི་ཐོག་ཏུ༔ གྲོལ་བའི་འབྲས་བུའི་དེ་ཉིད་གཟིགས ་འབྱུང་བ་
བཞི་ཡི་སྐུ་ལུས་སྦྱངས༔ འོད་སྐུ་ཡེ་ཤེས་སྙིང་པོ་ཅན༔ བདུད་བཞི་གཅོད་པའི་བརྡ་
ཆོས་སྟོན༔ བཙན་ཐབས་སངས་རྒྱས་སར་འགོད་མཿ གསོལ་བཟ མ་འབྱུང་བ་ལྔ་
ལ་རང་དབང་བསྒྱུར ཐོགས་བཅས་བདུད་ཀྱི་འཇིགས་པ་བྲལཿ སྣང་བ་སྒྱུ་མར་
གཟིགས་པ་ཡིས་ ཐོགས་མེད་ལྷ་འདྲེའི་འཛིན་ཞེན་ཞིག འཁོར་འདས་མཉམ་
པ་ཉིད་རྟོགས་པའི དགའ་བྲོད་བདུད་ཀྱི་རྩ་བ་སྟོང༔ གཟུང་དང་འཛིན་པ་བྲལ་
བ་ཡིསཿ སྙེམས་བྱེད་བདུད་ཀྱི་འཁྲི་བ་ཆོད༔ གསོལ་བ༴ མ་དང་པོ་དལ་འབྱོར་
ལུས་རྟེན་བསྐྱེད༔ ཡེ་ཤེས་བདུད་རྩིའི་བཅུད་ཀྱིས་གསོསཿ བར་དུ་འཁོར་བའི་
གནས་ནས་དྲངས༔ སྨིན་གྲོལ་བསྐྱེད་རྫོགས་ལམ་སྣ་ཁྲིརཿ ཐ་མ་གསང་བའི་ལུང་
བྱང་གནངཿ ཡེ་ཤེས་ཆེན་པོའི་ངོ་སྤྲོད་ཀྱིསཿ རིག་པ་ཆོས་སྐུའི་རང་ཞལ་བསྟན༔
གསོལ་བ༴ མ་དགྲ་གཉེན་མཉམ་པ་ཉིད་གཟིགས་ཀྱངཿ སྔོན་ནས་ད་ལ་ཐུག་གི་
283
283



མདོ་མཁྱེན་བརྩེའི་གསུང་འབུམ། །
བརཿ བདག་ལ་ཐུགས་རྗེས་ཉེ་བར་གཟིགསཿ གནས་ངན་འཁོར་བའི་འདམ་
ལས་བསྒྲལཿ རིག་འཛིན་མཁའ་འགྲོའི་གྲལ་དུ་བཀོདཿ ཐབས་མཆོག་བདེ་ཆེན་
དཔའ་བོ་དངཿ ཉོན་མོངས་རང་གྲོལ་གདམས་ངག་གཏཔཿ སྨོན་ལམ་གཏད་རྒྱའི་
དབང་བསྐུར་མཛད༔ གསོལ་བ༴ མ་སྐུ་ཡི་བྱིན་རླབས་ལུས་ལ་སྩོལ༔ སྤྲུལ་སྐུ་
འགྲུབ་པར་བྱིན་གྱིས་རློབས༔ གསུང་གི་བྱིན་རླབས་ངག་ལ་སྩོལ༔ ལོངས་སྐུ་འགྲུབ་
པར་བྱིན་གྱིས་རློབས༔ ཐུགས་ཀྱི་བྱིན་རླབས་སེམས་ལ་སྩོལ༔ ཆོས་སྐུ་འགྲུབ་
པར་བྱིན༔ ཟག་པ་བག་ཆགས་ཡོངས་ཟད་ནསཿ འོད་སྐུ་འགྲུབ་པར༴ བདག་དང་
འགྲོ་དྲུག་སེམས་ཅན་རྣམསཿ སྐྱེ་དང་ཚེ་རབས་ཐམས་ཅད་དུ༔ ཕ་མའི་རྗེས་སུ་
ར་བའི་འཕྲང་ལས་གྲོལ༔ སྒྱུ་མ་ལྟ་བུའི་ཏིང་འཛིན་
དང༔ དཔའ་བར་འགྲོ་བའི་ཏིང་འཛིན་དང༔ ཀུན་ལ་སྙོམས་པའི་ཏིང་འཛིན་དང༔
རྡོ་རྗེ་ལྟ་བུའི་ཏིང་འཛིན་འགྲུབ༔ གསོལ་བ༔ མ་ཆོས་དབྱིངས་ཀློང་དུ་གཤེགས་
པའི་ཚེ༔ རིག་པའི་ཡེ་ཀློང་ཆེན་པོར་བཞུགས༔ དངོས་ཉམས་རྨི་ལམ་འོད་གསལ་
ངང༔ ཞལ་མཇལ་ལུང་བསྟན་རྟག་ཏུ་མཛོད༔ ནམ་ཞིག་ཚེ་མཐར་ཕྱིན་པའི་ཚེ༔
ཟག་བཅས་འོད་ཀྱི་སྐུ་རུ་དེངས༔ མ་ཅིག་ཡེ་ཤེས་ཌཱཀྐི་མའི༔ ཐུགས་ཀློང་རོ་
གཅིག་འདྲེས་ནས་ཀྱང༔ འཁོར་བའི་རྒྱ་མཚོ་མ་སྟོངས་པར༔ སྤྲུལ་པ་བྱེ་བ་ཕྲག་
བརྒྱ་ཡིསཿ སྣ་ཚོགས་འགྲོ་དོན་སྤྱོད་པ་རུ༔ གསོལ་བ་འདེབས་སོ་ཐུགས་རྗེས་
ཟུང༔ སྐྱེ་ཀུན་སྔོན་གནས་རྗེས་དྲན་ཞིང༔ ཕ་མའི་ཐུགས་དགོངས་རྫོགས་པར་
ཤོག༔ ཕཊ༔ སྲས་མོ་ལ་འདུལ་སྒྲོན་མ་དང༔ གྲུབ་ཆེན་རྒྱ་ནག་གཅེར་བུ་ཟུང༔ མགྲིན་གཅིག་དབྱངས་གཅིག་མ་
བཟུང༠
284



ཐུགས་ཐིག་འཛིན་པ་རང་གྲོལ། ཁ༽ ་
ཅིག་མརཿ གསོལ་འདེབས་ཐུགས་དམ་རྒྱུད་བསྐུལ་འདི༔ ཤིན་ཏུ་བྱིན་རླབས་ཆེ་བའི་ཕྱིརཿ མཆོད་སྦྱིན་གཞུང་དུ་
བཀོད་པའོ༔ ཕཊ༔ གཅེས་འཛིན་སྒྱུ་མའི་གྲོང་ཁྱེར་ལུས་དབུས་ནསཿ རྣམ་ཤེས་འོད་
ཀྱི་ཐིག་ལེ་དབུ་མའི་ལམ བརྒྱད་དེ་ཚངས་བུག་ནས་བཟུང་ནམ་མཁར་འཕགས་
མ་ཅིག་ལས་ཀྱི་མཁའ་འགྲོའི་ཐུགས་ཀློང་འདྲེསཿ ཕཊ བྱིན་རླབས་ས་ཡིག་ལྗང་
གུའི་རྣམ་པར་འཐོན༔ ཁྲོས་མ་ལྗང་སེར་ཁྲོ་མོའི་ཆ་ལུགས་རྫོགསཿ ཕྱག་གཡས་
གྲི་གུག་རྣོ་དབལ་ལྡན་པ་ཡིསཿ རང་ལུས་བེམ་པོ་ཆེ་ཚོ་རི་རབ་ཙམ བཀྲག་མདངས་
གཟི་བརྗིད་དྲོད་དང་ལྡན་པ་དེའི སྤྱི་བོ་ནས་བཟུང་པགས་པ་དམར་བཤལ་གཤགས༔
སྐུ་ལས་ལས་བྱེད་མཁའ་འགྲོ་གྲངས་མེད་འཕྲོསཿ པགས་པ་བཤུས་ཤིང་ས་གཞིར་
ཁྱབ་པར་བཏིངཿ སྟེང་དུ་ཤ་ཁྲག་རུས་པ་ནང་རོལ་སྤུངསཿ ཚོགས་ཞིང་སྐུ་ལས་
འོད་ཟེར་འཕྲོས་པ་ཕོག རོ་བརྒྱ་ནུས་པ་སྟོང་ལྡན་སྐྱེ་བདུན་ཤཿ མྱོང་གྲོལ་དམར་
སྟོན་འཛད་མེད་གཏེར་ཆེན་གྱུརཿ ཕཊ༔ ཞིང་ཁམས་ཁྱབ་པའི་ཤ་ཁྲག་རུས་པ་དོན་ལྔ་ནང་རོལ་ཀླད་
པ་རྐང་སོགས་འཛད་པ་མེད་པའི་གཏེར་དུ་བསམ་ཞིང་མི་རྐང་གླིང་བུ་ལན་བཞིར་སྒྲོག་ལ འཇིགས་མེད་བརྟུལ་
ཞུགས་ངར་ལྡན་པས༔ ཕཊ Q གཙོ་བོའི་གདོན་ཆེན་བཅོ་བརྒྱད་ནག་པོ་ཆེ༔ སྡེ་དཔོན་
སུམ་ཅུ་བགེགས་རྒྱལ་བི་ན་ཡ༔ སྲོག་བདག་བེ་ཧར་ལ་སོགས་རྒྱལ་པོའི་རིགས
སྟེང་གདོན་གཟའ་དང་རྒྱུ་སྐར་ནམ་མཁའི་བདག རོལ་པ་རྐྱ་བདུན་ཁ་བཞི་གདོང་
བརྒྱད་དངཿ ཇག་པ་མེ་ལེན་ཧུར་བ་སྲོག་འཕྲོག་སོགསཿ བཙན་གྱི་རིགས་གྱུར་
ནག་པོ་བཀྲག་མེད་དངཿ རི་ལྡེ་འགོང་ཡག་ལ་སོགས་བདུད་ཀྱི་སྡེ༔ ཁ་འབར་ལྟེ་
ཕུར་ནག་མོ་ཁྲག་རལ་མ༔ འཕྲོག་མ་ལ་སོགས་མོ་བདུད་བསེན་མོ་དང༔ ཤི་འདྲེ་
T
.
285



མདོ་མཁྱེན་བརྩེའི་གསུང་འབུམ།།
གསོན་འདྲེ་གྲོང་རྒྱུག་འདྲེ་མོ་ཡན༔ ཐེའུ་རང་ཟ་འདྲེ་ཤི་གཤེད་གསར་སྐྱེས་ཀྱི༔ འབྱུང་
པོའི་རིགས་གྱུར་དམ་སྲི་རྒབ་འདྲེ་དང༔ ཡི་དྭགས་ཤ་ཟ་སྨྱོ་བྱེད་བརྗེད་བྱེད་སྡེ༔ སྟོང་
ཕྲག་བརྒྱད་ཅུ་བྱིས་གདོན་བཅོ་ལྔ་སོགསཿ གནས་གདོན་ལུས་གདོན་སྣང་སྲིད་ལྷ་
འདྲེའི་རིགསཿ ཤ་ལ་རྔམས་ཤིང་ཁྲག་ལ་སྡང་བ་རྣམསཿ སྐད་ཅིག་མྱུར་བ་ཉིད་དུ་
འདིར་འདུས་ཤིག ཕཊ༔ ཁྱེད་ཅག་འདིར་འདུས་གཟུགས་མེད་ལྷ་འདྲེའི་ཚོགས
ཐོག་མ་མེད་ནས་འཁོར་བར་འཁྱམས་པའི་ཚེ༔ ཕ་དང་མ་རུ་མ་གྱུར་གཅིག་ཀྱང་
མེད༔ དྲིན་ལན་གསོ་ཕྱིར་ཤ་ཁྲག་ལུས་མཆོད་འབུལཿ བདག་གི་སྒྱུ་མ་ལུས་ཀྱི་
ཞེན་པ་དངཿ གཅེས་འཛིན་བྲལ་ཞིང་ཕོངས་པ་མེད་པར་གཏོརཿ ཁྱེད་རྣམས་
དགྱེས་པའི་འདོད་ཡོན་ཚིམ་པར་རོལ ཤ་འདོད་ཤ་ཟོ་ཁྲག་འདོད་ཁྲག་ལ་འཐུངས༔
རུས་པ་རྐང་དང་ལྷ་བ་ཚིལ་བུ་ཞག ཀླད་པ་སྙིང་དང་རྒྱུ་མ་ནང་རོལ་སོགསཿ སོ་
སོར་གང་ལ་གང་འདོད་ལོངས་སུ་སྤྱོད གོས་མེད་པགས་པ་སྐྲ་སེན་བ་སྤུའི་
ཚོགསཿ གོས་སུ་སྤྲུལ་ལ་གྱོན་པས་ཚ་གྲང་སེལཿ སེང་གེའི་དམག་ཚོགས་ཤ་ལ་
རོལ་པ་དངཿ དམག་ཆེན་གནང་ཆེན་ཆོད་བཞིན་ཟོ་འཐུངས་ལཿ ཟ་མ་ནུས་པ་སོ་
སོའི་གནས་སུ་ཁྱེརཿ ཇི་སྲིད་བྱང་ཆུབ་སྙིང་པོ་མ་ཐོབ་པརཿ ཤ་ཁྲག་མི་ཟད་གཏེར་
ལ་ལོངས་སྤྱོད་ཅིག ཁྱད་པར་རྣལ་འབྱོར་བདག་ཅག་འཁོར་བཅས་ལཿ ནད་དང་
གནོད་པ་རྐྱེན་དང་བར་ཆད་གཏོང ཚེ་བསོད་སྟོབས་འབྱོར་ཁ་རྗེ་དབང་ཐང་ལ
བར་དུ་གཅོད་ཅིང་བསམ་ངན་སྦྱོར་རྩུབ་ཀྱི༔ ལོག་འདྲེན་གནོད་བྱེད་བགེགས་ཀྱི་
ཚོགས་རྣམས་ལཿ རང་ལུས་དམར་སྟོན་ཟག་མེད་གཏེར་ཆེན་སྦྱིན༔ གཏི་མུག་ཤ་
286
，，་



ཐུགས་ཐིག་འཛིན་པ་རང་གྲོལ། ཁ༽ །
ཡི་རི་ལ་ཚིམ་པར་བྲོ༔ འདོད་ཆགས་ཁྲག་གི་མཚོ་ལ་ངོམ་པར་འཐུངསཿ ཞེ་སྡང་
ལྷ་བ་རུས་པ་འགྲང་བར་མུརཿ ང་རྒྱལ་དོན་སྣོད་ནང་རོལ་ཞིམ་ཟས་གྱིསཿ ཕྲག་
དོག་པགས་པའི་ཐང་ཆེན་དྲོ་བར་གྱོན ཁོང་ཁྲོ་གདུག་པའི་བསམ་སྦྱོར་ཀུན་ཞི་
ཞིང༔ ཞི་བ་བྱང་ཆུབ་སེམས་དང་ལྡན་པར་གྱིསཿ ཕཊ དམིགས་པ་གསལ་གདབ་རང་ཉིད་
ཡིད་ཆེས་པར་བྱ༔ ཕཊ༔ ཤ་ཁྲག་དམར་སྟོན་ལྷག་ལ་རེ་བ་ཡི༔ འབྱུང་ཆེན་གཙོ་བོ་
རྣམས་ཀྱི་རྗེས་འབྲང་པཿ ཁས་ཞན་དབང་ཆུང་མདོག་ངན་གཟི་བརྗིད་བྲལཿ དབང་
པོ་མ་ཚང་ནད་དང་སྡུག་བསྔལ་གྱིསཿ མནར་བའི་རིགས་དང་ད་ལྟ་གློ་བུར་སླེབས
ལྷག་ལ་གདུང་ཞིང་ཟ་རྔམས་ཀུན་ལྡན་ལཿ ལས་བྱེད་སྤྲུལ་པའི་མཁའ་འགྲོ་གྲངས་
མེད་ཀྱིས༔ རང་རང་སོ་སོར་ངོམ་ཞིང་ཚིམ་པར་སྦྱིན༔ ལོངས་སུ་སྤྱོད་ཅིང་དགའ་
མགུ་ཡི་རང་ཚིམ༔ གནས་སྐབས་ན་ཚ་སྡུག་བསྔལ་ཡོངས་ཞི་ཞིངཿ གཟུགས་
བཟང་ལོངས་སྤྱོད་དཔལ་ཡོན་ཀུན་ལྡན་ཞིང༔ མཐར་ཐུག་བྱང་ཆུབ་སེམས་ཀྱིས་
རྒྱུད་བརླན་ནསཿ མ་གཅིག་ཡུམ་ཆེན་གདུལ་བྱར་འགྱུར་བར་ཤོག༔ ཕཊ༔ དམིགས་
པ་གསལ་གདབ་དགེ་སྡིག་གཏོང་ལེན་བྱ༔ བརྟུལ་ཞུགས་ལམ་སློང་འཇིགས་མེད་བཙན་ས་ཟིན༔ ཐ་མལ་ལུས་ཀྱི་
འཛིན་ཞེན་ཀུན་བྲལ་ནས༔ འཁོར་འདས་མཉམ་པ་ཉིད་དུ་རོ་གཅིག་རྟོགས༔ བདག་ཏུ་འཛིན་པའི་འཆིང་བ་ཀུན་གྲོལ་
ཞིངཿ འོད་གསལ་ཆེན་པོའི་ཉམས་ལེན་གཞི་ཚུག་གོ༔ ལྔ་པ་ཁྲོས་མ་ལྷ་ལྔའི་བྱིན་འབེབས་ནི༔ ཟབ་མོ་མཆོད་སྦྱིན་
དམིགས་པའི་འཕྲུལ་འཁོར་གནད༔ ལྟ་བའི་གདེངས་ལྡན་རིག་པ་ངར་བསྐྱེད་ཅིང༔ ཅང་ཏེའུ་མི་རྐང་གླིང་བུའི་སྒྲ་དང་
བཅས༔ ཕཊ༔ ཆོས་དབྱིངས་ཀུན་ཁྱབ་སྤྲོས་བྲལ་ཀློང་ཡངས་ནས༔ ཀུན་བཟང་ཡུམ་
གྱི་ཐུགས་རྗེའི་རྩ་ལ་སྣང་གི༔ ཡེ་ཤེས་ལྔ་ལྡན་འོད་ལྔའི་ཆོ་འཕྲུལ་ལསཿ སྣང་བ་
287



--
མདོ་མཁྱེན་བརྩེའི་གསུང་འབུམ།
རྣམ་དག་ཐུགས་རྗེའི་སྤྲུལ་པའི་ཞིངཿ གཏུམ་ཆེན་ཨུ་ཙ་ལ་ཡི་དུར་ཁྲོད་ནི༔ རི་རབ་
རུས་པའི་རང་བཞིན་ཀེང་རུས་གཟུགསཿ རྩི་ཤིང་ནགས་ཚལ་མཚོན་ཆ་སྣ་ཚོགས་
གཟེངསཿ ཆུ་ཀླུང་རྣག་ཁྲག་དུག་ཆུའི་རྦ་ཀློང་འཁྲུགསཿ ཡེ་ཤེས་དུས་མཐའི་མེ་
ཆེན་འབར་ཞིང་བསྲེག སྤུ་གྲི་རེག་གཅོད་རླུང་ནག་འཚུབས་མ་འཁྲིགས༔ དུར་
མོ་གདུག་པའི་སྒྲ་སྐད་ས་ཆེན་གཡོ༔ རྩུབ་འགྱུར་འཇིགས་སུ་རུང་བའི་དུར་ཁྲོད་
ནསཿ སྤྲུལ་པའི་གར་བསྒྱུར་ཡུམ་ཆེན་ཁྲོས་མ་ནག ནམ་མཁའི་ལུས་ཅན་གར་
ཡང་ཐོགས་པ་མེད༔ རྒྱལ་བ་ཀུན་གྱི་ཐུགས་ཀྱི་བདག་ཉིད་མ སངས་རྒྱས་རིན་
ཆེན་པདྨ་ལས་ཀྱི་རིགསཿ སྐུ་གསུང་ཡོན་ཏན་ཕྲིན་ལས་སྤྲུལ་བ་བཞི སྣ་ཚོགས་
ཐབས་ཀྱིས་འགྲོ་བ་འདུལ་མཛད་མ བརྩེ་བ་ཆེན་པོའི་ཐུགས་རྗེས་ཉེར་གཟིགས་
ལཿ བདག་ལ་དབང་བསྐུར་བྱིན་གྱིས་བརླབ་ཏུ་གསོལ༔ འགྱུར་མེད་ཆོས་དབྱིངས་
ཡེ་ཤེས་རྩལ་སྣང་ལས༔ སྐུ་མདོག་མཐིང་གསལ་བཻཌཱུརྱ་སྣང་བ༔ ཆོས་སྐུའི་
དགོངས་པ་གཡོ་བ་མེད་པའི་རྟགས་རིག་པ་དེ་བཞིན་ཉིད་དབྱིངས་བྱིན་ཕོབ་
ཅིག སྤྱི་གཙུག་ཕག་ཞལ་འཆི་མེད་ལམ་དུ་གཟིགས༔ སྐུ་གསུམ་ཞིང་ཁམས་ཀུན་
ལ་དབང་སྒྱུར་རྟགསཿ ཀ་དག་གཞི་ཐོག་གྲོལ་བར་བྱིན་ཕོབ་ཅིག༔ སྤྱན་གསུམ་
འབྲུ་ཚུགས་ཁམས་གསུམ་གཟིགས་པ་ནི༔ ཁམས་གསུམ་ས་དགུ་ཟིལ་གྱིས་
གནོན་པའི་རྟགས གཡོ་མེད་ཏིང་ངེ་འཛིན་གྱིས་བྱིན་ཕོབ་ཅིག སྙན་ཆ་ཨ་ལུང་
ཐུར་དུ་དཔྱངས་པ་ནི༔ འགྲོ་དྲུག་བདེ་སྡུག་མ་འདྲེས་གསལ་བའི་རྟགསཿ སེམས་
ཅན་བདེ་ལ་འགོད་པར་བྱིན་ཕོབ་ཅིག༔ , ཤངས་ནས་ཡེ་ཤེས་རླུང་ཆེན་ཕྱུར་བ་
288



ཐུགས་ཐིག་འཛིན་པ་རང་གྲོལ། ཁ༽ ་
ཡིསཿ མ་རིག་དུག་ལྔ་དབྱིངས་སུ་གཏོར་བའི་རྟགསཿ ཉོན་མོངས་རང་གྲོལ་ཆེན་
པོར་བྱིན༔ ཞལ་གདངས་མཆེ་གཙིགས་ལྗགས་དམར་བརྐྱང་བ་ཡིས༔ འཁོར་
འདས་སྲིད་གསུམ་ཟས་སུ་ཟ་བའི༔ ཆོས་སྐུའི་རྒྱལ་ས་ཟིན་པར་བྱིན༔ དབུ་སྐྲ་
གནག་སྣུམ་གྱེན་དཀྲིས་ཐུར་དུ་དཔྱངསཿ སངས་རྒྱས་རྣམས་དང་དགོངས་པ་མཉམ་
པའི༔ འགྲོ་དོན་རྒྱུན་ཆད་མེད་པར་བྱིན༔ སྨིན་མ་སྨ་ར་ཨག་ཚོམ་དམར་སེར་
འབརཿ འཁྲུལ་སྣང་རྟོག་ཚོགས་དབྱིངས་སུ་སྲེག་པའི༴ བདུད་བཞིའི་གཡུལ་ལས་
རྒྱལ་བར ཕྱག་གཡས་གྲི་གུག་རྣོ་དབལ་ལྡན་པ་ཕྱརཿ མ་རིག་གཟུང་འཛིན་
དབྱིངས་སུ་གསོད་པའི་ སྒྲོལ་བ་སྙིང་རྗེ་ཆེན་པོར༔ ནུ་མ་འབུར་ཞིང་བྷ་ག་རྒྱས་
པ་ནི༔ ཐུགས་རྗེ་ཆགས་པས་རྗེས་སུ་འཛིན་པའི༴ སྦྱོར་བ་བདེ་བ་ཆེན་པོར་བྱིན་
གཡོན་པས་བདུད་རྩིའི་ཐོད་པ་བསྣམས་པ་ཡིས༔ སྒྲུབ་པ་པོ་ལ་དངོས་གྲུབ་མཆོག་
སྩོལ་རྟགས རིག་འཛིན་ཚེ་ལ་དབང་བར་བྱིནཟ ཁ་ཊཾ་རྩེ་གསུམ་མཆན་དུ་བརྟེན་
པ་ནི༔ དཔའ་བོ་ཡབ་དང་འདུ་འབྲལ་མེད་པའི༴ དགའ་བཞིའི་ཡེ་ཤེས་བསྐྱེད་
པར་བྱིན༔ ཞབས་གཉིས་ཁྲོ་མོའི་གར་སྟབས་འཁྲབ་པ་ནི༔ བདུད་ཀྱི་དཔུང་ཚོགས་
ཐལ་བར་བརླག་པའི༔ ཐུགས་རྗེའི་རྗེས་འཛིན་ཆེན་པོར་བྱིན་ཕོབ་ཅིག །ཆུ་སྐྱེས་
འདབ་སྟོང་གདན་དུ་བཏིང་བ་ནི༔ བག་ཆགས་སྒྲིབ་པའི་སྐྱོན་གྱིས་མ་གོས་རྟགས
དགེ་སྡིག་བླང་དོར་བྲལ་བར་བྱིན༔ ཉི་མ་ཟླ་བའི་དཀྱིལ་འཁོར་བཀོད་པ་ནི སྐྱེ་
གནས་བཞི་ཡི་བག་ཆགས་སྦྱོང་བའི༴ ཐབས་ཤེས་འདུ་འབྲལ་མེད་པར་བྱིན རྟོག་
མེད་རོ་ཡི་གདན་ལ་འགྱིངས་པ་ནི༔ རྣམ་པར་རྟོག་པ་དབྱིངས་སུ་དག་པའི༔ འཁྲུལ་
289་



མདོ་མཁྱེན་བརྩེའི་གསུང་འབུམ། །
པ་གཞི་ཐོག་གྲོལ་བར་བྱིན༔ ཞལ་ནས་ཁྲོ་མོའི་གད་རྒྱངས་སྒྲོག་པ་ནི༔ ལོག་
འདྲེན་གདུག་པའི་ཚོགས་ཀུན་འདུལ་བའི༔ ཕྲིན་ལས་རྟོགས་པ་མེད་པར་བྱིན༔
བསྐལ་པའི་ཡེ་ཤེས་མེ་དཔུང་འབར་བ་ནི༔ ཉོན་མོངས་བག་ཆགས་མ་ལུས་སྲེག་
པའི༔ འགྲོ་དྲུག་གནས་སུ་སྤོར་བར༔ ཞི་བའི་ཐུགས་ལས་འབར་བའི་སྐུར་སྣང་
གདུག་པའི་རྣམ་ཤེས་དབྱིངས་སུ་སྒྲོལ་བའི་རྟགསཿ ཁམས་གསུམ་འཁོར་བ་
སྟོང་པར་བྱིན་ཕོབ་ཅིག༔ རང་ལས་སྤྲུལ་པའི་མཁའ་འགྲོ་བྱེ་བ་འབུམ འགྲོ་དོན་
སྤྲུལ་པ་རྒྱུན་ཆད་མེད་པའི༔ སྐྱེ་མེད་ཆོས་ཀྱི་སྐུ་རུ་བྱིན༔ སྐུ་ལས་སྤྲུལ་པའི་བདེ་
ཆེན་དཀར་མོ་ནི༔ མེ་ལོང་ཡེ་ཤེས་གསལ་བའི་རང་མདངས་སྟོན ཞི་བ་ཆེན་པོའི་
དངོས་གྲུབ་བྱིན༔ ཡོན་ཏན་སྤྲུལ་པའི་སེར་མོ་དོན་གྲུབ་ མཉམ་པ་ཉིད་ཀྱི་ཡེ་
ཤེས་རང་རྩལ་སྟོན༔ སྣ་ཚོགས་རྒྱས་པའི་དངོས་གྲུབ་བྱིན༔ གསུང་གི་སྤྲུལ་པའི་
དམར་མོ་སྒྲ་སྒྲོག་དཔལ༔ སོ་སོར་རྟོག་པའི་ཡེ་ཤེས་བདེ་རྩལ་འབར༔ ཀུན་ལ་
དབང་སྒྱུར་དངོས་གྲུབ་བྱིན༴ ཕྲིན་ལས་སྤྲུལ་པའི་སྣ་ཚོགས་མཐར་ཕྱིན་རྒྱལཿ བྱ་
བ་གྲུབ་པའི་ཡེ་ཤེས་རང་རྩལ་སྟོན ཚར་གཅོད་རྗེས་འཛིན་ཆེན་པོར རང་རང་
རིགས་ཀྱི་སྣ་ཚོགས་སྤྲུལ་པ་འགྱེད༔ གཏུམ་ཆེན་རབ་ཁྲོས་ཐུགས་བསྐྱེད་གློག་ལྟར་
མྱུར རང་མདོག་དུར་མོའི་སྒྲ་ཆེན་ཕྱོགས་བཅུར་སྒྲོག༔ སངས་རྒྱས་རྣམས་ཀྱི་
ཐུགས་རྗེའི་རྒྱུད་བསྐུལ་ཞིང༔ དཔལ་ཆེན་ཁྲོ་བོ་ཁྲོ་མོ་ལས་ལ་འདུ མ་མོ་མཁའ་
འགྲོའི་ཚོགས་རྣམས་འདར་ཞིང་འདུད༔ བཀའ་སྲུང་དྲེགས་པའི་ཚོགས་རྣམས་
སྔངས་ཤིང་བརྒྱལཿ མ་ཅིག་བདུད་འདུལ་ཁྲོས་མ་ལྷ་ལྔ་མར༔ གསོལ་བ་འདེབས་
290



ཐུགས་ཐིག་འཛིན་པ་རང་གྲོལ། ཁ༽
སོ་ཐུགས་རྗེའི་སྤྱན་གྱིས་གཟིགསཿ གདུང་བས་འབོད་དོ་བུ་ཡི་དོན་ལ་དགོངས
ཐུགས་དམ་བསྐུལ་ལོ་བདུད་སྡེའི་དཔུང་ཚོགས་ཆོམ༔ ལུས་ལ་སྐུ་ཡི་བྱིན་གྱིས་
བརླབ་ཏུ་གསོལཿ ཐོགས་མེད་གཞོམ་གཞིག་བྲལ་བ་རྡོ་རྗེའི་སྐུ༔ འོད་ལུས་འཛིན་
ཞེན་བྲལ་བར་བྱིན༔ ངག་ལ་གསུང་གི་བྱིན་གྱིས་བརླབ་ཏུ་གསོལཿ འགགས་མེད་
བདེན་ཚིག་འགྲུབ་པར་རྡོ་རྗེའི་གསུང༔ གྲགས་སྟོང་མཁའ་འགྲོའི་བརྡ་རུ་བྱིན་
ཡིད་ལ་ཐུགས་ཀྱི་བྱིན་གྱིས་བརླབ་ཏུ་གསོལ༔ རྟོག་མེད་རོ་སྙོམས་ཆེན་པོ་རྡོ་རྗེའི་
ཐུགསཿ བརྗོད་བྲལ་བློ་འདས་ཆེན་པོར་བྱིན༔ བྱིན་ཆེན་བྱིན་ཕོབ་ཆོས་སྐུའི་
མཁའ་འགྲོ་མ་ དབང་ཆེན་དབང་བསྐུར་ཡུམ་ཆེན་གསང་ཡེ་མ དངོས་གྲུབ་
མཆོག་སྩོལ་ཁྲོས་མ་ལྷ་ལྔ་ གསོལ་བཏབ་འབྲས་བུ་དུས་འདིར་མཆིས་པར་
མཛོད༔ ཕཊ༔ འདུན་པ་རྩེ་གཅིག་བྱིན་ཆེན་དབབ་པ་ཡིས༔ ལུས་ལ་བདེ་བ་ངག་ལ་ནུས་པ་འབྱུང༔ ཆོས་ཉིད་
ཉམས་ཀྱི་སྣང་བ་འལ་མ་འོལཿ སེམས་ཉིད་སྤྲོས་བྲལ་མ་བཅོས་ངང་ལ་བཞག གཟུང་འཛིན་འཁྲུལ་པའི་བག་ཆགས་
ཡོངས་དག་ནསཿ རང་རིག་ཡི་དམ་ལྷ་དང་དབྱེར་མེད་འགྱུར༔ དེ་ནས་བམ་ཆེན་རོ་འགྱེད་ཆེན་པོ་ནི༔ ཕཊ མ་
དག་འཁྲུལ་སྣང་སྒྱུ་མའི་གྲོང་ཁྱེར་དབུས༔ རྣམ་ཤེས་འོད་ཀྱི་ཐིག་ལེ་དབྱིངས་སུ་
འཕགསཿ སྐར་མདའ་ཆད་བཞིན་གཙོ་མོའི་ཐུགས་ཀློང་འདྲེསཿ སྨྲ་བསམ་བརྗོད་
པ་བྲལ་བའི་ངང་ཉིད་ལསཿ སླར་ཡང་ཨ་ཡིག་མཐིང་གསལ་ཕྱིར་འཕྲོས་པས༔
རང་རིག་ཡུམ་ཆེན་མ་ཅིག་ཁྲོས་མ་ནག གཏུམ་རྔམས་དྲག་པོའི་ཆ་ལུགས་སྐུ་ལ་
རྫོགསཿ གཡང་གཞི་གྲི་གུག་འཛིན་པ་ལམ་གྱིས་གསལ༔ ཕཊ༔ མདུན་དུ་རང་
ལུས་བེམ་པོ་རི་རབ་ཙམ གྲི་གུག་སྙིང་གར་བརྒྱབ་པས་བེམ་པོ་ཞིག བདུད་རྩི་
291



མདོ་མཁྱེན་བརྩེའི་གསུང་འབུམ།
འོ་མའི་རྒྱ་མཚོས་ས་གཞི་གསཿ ཐུགས་ལས་སྤྲུལ་པའི་མཁའ་འགྲོ་གྲངས་མེད་
ཀྱིསཿ ཐོད་པས་བཅུས་ཤིང་ཚོགས་ཞིང་ལྷ་ཚོགས་མཆོད༔ དཀོན་མཆོག་སྲི་ཞུ་
མགོན་པོ་ཡོན་ཏན་མགྲོན༔ ཟག་མེད་བདུད་རྩིའི་མཆོད་པས་མཉེས་ཤིང་ཚིམ
ལྷ་ཚོགས་བཀྲག་མདངས་གཟི་བརྗིད་རབ་རྒྱས་ཤིང༔ སྐུ་ལས་འོད་ཟེར་སྣ་ཚོགས་
འཕྲོས་གྱུར་པསཿ བེམ་པོའི་བདུད་རྩིར་ཕོག་པས་གནས་འགྱུར་ཞིངཿ བདག་
ལུས་གྲངས་མེད་སྟོང་གསུམ་འཇིག་རྟེན་ཁྱབ ལ་ལ་དཀར་གསུམ་ལ་ལ་མངར་
གསུམ་དངཿ རིན་ཆེན་འབྲུ་སྣ་དར་ཟབ་སྨན་གྱི་རིགསཿ - ཁང་བཟང་སྐྱེད་མོས་
ཚལ་དང་ལྷ་དང་མིའི བཟའ་བཏུང་འདོད་ཡོན་ལོངས་སྤྱོད་དཔག་ཏུ་མེད༔ གང་
ལ་གང་འདོད་མི་ཟད་གཏེར་ཆེན་པོ༔ རིགས་དྲུག་སྙིང་རྗེའི་མགྲོན་དུ་གྱུར་རྣམས་
ལཿ སྦྱིན་པས་མཉེས་ཤིང་དགའ་མགུ་ཡི་རང་ཚིམ༔ ལན་ཆགས་བདག་པོ་བདག་
མོའི་ཚོགས་རྣམས་ཀྱང༔ ཇི་སྲིད་བྱང་ཆུབ་སྙིང་པོ་མ་ཐོབ་པར༔ མི་ཟད་ནམ་
མཁའ་མཛོད་ཀྱི་གཏེར་ལ་སྤྱོད༔ ཤ་མཁོན་བུ་ལོན་ལན་ཆགས་ཀུན་བྱང་ནས
འགྱུར་མེད་བདེ་ཆེན་དཔལ་ལ་ལོངས་སྤྱོད་གྱུརཿ ཕཊ༔ སླར་ཡང་བདག་དང་
བསྲུང་བྱ་དབྱེར་མེད་ཀྱི༔ ལུས་སེམས་བྲལ་བའི་བེམ་པོ་ཆེ་ཞིང་ཚོ བཀྲག་
མདངས་ལྡན་པ་ས་གཞིའི་ཁམས་ཁྱབ་པཿ ཁྲོས་མས་གྲི་གུག་བརྒྱབ་པས་ལྤགས་
པ་བཤུས༔ ཤ་སྣ་ལྔ་ཡི་རི་རབ་སྤུངས་པ་ལཿ རྩ་བར་ཁྲག་ཞག་རྒྱ་མཚོའི་རྦ་ཀློང་
འཁྲུགས་ མཐའ་བསྐོར་རྐང་དང་ལྤགས་པའི་རྭ་བས་བསྐོརཿ ནང་རོལ་བཀྲམ་
ཞིང་རྒྱུ་མའི་ཞགས་པས་དཀྲིས དྲོད་རླངས་མ་ཡལ་དྲི་ངད་འཐུལ་ལེ་བཿ མཐོ་བ་
292



ཐུགས་ཐིག་འཛིན་པ་རང་གྲོལ། ཁ༽
སྲིད་པའི་རྩེ་མོ་མན་ཆད་དངཿ དམའ་བ་ན་རག་དམྱལ་ཁམས་ཡན་ཆད་ལཿ རྒྱུ་
བའི་སྣང་ཞིང་སྲིད་པའི་ལྷ་འདྲེའི་ཚོགསཿ ལྷ་ཀླུ་གཟའ་བཙན་བདུད་སྲིན་མ་མོ་
དམུ གཉན་དང་ས་བདག་ཐེའུ་རང་རྒྱལ་འགོང་དངཿ བསེན་མོའི་རིགས་གྱུར་ཤ་
དང་ཁྲག་ལ་སྡངཿ འབྱུང་པོ་གདུག་པའི་ཚོགས་ཀུན་མྱུར་དུ་འདུས༔ ཤ་ཁྲག་དོན་
སྙིང་ནང་རོལ་ཚིམ་པར་རོལཿ ངོམས་ཤིང་འགྲངས་ནས་གདུག་སེམས་ཀུན་ཞི་
ཞིང༔ ཕྱག་འཚལ་གུས་འདུད་སྲོག་གི་སྙིང་པོ་ཕུལ༔ ཕཊ༔ ཤ་ཁྲག་ནང་རོལ་སྟོང་
གསུམ་ཁྱབ་པའི་སྟེང༔ བྱད་མ་དགྲ་གདོན་བདག་ལ་སྡང་བ་དངཿ གདུག་པའི་
སེམས་ལྡན་མ་ལུས་ཀུན་འདུས་ཤིང༔ ཤ་ཁྲག་ནང་རོལ་རྔམས་ཟས་བྱས་པ་ཡིས
རྟེན་དང་བརྟེན་པ་དུག་ཁྲག་རྒྱ་མཚོའི་དབུསཿ དབང་མེད་ཆུད་ཅིང་རྦ་རླབས་དུག་
རླངས་ཕྱུར གཏིང་དུ་ཚུད་ཅིང་དྲན་མེད་བརྒྱལ་ཞིང་འཚུབས༔ དམ་པ་རྒྱ་གར་
ཁྲོས་མ་གྲངས་མེད་ཀྱིསཿ མཐའ་ནས་བསྐོར་ཞིང་ཕཊ་སྒྲ་དིར་དིར་སྒྲོག ཁྲོ་བོ་ཁྲོ་
མོའི་དམག་ཚོགས་གྲངས་མེད་སྤྲུལ༔ དུག་ཁྲག་རྒྱ་མཚོ་དགྲ་གདོན་བཅས་པ་ཀུན༔
ལྷག་མེད་རྡུབ་ཅིང་སྲིད་གསུམ་སྟོང་པར་སྦྱངསཿ དམིགས་མེད་ཆོས་དབྱིངས་ཁྱབ་
བརྡལ་ཆེན་པོའི་ངང༔ ཕཊ༔ ཌཱ་མ་རུ་དང་གླིང་བུའི་སྒྲ་ཆེན་སྒྲོག༔ ་དམིགས་པ་མཐའ་རྫོགས་སྒོ་གསུམ་
ཐང་ཆད་ཚེ༔ བརྟུལ་ཞུགས་རོ་ཉལ་དབྱིངས་རིག་མ་བུ་བསྲེ༔ སྐྱེ་མེད་ཆོས་སྐུའི་རིག་པ་བརྗོད་དུ་མེདཿ འགགས་མེད་
ལོངས་སྐུའི་འཁོར་འདས་ཀུན་ལ་ཁྱབ རྩོལ་མེད་སྤྲུལ་སྐུ་སྣ་ཚོགས་རྩལ་ཤར་བ༔ དུ་མ་རོ་གཅིག་ཁྱབ་བརྡལ་ལྷུན་
གྱིས་གྲུབ༔ སྤྲོས་བྲལ་མ་བཅོས་ཀ་དག་ངོ་བོར་བལྟ རྗེས་ཐོབ་སྣང་བ་ཧུར་བསྐྱེད་རིག་རྩལ་སྦྱང༔ གང་ཤར་མི་ཞེན་
ཤར་གྲོལ་དུས་མཉམ་བལྕ རྟེན་འབྲེལ་སྣ་ཚོགས་ཐབས་ལ་མཁས་པ་ནི༔ འཛིན་པ་རང་གྲོལ་རྣལ་འབྱོར་ཁྱད་ཆོས་
293



མདོ་མཁྱེན་བརྩེའི་གསུང་འབུམ།
སོ༔ རྗེས་ལ་ཞི་བྱེད་གནད་ཀྱི་སྡོམ་པ་ནི༔ ཨེ་མ་ཧོ༔ ཀུན་བཟང་ཡུམ་གྱི་ངོ་བོ་ཉིད༔ འཁོར་
འདས་ཐམས་ཅད་སྤྲུལ་པའི་གཞི༔ རྒྱལ་བ་ཀུན་གྱི་ཡུམ་ཆེན་མོ༔ གསང་བ་ཡེ་
ཤེས་ཌཱཀྐི་མ ཁྱོད་སྒྲུབ་ཁྱོད་ཀྱི་དགོངས་པ་རྟོགས༔ ད་ནི་འཁོར་འདས་གཞི་ལ་
རྫོགསཿ རང་སེམས་ཆོས་སྐུར་ངོ་འཕྲོད་པསཿ སངས་རྒྱས་ཐོབ་པའི་རེ་བ་ཞི༔
སྣང་སེམས་དབྱེར་མེད་འདྲེས་པ་ཡི༔ འཁོར་བར་འཁྱམས་ཀྱི་དོགས་པ་ཞི བསྒྲུབ་
བྱ་སྒྲུབ་བྱེད་ལས་འདས་པས་ཟག་བཅས་ཆོས་ཀྱི་ཕན་པ་ཞི སྟོང་ཉིད་སྐྱོན་
གྱིས་མ་གོས་པསཿ མི་དགེ་སྡིག་པའི་སྤོང་སེམས་ཞི༔ རིག་པ་བཅར་ཕོག་ངོ་
འཕྲོད་པས༔ ས་ལམ་བགྲོད་པའི་རྩིས་གདབ་ལཿ བསྐྱེད་རིམ་འཛིན་ཞེན་བྲལ་བ་
ཡིསཿ བསྙེན་སྒྲུབ་ནུས་མཐུའི་རྟོག་པ་ཞི འགལ་རྐྱེན་གྲོགས་སུ་ཤར་བ་ཡིས༔
བར་ཆད་བདུད་ཀྱི་དོགས་པ་ཞི མཁའ་འགྲོ་རིག་པའི་རྩལ་ཤར་བས༔ ཚོགས་
དང་གཏོར་མའི་འཛིན་པ་ཞི༔ ཕུང་པོ་གཟན་དུ་སྒྱུར་བ་ཡིས༔ བསོད་ནམས་ཚོགས་
ཆེན་རེ་བ་ཞི རྐྱེན་ངན་ལམ་དུ་སློང་བ་ཡིས༔ འདྲེ་གདོན་འབྱུང་པོའི་འཇིགས་སྐྲག་
ཞི༔ སྣང་བ་སྒྱུ་མར་རྟོགས་པ་ཡིས༔ གནས་དང་ཡུལ་གྱི་འཛིན་པ༔ སྣང་བ་དག་པ་
རབ་འབྱམས་ལ༔ བཟང་ངན་ཐེ་ཚོམ་གཙང་རྩོག་ཞི ཞི་བ་བྱང་ཆུབ་སྟོང་ཆེན་
གནད མ་ཅིག་གསང་བ་ཡེ་ཤེས་ཀྱི༔ དགོངས་པ་བཅར་ཕོག་ཐུགས་སུ་ཆུད༔
བརྟུལ་ཞུགས་ཨ་ཙར་དམར་པོ་ཡི༔ ཐུགས་རྒྱུད་དགོངས་པའི་བྱིན་རླབས་འཕོས
འཛིན་པ་རང་གྲོལ་རྣལ་འབྱོར་བ༔ བརྟུལ་ཞུགས་སྤྱོད་པ་མཐར་ཕྱིན་ནསཿ ཟག་
བཅས་འོད་ཀྱི་སྐུ་རུ་ཡལཿ ཟག་མེད་གཞོན་ནུ་བུམ་སྐུར་འགྲུབ༔ དགེ་ཚོགས་
་
294.
.



ཐུགས་ཐིག་འཛིན་པ་རང་གྲོལ། ཁ༽
འཛད་མེད་རྒྱ་མཚོའི་གཏེརཿ མཁའ་ཁྱབ་མར་གྱུར་འགྲོ་བ་རྣམས༔ བྱང་ཆུབ་ཐོབ་
པའི་རྒྱུ་རུ་བསྔོ༔ མཆོད་དང་སྦྱིན་པའི་ཡུལ་གྱུར་པའི༔ བཟང་ངན་ལས་ཀྱི་འབྲེལ་
བོསྡུས་ཀུན༔ བྱང་ཆུབ་སེམས་གཉིས་རྒྱུད་ལ་སྐྱེསཿ ཉོན་མོངས་འཁྲུལ་པའི་བག་
ཆགས་ཞི མ་ཅིག་ཆོས་སྐུ་ཡུམ་ཆེན་མོའི གོ་འཕང་མྱུར་དུ་ཐོབ་པར་ཤོག རང་
རིག་མ་བཅོས་དོན་གྱི་ལྷ༔ ཡེ་ཤེས་ལྔ་ཡི་ངོ་བོ་ཉིདཿ མ་ཅིག་ཁྲོས་མ་ལྷ་ལྔ་མར
དབྱེར་མེད་ཆེན་པོ་ཨེ་མ་ཧོ༔ སྤྱོད་པ་རྒྱུན་གྱི་རྣལ་འབྱོར་སྐྱོང དངོས་ཉམས་རྨི་ལམ་གང་ལ་ཡང ཚད་
བཞིའི་འབྲས་བུ་མཐར་ཕྱིན་ཚེ རྗེས་ཆོག་རང་གཞུང་མཐར་རྒྱས་པཿ ཨེ་མ་ལྔ་ཕྲག་ཐ་མའི་དུསཿ འགྲོ་ཀུན་སྡུག་
བསྔལ་དྲག་པོར་སྤྱོད ཁྱད་པར་དྲེ་ཏ་པུ་རིའི་ཡུལ༔ སེམས་ཅན་བསོད་ནམས་མངའ་ཐང་དམན༔ ཚེ་ཐུང་ནད་མང་
ལོངས་སྤྱོད་དབུལཿ ལོག་ལྟ་ཐེ་ཚོམ་ཉོན་མོངས་འཁྲུགས དམག་འཁྲུགས་ནད་ཡམས་མུ་གེས་མནརཿ དམ་ཆོས་
སྒྲུབ་པའི་ལོང་མེད་ཅིང༔ སྐལ་ལྡན་སྡུག་བསྔལ་དྲག་པོས་མནར ང་སྤྲུལ་དམ་པ་ནག་པོ་ཉིད༔ བརྟུལ་ཞུགས་ཕལ་
པའི་གཟུགས་སུ་སྤྲུལ༔ ལྷ་ལྕམ་མེ་ཏོག་མནྡཱ་རཿ མི་ཡུལ་སྐྱེ་བ་ཉེར་གཅིག་གི ཐ་མར་རྫོགས་པའི་སྐབས་ཡིན་ཏེ
འགྲོ་དོན་མཐའ་རུ་རྫོགས་པ་ལ ཆོས་གཞན་བྱིན་རླབས་ཡོད་མོད་ཀྱང༔ སྙིགས་མའི་སྟོབས་ཀྱིས་དམ་སེལ་ཞུགས
ཡང་གསང་ཐུགས་ཀྱི་ཐིག་ལེའི་གཞུངཿ ཉམས་ལེན་འཛིན་པ་རང་གྲོལ་འདི༔ པདྨ་འདམ་གྱི་དབུས་སྐྱེས་ཀྱངཿ འདམ་ .
གྱི་དྲི་མས་མ་གོས་བཞིན༔ བར་ཆད་སྡིག་སྒྲིབ་ཀྱིས་མི་ཚུགསཿ དམ་ཉམས་རང་གཤེད་འབེབས་པ་ཡིན༔ འདི་ལ་རྐྱེན་
གྱིས་མི་གོས་པའི ཡང་གསང་ལས་ཀྱང་ཆེས་གསང་པཿ སྙིང་པོ་བཅུད་ཀྱི་གདམས་པ་སཿ སྟོན་པ་དྲི་མ་མེད་པ་ངསཿ
གསང་བ་ཡེ་ཤེས་ཀུན་དགའ་མོའི༔ ཐུགས་སུ་གབ་པ་མངོན་དུ་ཕྱུང བདག་འདྲ་ཨ་ཙར་དམར་པོས་རྟོགསཿ སྤྲིན་
ནག་འདུས་པའི་གནས་མཆོག་གི ཨུ་ཙ་ལ་ཡི་དུར་ཁྲོད་དུ མ་གཅིག་ཁྲོས་མ་ནག་མོ་ཡི༔ མཁའ་དབྱིངས་ཐུགས་ཀྱི་
ཀློང་དུ་སྦས༔ མ་འོངས་བསྐལ་པའི་ཐ་མ་ལཿ བྱང་ཕྱོགས་ཁ་བ་ཅན་གྱི་རིརཿ ལྷ་ལྕམ་འགྲོ་དོན་སྤྱོད་པའི་ཚེ༔ བརྟུལ་
295



མདོ་མཁྱེན་བརྩེའི་གསུང་འབུམ།
ཞུགས་དམ་པ་ནག་པོ་དངཿ ཌཀྐི་ཟུང་གི་ལག་ཏུ་སྤྲོད༔ བཀའ་འདི་འབར་མ་མཆེད་གསུམ་དང༔ མ་མོ་གཟའ་དང་གིང་
ཆེན་བརྒྱད༔ དུར་ཁྲོད་བདག་པོ་ཡབ་ཡུམ་གྱིསཿ ཐུབ་པར་སྲུངས་ཤིག་དམ་ཚིག་རྒྱ དམ་ཉམས་བཀའ་རྐུན་ལོག་
སྲེད་ཅིངཿ གཞན་དོན་སྤངས་ཤིང་རང་དོན་སྒྲུབས༔ བླ་མར་སྡང་ཞིང་གདམས་ངག་ལེན༔ ལོག་ལྟ་སྐུར་འདེབས་རང་
ཆེ་འབྱིན ཟོག་དྲེད་ཆོས་ཀྱི་རྒྱུས་ཅན་གྱི༔ རླུང་ཕྱོགས་ཙམ་དུ་ཐོས་གྱུར་ཀྱངཿ སྲོག་སྙིང་ལོངས་ལ་སྙིང་ཁྲག་ཕོས
ས་མ་ཡ༔ ཙིཏྟ་རཀྵ་ན་ར་ཀན༔ རྒྱ་རྒྱ་རྒྱ༔ སྐུ་གསུང་ཐུགས་དང་དམ་ཚིག་རྒྱ སྲོག་གི་སྙིང་པོ་ལན་དགུའི་རྒྱ ཉིན་
མཚན་དུས་དྲུག་གཡེལ་མེད་དུ བྱ་ར་མེལ་ཚེ་གཉེར་དུ་ལོངསཿ བྱིན་རླབས་ཚན་ཁ་ཆེ་བ་དང༔ བརྒྱུད་འཛིན་མཐུ་
སྟོབས་ནུས་པ་རྒྱས༔ ལས་སྐལ་དམ་ཚིག་ལྡན་རྣམས་ལཿ སྲུང་སྐྱོབས་མགོན་དང་སྡོང་གྲོགས་ཀྱིས༔ བསྟན་པ་མི་ནུབ་
མཐའ་རྒྱས་ཤིང༔ ཕྱོགས་ལས་རྣམ་པར་རྒྱལ་བར་འགྱུར༔ ནམ་ཞིག་དུས་ལ་མ་བབ་པརཿ ཁ་ཐཾ༔ གུསཿ གནྡྷེངཿ སྤྱི
ཕ་གཅིག་དམ་པ་ནག་པོ་དང༔ དབྱེར་མེད་དུས་མཐའི་སྙོམས་ལས་པཿ ༩ཀིའི་གསང་མཛོད་དབང་སྒྱུར་བ༔ ཁྲག་
འཐུང་ལས་ཀྱི་དཔའ་བོ་ལཿ རྣམ་གསུམ་དྲིན་ལྡན་ཌཱཀྐི་མསཿ རྟེན་འབྲེལ་ཟབ་མོའི་མཚམས་སྦྱར་ཏེ བརྡའ་ཁྲོལ་
བསྐུལ་མ་མཛད་པའི་ཚེ༔ པད་རག་གསང་བའི་བརྡ་རིས་ལསཿ བསྡུས་ཤིང་དག་པར་ཕབ་པ་སྟེ༔ དྲི་མེད་རྒྱལ་བས་
དོག་པར་མཛདཿ ཡི་གེའི་འདུ་བྱེད་དམ་ལྡན་བུ འཇིགས་བྲལ་འོད་ཟེར་གྱིས་བགྱིས་པསཿ ཉམས་ལོངས་ཡོན་ཏན་
ནུས་པ་གསལཿ མན་ངག་ཆོས་ཀྱི་གཞུང་ཤིང་ངོ༔ དགེ་བས་འཁོར་བ་དོང་སྤྲུག་ཤོག༔ དགེའོ༔
༔ ་
འཛིན་གྲོལ་གཞུང་ཤིང་ལྡེབ་༣༡སྐབས་འགྲེས་བྱང་ནི༔ སྒྱུ་ལུས་ཟག་མེད་བདུད་རྩིའི་སྤྲིན་ཕུང་
ལསཿ བྱུང་བའི་རྟེན་སྒྲུབ་བསྐང་དང་མཆོད་པའི་རྫསཿ གཏོར་མ་སྤྱན་གཟིགས་
དཀོར་ནོར་སྤྲུལ་ཏེ་འབུལཿ ས་ལམ་སོགས་སོ་སོར་འགྲེ༔ གཞུང་ཤིང་ལྡེབ་༣༡སྐབས༔ སྒྱུ་ལུས་
ཟག་མེད་བདུད་རྩིའི་སྤྲིན་ཕུང་ལས༔ བྱུང་བའི་འདོད་ཡོན་ལོངས་སྤྱོད་མི་ཚང་
མེདཿ མི་ཟད་ནམ་མཁའ་མཛོད་ཀྱི་གཏེར་ཕུལ་བས༔ འཕོ་སོགས་སོ་སོར་འགྲོ་དགོས༔ དགེའོ༔
296
་



ཐུགས་ཐིག་འཛིན་པ་རང་གྲོལ།
ཁ༽ །
༄༅། །འཛིན་པ་རང་གྲོལ་མན་ངག་ལསཿ དྲག་བསྐུལ་དུག་
རླངས་འཚུབས་མ་དངཿ མཐའ་གཏད་
སྤུ་གྲི་རེག་གཅོད་བཞུགས༔
གྲ།ཎྜིཉྩནཉུདཆ་༡་ ཁམས་གསུམ་སྲོག་ལ་དབང་སྒྱུར་མཐུ་མོ་ ཤ་ཟ་ཁྲག་འཐུང་ཁྲོས་མའི་རྒྱལ་ལ་
འདུད༔ སྙིགས་མ་ལྔ་བདོ་དུས་ཀྱི་མར་ཤམ་ན༔ ནག་ཕྱོགས་ཁ་དར་བསྟན་དང་དེ་འཛིན་ལཿ ལོག་ལྟ་དམ་ཉམས་
གནོད་སྦྱོར་རྩོམ་པ་མངཿ ཁྱད་པར་ཐུགས་ཐིག་བརྒྱུད་འཛིན་རྣལ་འབྱོར་ལཿ ལོག་ལྟ་སྒྲོ་སྐུར་དོ་བདོ་ཕོད་བཙུགས་
པའི༔ བསམ་ངན་སྦྱོར་རྩུབ་དགྲ་བོ་འབྱུང་སྲིད་པསཿ དེ་ཉིད་མངོན་སྤྱོད་དྲག་པོས་མ་བསྒྲལ་ན བསྟན་པ་ཉམས་ཤིང་
དེར་འཛིན་ཚོགས་རྣམས་སུན༔ དུས་ངན་སྐྱེ་བོས་བརྙས་བཤུང་རྒྱུར་གྱུར་པའི༔ སྤུ་གྲི་རེག་གཅོད་མཚོན་ཆའི་འཁོར་ལོ་ ་
འདི༔ བརྟུལ་ཞུགས་ལྡན་པའི་རྣལ་འབྱོར་མཚོན་ཆ་བསྟན༔ སྙིང་འདྲའི་བུ་ལས་གཅིག་བརྒྱུད་དམ་ཚིག་རྒྱ རྣལ་
འབྱོར་པ་ལ་དགྲ་བྱུང་ན༔ འཛིན་པ་རང་གྲོལ་གྱི་ཉམས་ལེན་འགྱེད་ཆེན་བཞི་དང་བཅས་རྟགས་ཐོན་དུ་སྒྲུབ་པའམ
ཡང་ན་གློ་བུར་ལས་བཅོལ་གྱི་ཚེ་ཁྲོས་མའི་ཟིལ་གནོན་ལ་བརྟེན་ནས་གཙོ་བོར་ལས་དམ་ཚིག་ཤ་ཟ་འཇིག་རྟེན་
མཁའ་འགྲོའི་ཚོགས་རྣམས་དབང་སྡུད་དམིགས་པ་དྲག་པོ་བྱ་ཞིང་དྲག་གཏོར་དུག་ཁྲག་གིས་བྱུགས་པ་ལ་འཁོར་
གྲངས་མང་བཅད་ཁ་ཕྱིར་བསྟན་གྲངས་མེད་ཀྱིས་བསྐོར་བ་ལ་ཤ་རུས་ཁྲག་སྣས་བརྒྱན༔ གྲི་རྡོའམ་དུར་རྡོ་ཟུར་ཅན་
ལོ་དུག་ཁྲག་དང་རོ་སོལ་གྱིས་བྱུགས་པ་དགུ་བཅས་འདུ་བྱས་པ་སྤྲོས་བཅས་དངཿ སྤྲོས་མེད་ལ་རྡོ་ཟོར་གཅིག་པུས་
ཀྱང་རུང་ངོ༔ རྣལ་འབྱོར་པ་ཁྲོས་མའི་ང་རྒྱལ་དང་ལྡན་པའི་ངང་ནས་ཅང་ཏེའུ་གླིང་བུའི་སྒྲ་དང་བཅསཿ ཕཊ༔
རང་རིག་མ་བཅོས་ཟིལ་གནོན་དོན་གྱི་ལྷ༔ དམ་པ་རྒྱ་གར་ཨ་ཙར་ནག་པོ་ནི༔ སྤྱན་
297



མདོ་མཁྱེན་བརྩེའི་གསུང་འབུམ།
.
གསུམ་སྡང་མིག་ཞལ་ནས་ང་རོ་སྒྲོག དབུ་སྐྲ་ཐོར་ཅོག་ལྷག་མ་ས་ལ་བསྙིལཿ སྐུ་
ཆེ་ཡན་ལག་རགས་པ་རི་རབ་ཙམ གཡས་པས་གནམ་ལྕགས་ཐོ་བ་ནམ་མཁར་
ཕྱར༔ གཡོན་པས་སྤུ་གྲི་རེག་གཅོད་རླུང་འཁོར་བསྐོརཿ མི་ལྤགས་སྟོད་གཡོགས་
སྟག་གི་ཤམ་ཐབས་ཅན༔ , ཞབས་གཉིས་དཔའ་བོ་རོལ་པའི་སྟབས་སུ་འགྱིངས
སྐུ་ལས་རྡོ་རྗེ་མེ་ཡི་ཚྭ་ཚྭ་འཕྲོསཿ འཁོར་འདས་བརླག་པའི་མཐུ་སྟོབས་ནུས་པར་
ལྡན༔ ཡེ་ཤེས་ལས་དང་དམ་ཚིག་ཌཱཀྐི་མཿ ཤ་ཟ་ཁྲག་འཐུང་འཇིག་རྟེན་མཁའ་
འགྲོའི་ཚོགས༔ སྔགས་སྲུང་ལ་སོགས་མ་མོའི་དམག་ཚོགས་འབུམ ཕོ་རྒྱུད་
མགོན་པོ་མོ་རྒྱུད་ལྷ་མོ་དང༔ གཟའ་རྒོད་དམ་ཅན་དྲེགས་པ་སྡེ་བརྒྱད་ཚོགས
རང་དབང་མེད་པར་སྐྲག་ཅིང་སྲོག་སྙིང་སྐྱག ཕྱག་འཚལ་བྲོ་བོར་ལས་ལ་འདུས་
པར་གྱུར༔ ཧཱུྃ་ཧཱུྃ་ཧཱུྃ༔ ཕཊ༔ བྷོ ཨོ་རྒྱན་རང་བྱུང་དུར་ཁྲོད་ཆེན་པོ་ནས༔ རབ་འཇིགས་
དྲག་པོའི་གནས་མཆོག་ཨུ་ཙ་ལཿ དྲག་པོའི་ཐོད་མཁར་འབར་བའི་གཞལ་ཡས་
ནསཿ ཡུམ་ཆེན་བདུད་འདུལ་ཁྲོས་མ་ནག་མོ་ནི༔ ཐུགས་རྗེ་གློག་ལྟར་མྱུར་བར་
གཤེགས་སུ་གསོལཿ སྐུ་ལས་སྤྲུལ་པའི་ཟ་བྱེད་ནག་མོ་འབུམ གསུང་ལས་སྤྲུལ་
པའི་གསོད་བྱེད་དམར་མོ་འབུམ ཐུགས་ལས་སྤྲུལ་པའི་སྒྲོལ་བྱེད་མཐིང་ག་
འབུམ ཡོན་ཏན་སྤྲུལ་པའི་སྲོག་འཕྲོག་སེར་ནག་འབུམ༔ ཕྲིན་ལས་སྤྲུལ་པ་ཕུང་
བྱེད་ཐལ་མདོག་འབུམཿ བླ་མ་ཡི་དམ་སངས་རྒྱས་བྱང་སེམས་དངཿ མཐུ་ལྡན་ལྷ་
གཉན་གནོད་སྦྱིན་ཀླུ་རིགས་སོགསཿ དཀར་ཕྱོགས་སྐྱོང་རྣམས་གསན་ཅིང་དགོངས་
སུ་གསོལཿ བདག་ཅག་འཛིན་པ་རང་གྲོལ་རྣལ་འབྱོར་པཿ གཞོན་ནུའི་དུས་ནས་
298



ཐུགས་ཐིག་འཛིན་པ་རང་གྲོལ། ཁ༽
ཐེག་ཆེན་སྒོར་ཞུགས་ཤིང བཀའ་དྲིན་སུམ་ལྡན་བླ་མ་ཐོད་དུ་ཁུརཿ བཀའ་བཞིན་
བསྒྲུབས་ཤིང་ལུས་སྲོག་འབེན་དུ་བཙུགསཿ ཞབས་ཏོག་མཐར་ཕྱིན་བསྐྱེད་རྫོགས་
དོན་ལ་སྦྱངསཿ ཁྲེགས་ཆོད་ཐོད་རྒལ་དགོངས་པའི་བཙན་ས་ཟིན དཀའ་བ་དང་
ལེན་ངལ་བ་ཁྱད་གསོད་ཅིངཿ སེམས་ཅན་དོན་སྒྲུབ་བྱང་ཆུབ་ལམ་ལ་བཀོད༔ གསང་
སྔགས་སྦྱོར་སྒྲོལ་བླ་ན་མེད་པའི་ལམ ཐེ་ཚོམ་མེད་པར་ཉམས་བླངས་འབྲས་བུ་ཐོབ༔
ཀུན་ལ་ཕན་པའི་ལྷག་བསམ་ལྡན་མོད་ཀྱང༔ དོ་བསྡོ་ཕོད་དུ་བཙུགས་པའི་དགྲ་
འདི་ལ་ཐོག་མཐའ་བར་གསུམ་ལུས་ངག་སེམས་མ་ཉེསཿ འདི་ཕྱིར་ཕན་པའི་
བསམ་སྦྱོར་བརྩོན་ན་ཡངཿ ཐོག་མར་ཉེས་མེད་བདག་ལ་ངན་སེམས་འཆངཿ བར་
དུ་དངོས་སམ་བརྒྱུད་ནས་གནོད་སྦྱོར་རྩོམ ཐ་མ་དགྲ་མཚོན་དུག་གི་སྣ་འདྲེན་
བྱེད༔ དམངས་སུ་འབེབས་ཤིང་ལུས་སྲོག་འདོར་བར་ཉེ འཁོར་དང་ལོངས་སྤྱོད་
སྡེ་རིས་འཕྲོག་པར་རློམ དམ་ལྡན་སློབ་མའི་འཁོར་ཚོགས་སྡུག་ལ་སྦྱོར༔ དད་
ལྡན་སྦྱིན་བདག་རིགས་གྱུར་སྡུག་བསྔལ་བསྐྱེད༔ ཁྱེད་རྣམས་ཡེ་ཤེས་སྤྱན་གྱིས་
མི་གཟིགས་སམ༔ བླ་མར་གསོལ་བཏབ་ཡི་དམ་བསྙེན་ཅིང་བསྒྲུབསཿ མཁའ་
འགྲོ་གཏོར་ཚོགས་སྲུང་མར་མཆོད་སྒྲུབ་ཅིང༔ དཀར་ཕྱོགས་ཟོ་དོར་བསྟེན་པ་དོན་
མེད་དམ ་ ད་ནི་མངོན་སྤྱོད་ཕྲིན་ལས་མ་མཛད་ན, བདག་ཉིད་དམ་པ་ནག་པོ་
རབ་ཁྲོས་ནས༔ སྲིད་པ་རུ་ལོག་བཀའ་རྟགས་ཕྱག་རྒྱ་ཡིས༔ འཇིག་རྟེན་མ་མོ་
མཁའ་འགྲོ་བསྟན་སྲུང་སྡེ༔ དྲེགས་པ་སྡེ་བརྒྱད་སྣང་སྲིད་ལྷ་འདྲེར་བཅས༔ སྲོག་
སྙིང་འཕྲོག་ཅིང་སྙིང་ཁྲག་ཐང་དུ་བོརཿ ལུས་སེམས་ཐལ་བའི་རྡུལ་ཕྲན་བཞིན་དུ་
299



མདོ་མཁྱེན་བརྩེའི་གསུང་འབུམ།
བརླག རྣམ་ཤེས་མནར་མེད་དམྱལ་བའི་གནས་སུ་འཕེན༔ བསྐལ་ཆེན་སྡུག་
བསྔལ་ཉམས་སུ་མྱོང་བར་བྱེད༔ བདག་ནི་བརྟུལ་ཞུགས་སྤྱོད་པའི་རྣལ་འབྱོར་པ༔
ཆོས་སྐུ་གཏད་མེད་རིག་པའི་རྒྱལ་ས་ཟིན༔ ཁྲག་འཐུང་རྒྱལ་པོ་དཔལ་ཆེན་ཧེ་རུ་
ཀཿ ཡེ་ཤེས་ལས་དང་དམ་ཚིག་མཁའ་འགྲོ་མ༔ ཁྱེད་རྣམས་ཀུན་ཀྱི་སྲོག་སྙིང་ང་
ལ་ཡོད༔ ཡེ་ཤེས་གྲུབ་ཀྱང་འཇིག་རྟེན་ཚུལ་བཟུང་ རང་རང་རྟགས་དང་རྫུ་
འཕྲུལ་མངོན་ཕྱུངས་ཤིག… སྲིད་པ་གསུམ་གྱི་དམག་ཚོགས་ཀུན་བསྡུས་ནས
དམ་ཉམས་དགྲ་བོའི་སྟེང་དུ་དམག་དཔུང་ཆསཿ ལས་བྱེད་མ་མོའི་ཚོགས་ཀྱིས་
དམག་སྣ་དྲོངས༔ ཤན་པ་ལག་དམར་ཚོགས་ཀྱིས་སྲོག་སྙིང་ལོངས༔ དྲེགས་པ་སྡེ་
བརྒྱད་ཚོགས་ཀྱིས་བླ་སྲོག་ཁྱེརཿ འཇིག་རྟེན་མཁའ་འགྲོའི་ཚོགས་ཀྱིས་རྟེན་དང་
ཕྲོལཿ སྣང་སྲིད་ལྷ་འདྲེའི་ཚོགས་ཀྱིས་ཆོ་འཕྲུལ་སྟོན༔ ལོ་ཟླ་ཞག་དང་དུས་ཚོད་
མ་འགྱང་པརཿ སྐད་ཅིག་ད་ལྟ་ཉིད་དུ་མྱུར་བར་རྒྱུགས༔ ཞེ་སྡང་ཕྱུང་ལ་ང་རྒྱལ་
དྲག་པོ་བསྐྱེད༔ མགྱོགས་པ་ཞོན་ལ་རྣོ་མཚོན་ངར་མ་ཐོགསཿ བརྒྱ་བྱིན་གཡུལ་
ངོར་ཆས་བཞིན་དཔུང་དང་བཅསཿ མིང་དང་མཚན་མ་མ་ནོར་དམིགས་པའི་དགྲ
སྲོག་ཆོད་དབུགས་ལོང་སྙིང་ཁྲག་དྲོན་པོ་འཐུང༔ རྣམ་ཤེས་རྟེན་དང་ཕྲོལ་ལ་བླ་ཚེ་
བསྡུསཿ ཤ་ཁྲག་དོན་སྙིང་ནང་རོལ་རྔམས་ཟས་གྱིསཿ ལོ་ཟླ་ལྟ་ཅི་ཞག་དུས་
འགྱངས་གྱུར་ན༔ ཁྱེད་རྣམས་དམ་ཚིག་ཉམས་པའི་བཀའ་ཆད་གཅོད། ལྷ་ཡི་
དམག་ཚོགས་བྱ་ལྟར་ཉི་ལི་ལི གཉན་གྱི་དམག་ཚོགས་ཐོག་ལྟར་ཤ་ར་ར༔ ཀླུ་
ཡི་དམག་ཚོགས་རྡུལ་ལྟར་ཕྱུ་རུ་རུ༔ སྲུང་མའི་དམག་ཚོགས་སྐར་ལྟར་ཁྲིགས་སེ་
300 ་
.



ཐུགས་ཐིག་འཛིན་པ་རང་གྲོལ། ཁ༽ །
ཁྲིག མ་མོའི་དམག་ཚོགས་བུ་ཡུག་ཚུབས་སེ་ཚུབ༔ མཁའ་འགྲོའི་དམག་ཚོགས་
སྤྲིན་ལྟར་ཐིབས་སེ་ཐིབ༔ བདག་ལ་སྡང་བའི་དགྲ་བོ་ལས་ངན་འདི༔ སྐད་ཅིག་ད་
ལྟ་ཉིད་དུ་སྒྲོལ་གྱིས་ བསད་རྟགས་དོན་སྙིང་དམར་པོ་ཁྱེར་ལ་ཤོག ཀྱེ་མ་
ཀྱེ་ཧུད་མཁའ་འགྲོ་ཆོས་སྐྱོང་དང༔ སྡེ་བརྒྱད་སྣང་ཞིང་སྲིད་པའི་ལྷ་འདྲེའི་ཚོགས
རྣལ་འབྱོར་བདག་གི་ར་མདར་མི་རྒྱུག་གམ ཞག་དང་ཟླ་བ་དུས་ཚོད་འདས་གྱུར་
ན རྣལ་འབྱོར་རང་ཤ་ཟ་ཞིང་རང་ཁྲག་འཐུངཿ མཛེ་ཡུག་དམེ་མནོལ་དྲག་པོའི་
རྫས་ངན་གྱིསཿ ཁྱོད་ཀྱིས་གནས་རྟེན་བརླག་ཅིང་ཕུང་བར་བྱེད༔ དེ་བས་ལས་མ་
འགྱངས་ལ་ཕྲིན་ལས་སྒྲུབསཿ ཞེས་བརྗོད་ཁྲག་སྐྱེམས་ཕུལ་ལཿ ཧོ༔ དབྱིངས་ན་བཞུགས་
པའི་རྩ་གསུམ་རྒྱལ་བ་རབ་འབྱམས་ཁྱད་པར་དུའང་མ་ཅིག་ཁྲོས་མ་ནག་མོ་
བཀའ་འཁོར་སྤྲུལ་པ་ཡང་སྤྲུལ་ཡེ་ཤེས་མཁའ་འགྲོའི་དམག་ཚོགསཿ དམ་ཚིག་
མཁའ་འགྲོའི་དམག་ཚོགས༔ ཤ་ཟ་མཁའ་འགྲོའི་དམག་ཚོགསཿ ལས་ཀྱི་མཁའ་
འགྲོའི་དམག་ཚོགས འཇིག་རྟེན་མཁའ་འགྲོའི་དམག་ཚོགས༔ ཤུགས་ཀྱིས་འགྲོ་
བའི= མོ་རྒྱུད་མ་མོའི༴ ཕོ་རྒྱུད་མགོན་པོའི༔ དཀར་པོ་ལྷ་ཡི༴ འཆི་བདག་གཤིན་
རྗེའི༴ གདུག་པ་གཟའ་ཡི༴ སེར་པོ་གཉན་གྱི༴ དམར་པོ་བཙན་གྱི༴ ནག་པོ་
བདུད་ཀྱི༴ སྔོན་པོ་ཀླུ་ཡི༴ མཐུ་ཆེན་གནོད་སྦྱིན༔ དམ་ཅན་སྲུང་མའི༔ ས་བདག་
འཛིན་མའི༔ དཀྲུགས་ཤིང་ཐེའུ་རང་གི༴ དྲེགས་ལྡན་རྒྱལ་པོའི གྲོང་རྒྱུག་འདྲེ་
མོའི༴ སྣང་སྲིད་ལྷ་འདྲེའི= ཤན་པ་ལག་དམར་དམག་ཚོགསཿ ཁྱེད་རྣམས་ལས་
མ་འགྱངསཿ མཐུ་མ་ཆུངཿ རྩལ་མ་ཞན༔ བང་མ་བུལཿ ངོ་སྲུང་དང་ཟས་ཕྱིར་མ་
1II
301



L
.མདོ་མཁྱེན་བརྩེའི་གསུང་འབུམ། ་
འབྲང༔ བསོད་ནམས་དབང་ཐང་ལ་ཁག་མ་འགེལཿ - སྲུང་བཟློག་རིམ་གྲོ་ལ་
སྙེམས་མ་ཚོལ༔ རྣལ་འབྱོར་པའི་དགོས་དགྲར་གྱུར་པའི་དམ་ཉམས་རྨི་མོ་འདི་
མིང་འདྲ་བ་ལ་མིང་མ་ནོར༔ རུས་འདྲ་བ་ལ་རུས་མ་ནོར༔ མཚན་མ་འདྲ་བ་ལ་
མཚན་མ་མ་ནོར་བར་ཚེ་ཡི་རྟེན་ཕུར་ཕུད་ཅིག༔ སྲོག་གི་ཀ་བ་ཆོག་ཅིག རླུང་རྟའི་
མགོ་མཇུག་ལྡོག་ཅིག རྣམ་ཤེས་མར་མེ་སོད་ཅིག༔ འགོ་བའི་ལྷ་དང་ཕྲོལ་ཅིག
སྐྱོབ་པའི་མགོན་དང་སྲོལ་ཅིག སྲུང་མ་བདུད་དུ་ཕོབ་ཅིག རྫས་སྨན་དུག་ཏུ་
སྒྱུར་ཅིག ལུས་སེམས་སོ་སོར་ཕྲོལ་ཅིག འདུ་བའི་ནད་ཀྱིས་གཟིར་ལ་སྙིང་
ཁྲག་ཁ་རུ་སྐྱུག་ནས་ཧུར་ཐུམ་དྲག་པོས་སོད་ཅིག ཤ་ལ་རྔམས་ཟས་གྱིས་ཤིག
ཁྲག་ལ་ཧུབ་འཐུང་གྱིས་ཤིག དོན་སྙིང་དམར་འདོན་གྱིས་ལ་བསད་རྟགས་
དངོས་སུ་སྟོན་ཅིག བཀའ་ལས་མ་འད༢ དམ་ལ་མ་འགལཿ ལེ་ལོ་མ་འགྱང་
བར་སྐད་ཅིག་ད་ལྟ་ཉིད་དུ་རྗེས་མེད་ཐལ་བའི་རྡུལ་དུ་རློགས་ཤིག མ་མ་ཌ་ཀ་ཌ་
ཀི་ནི་ཏྲག་རཀ་མུ་ཏྲ་མུ་ཨ་ཡ་མ་དུ་རུ་ཙ་ཤ་ན་ཆེ་གེ་མོའི་སྲོག་ལ་བྲིང་བྲིང༔ ཙིཏྟ་
གཏུབ་གཏུབཿ སྙིང་ཁྲག་ཧུབ་ཧུབ མཱ་ར་ཡ་ཆད་སོད༔ ཅེས་རྡོ་གཏོར་དགྲ་ཕྱོགས་སུ་འཕངས་
ལུས་གཅེར་བུ་ཕྱུང༔ གོས་མགོ་མཇུག་ལྡོག་ལ་ངུལ་མོ་དང༔ རལ་པ་རྡེབསཿ ངུ་འབོད་དང་འོ་དོད་དྲག་པོས་འབོད་
ཅིང་མཁའ་འགྲོ་སྲུང་མ་ལྷ་འདྲེའི་དམག་ཚོགས་སེར་བ་དྲག་པོ་རྒྱུག་པ་ལྟར་དགྲ་བོའི་སྟེང་དུ་སོང་བར་མོས་པས་དེའི་ ་
ནུབ་མོ་ནས་བསད་རྟགས་མཐོང་ཞིང་དགྲ་བོ་གློ་བུར་ཧུར་ཐུམ་དུ་འགྱུར་བར་ཐེ་ཚོམ་མེད་དོ༔ དགྲ་བོའི་ཟས་ནོར་གང་
རུང་ཁོའི་སྲོག་སྙིང་མོས་ནས་ཟ་ཞིང་ལོངས་སུ་སྤྱོད་དོ༔ འཛིན་པ་རང་གྲོལ་མན་ངག་ཟབ་མོ་ཡི༔ དྲག་བསྐུལ་གཅོད་
མཐུ་དགྲ་བོའི་སྲོག་འཕྲོག་འདི༔ ཨ་ཙར་དམ་པ་ནག་པོའི་མན་ངག་སྟེ སྙིགས་མའི་དུས་སུ་ཟབ་ཆོས་སྤེལ་བའི་ཚེ
-
-
，
302



ཐུགས་ཐིག་འཛིན་པ་རང་གྲོལ།
ཁ༽ ་
་ ་་
ལོག་ལྟ་དམ་ཉམས་དོ་བསྡོ་ཕོད་བཙུགས་པའི༔ དགྲ་བོ་ཕུང་པར་བྱེད་པའི་མཚོན་ཆ་རུ་ ལེགས་འདུས་སྤྲུལ་པའི་
གཏེར་གྱི་བདག་མོ་དང༔ འཕྲད་ནས་གཟུགས་ཅན་དགྲ་སྡེའི་དཔུང་ཚོགས་འཇོམས༔ ཕྱོགས་ལས་རྣམ་རྒྱལ་འགྲོ་དོན་
མཐར་ཕྱིན་ཤོག༔ བཀའ་འདི་འབར་མ་གསུམ་དང་གིང་ཆེན་བཞི༔ སྤུ་གྲི་མཆེད་གསུམ་བསྙོ་ཁ་ནག་པོ་ཡིསཿ ཐུབ་
པར་སྲུངས་ཤིག་དམ་ཚིག་སྲོག་གི་རྒྱ༔ ས་མ་ཡ༔ རྒྱ་རྒྱ་རྒྱ༔ གུཧྱ༔ ཁཐཾ༔ ཨཱི ཡང་ཅིག་བསྟན་ལ་སྡང་བའི་དགྲ་བོ་ཡི༔
མི་རྒྱུད་གཏན་བརླག་ཕུང་བར་བྱེད་འདོད་ན༔ དགྲ་བོའི་ཟག་རྫས་དྲི་མ་གང་རུང་ངམ རྗེས་ས་བསྲེས་པའི་བག་ཟན་
གཟུགས་བྱས་ལཿ རེ་བས་དྲིལ་ཞིང་ཤིང་གི་བར་དུ་གཏུམ ལ་བཙས་སམ་ནི་ས་གཉན་གང་རུང་ལཿ དམར་འགྱེད་བྱ་ -
ཞིང་ཁྲོས་མའི་ངང་ཉིད་ལས༔ གཉན་མིག་དག་ཏུ་ལིང་ག་མེར་བསྲེགས་ཤིང༔ ཕཊ༔ ས་ཆ་འདིར་གནས་
སྣང་སྲིད་ལྷ་འདྲེའི་ཚོགསཿ ཟོ་དོར་མཐུ་ཆེན་ལྷ་གཉན་ས་བདག་དང༔ བཙན་དང་
སྨན་མོ་གནོད་སྦྱིན་དགེ་བསྙེན་རིགས༔ བདག་ནི་མ་ཉེས་དམ་ཉམས་དགྲ་བོ་ལན༔
མངོན་སྤྱོད་ལས་འདི་མི་སྒྲུབ་ཐབས་མ་བྱུང༔ ད་ནི་ཁྱོད་ཀྱི་གནས་རྟེན་འཇིག་པར་
བྱེད༔ མཛེ་ཤས་རི་བརྩེགས་མཛེ་ཁྲག་རྒྱ་མཚོ་བསྐྱིལཿ དམེ་ཡུག་ཤ་ཁྲག་རུས་པ་
གཅལ་དུ་བཀྲམ༔ སྡེ་བརྒྱད་དཔུང་ཚོགས་ནད་ཀྱིས་ཐེབས་པར་འགྱུརཿ དེ་བས་
ཁྱེད་ལ་མཐུ་དང་རྩལ་ཡོད་ན བདག་ལ་སྡང་བའི་དགྲ་པོ་ཆེ་གེ་མོ༔ ཁྱོད་ལ་
གཏད་པ་ཡིན་པས་མ་ཤོར་ཅིག མྱུར་དུ་རྣམ་ཤེས་རྟེན་དང་ཕྲོལ་ལ་ཤོག༔ ཕོ་རྒྱུད་
ནགས་ལ་མེ་ཆེན་མཆེད་འདྲ་ཐོབཿ མོ་རིགས་ལོ་ཐོག་སེར་བས་བཅོམ་བཞིན་ཐོང
ཕུང་ཤུལ་ཐལ་བ་རླུང་གིས་གཏོར་བ་བཞིན༔ རྗེས་མེད་ཐོངས་ལ་རྣལ་འབྱོར་འདོད་
དོན་སྒྲུབསཿ ཁྱོད་ཀྱིས་མཐུ་སྟོབས་ནུས་པ་རྒྱས་པར་མཛོདཿ བཀའ་ལས་འདའ་
ན་ཁྱོད་ཉིད་རྡུལ་དུ་བརླག ཅེས་བརྗོད་ཅིང་ལུས་གཅེར་བུ་ཕྱུང༔ ལ་བཙས་བཤིག བྲག་གཉན་ཡིན་ན་
303



མདོ་མཁྱེན་བརྩེའི་གསུང་འབུམ། ་་
I
བཤིག་སྟངས་བྱ་ཞིང༔ ཤིང་གཉན་ཡིན་ན་སྟ་རེས་བརྒྱབ་ཅིངཿ གོས་ས་ལ་རྡེབ སྨྱོ་སྤྱོད་སྣ་ཚོགས་པཿ ཁྲག་གི་ཆར་
དང་ལྕགས་སྲེག་གིས་སེར་བ་འབེབས་པས་སྡེ་བརྒྱད་རྣམས་སྐྲག་ཅིང་སྔངསཿ དགྲ་ལ་ཤིན་ཏུ་ཁྲོས་ནས་འཕྲལ་དུ་
བསད་ཕུང་གི་ལས་བསྒྲུབ་པར་བསམ་མོ༔ སྐམ་གཏད་རིམ་པའོ༔ གདོལ་པ་ཀླུ་ལ་གཏད་པ་ནི༔ མཛོ་ཡི་ར་རུའི་ནང་དུ་
ནི༔ ཕུང་ས་རབས་ཆད་དུད་པ་དང དགྲ་བོའི་ཟག་རྫས་གང་རྙེད་བསྲེས༔ མ་རྙེད་ཁྲག་གི་མིང་ཡིག་འཇུག གདོལ་
པ་གནས་པའི་ཆུ་མིག་གམཿ ཡང་ན་མཚོ་གཉན་འགྲམ་དུ་ཕྱིན ཚེར་མ་ཤིང་གི་ཕུར་བུ་ནི༔ འདོམ་གང་ཐོགས་ནས་
འདི་སྐད་དོ༔ ཕཊ༔ ང་ནི་ཡེ་ཤེས་མཁའ་འགྲོ་མ༔ བདུད་འདུལ་ཁྲོས་མ་ནག་མོ་སྟེ
ཁམས་གསུམ་ཀུན་གྱི་སྲོག་གི་བདག གདོལ་པ་ཀླུ་བདུད་ནག་པོ་ཁྱོད ང་ཡི་
བཀའ་ལ་ཚུར་ཉོན་དང ཁྱོད་ཉིད་འཁྲེན་ཅིང་འཁུ་བ་ཡི… དོ་བསྡོ་ཕོད་བཙུགས་
མ་བསམ་ཀྱང༔ བསྟན་དགྲ་ལས་ངན་སྡིག་པོ་ཆེ༔ ཆེ་གེ་མོ་ཞེས་བྱ་བ་ཡིས༔
སངས་རྒྱས་བསྟན་པ་བཤིག་པ་དངཿ དཀོན་མཆོག་དབུ་འཕང་སྨད་པར་བྱས
གསང་སྔགས་ཆོས་ལ་ཡ་ག་སྒྲོག ཀླུ་ཡི་གནས་རྟེན་བརླག་གོ་ཟེརཿ སྒྲུབ་པོ་
རྣམས་ཀྱིས་རྒྱུད་དཀྲུགས་ཤིངཿ ཉེས་མེད་སེམས་ཅན་སྡུག་ལ་སྦྱོར༔ དེ་ཕྱིར་ཁྱོད་
ཀྱི་གམ་དུ་འོངཿ ཁྱོད་ལ་མཐུ་སྟོབས་ཡོད་སྲིད་ན༔ དམ་ཉམས་དགྲ་བོ་ཟས་སྐལ་
གཏཔཿ མཐུ་མ་ཆུང་ལ་རྩལ་མ་ཞན༔ གཏད་འདི་ལོངས་ལ་དགྲ་བོ་སྒྲོལཿ མི་རྒྱུད་
རྩད་ནས་བརླག་པར་གྱིསཿ ཞེས་བརྗོད་ཅིང་ཆུ་མིག་གམ་མཚོ་ལ་བྱེ་མ་གཏོར་པས་ཕྱུར་བའམ༔ ཐུབ་པ་
སོགས་ཀྱི་རྟགས་མཚན་བྱུང་འཕྲལ་ཆུ་མིག་ཡིན་ན་ཁ་ཁུག་དང༔ མཚོ་གཉན་ཡིན་ན་འགྲམ་གཡོན་དུ་ཕུར་པ་གདབ་
ཅིང་དེའི་ཤུལ་དུ་གཏད་འཕང་ནས༔ སླར་ཡང་ཕུར་པས་སྟེང་ནས་བརྡབ་ཅིང༔ ཕཊ གདོལ་བ་ཀླུ་
བདུད་ནག་པོ་འཛིན་ཤེས་གཏོང་མི་ཤེསཿ ཁྱོད་ལ་དམ་ཉམས་པའི་དགྲ་བོ་རྒེ་མོ་
304



ཐུགས་ཐིག་འཛིན་པ་རང་གྲོལ། ཁ༽ །
ཞེས་བྱ་བ་འདི་ཉིད་གཏད་པ་ཡིན་པས་མ་ཤོར་བར་ཟོ་ཤིསཿ ལུས་ལ་དུག་ནད་སྣ་
དགུ་ཐོང་ཞིག ཚེ་སྡུས་མདངས་འཕྲོག་སྲོག་ཆོད་དབུགས་ལོང་ལོ་ཟླ་ཞག་དུས་མ་
འགྱངས་བར་སོད་ལཿ སླར་ཡང་བུ་ཚ་རྒྱུད་གཏན་བརླག་ཏུ་ཐོང་ཞིག མཐུ་མོ་
ཆུངཿ རྩལ་མ་ཞན༔ ལས་མ་འགྱངསཿ གལ་ཏེ་དགྲ་བོ་ཤོར་བར་གྱུར་ན་ཤ་སྣ་
དགུ་དང་རྫས་སྣ་དགུ་ཁྲག་སྣ་དགུ་དང་བསྲེས་ཤིང་ཁྱོད་ལ་ནད་སྣ་དགུ་གཏོང་
ཞིང༔ བདག་ཉིད་ཁྲོས་མ་ནག་མོ་རབ་ཏུ་ཁྲོས་ནས་རི་རབ་ཙོག་པུར་འཕེན༔ རྒྱ་
མཚོ་ཧུབ་ཀྱིས་རྡུབས བྱ་ཁྱུང་སྤྲུལ་པའི་དམག་ཚོགས་བསྡུས་ནས་ཁྱོད་ཀྱི་གནས་
རྟེན་ཕུང་བར་བྱེད་པར་གདོན་མི་ཟ་བསཿ དེ་བས་གཞན་རྐྱེན་རང་ཐོག་ཏུ་མ་ལེན་
པར་དགྲ་སྲོག་ཆོད་ལ་མྱུར་དུ་ཕུང་ཞིང་བརླག་པར་གྱིས་ཤིག ཕུ་ཕུ་ཕི་ལིང་ནཱ་ག་
དུན་ཨེ་ནན་རྩེ་མོའི་སྲོག་ལ་བྲིང་བྲིང་ཆད་སོད༔ ཅེས་བརྗོད་ཅིང་ཕུར་ཤུལ་གཏོར༔ ནམ་མཁའ་
བྱ་ཁྱུང་གི་ཚོགས་སྤྲིན་བཞིན་འཁྲིགས་པ་དང༔ ཁྲོས་མ་ནག་མོའི་གཟི་བརྗིད་ཀྱིས་ཀླུ་རྣམས་སྔངས་ཤིང་སྐྲག་ནས་
དགྲ་བོའི་སྟེང་དུ་ཕུང་བའི་ལས་ལ་འཇུག་པར་བསམ་ཞིང༔ སྣང་བ་གང་ཤར་གྱི་བརྟུལ་ཞུགས་ཀྱི་མཐའ་སྡུད་པར་
བྱའོ༔ ཕུང་བྱེད་ཨ་ཙར་ནག་པོ་ཡིསཿ ཀླུ་གཏད་མན་ངག་ཟབ་མོ་འདི༔ མ་འོངས་ལེགས་འདུས་སྤྲུལ་པ་ལཿ བརྩེ་བའི་
ལག་ཆར་སྦྱིན་པ་སྟེ སྙིང་འདྲའི་བུ་ལ་ཤོར་ར་རེ༔ ལྟ་བ་རྟོགས་པའི་རྣལ་འབྱོར་བས༔ ཏིང་འཛིན་དམིགས་གནད་
དང་ལྡན་མཿ ལས་མྱུར་ཤུགས་ཆེ་འཁུ་ལྡོག་བྲལ༔ གང་ལ་གཏད་ཅིང་མྱུར་དུ་ཕུབཿ བདེན་རྫུན་ལག་ཏུ་ལོངས་དང་
ཤེསཿ ཕ་ཡིས་ནམ་ཡང་མི་བསླུ་བསཿ སྙིང་ལ་གཅེས་པར་ཆོངས་ཤིག་གུ བཀའ་འདི་དུར་བདག་མིང་སྲིང་དངཿ ཀླུ་
བདུད་ནག་པོས་ཐུབ་བར་སྲུངས༔ ས་མ་ཡ༔ རྒྱ་རྒྱ་རྒྱ༔ དམ་ཚིགས་སྲོག་གི་རྒྱ༔ ཁ་ཐཾ༔ གུཧྱ༔ སྨི གཅོད་མཐུ་དགྲ་
བོ་ཕུང་བྱེད་སྐོར༔ ཤིན་ཏུ་གསང་བར་བྱ་སྙམ་ཡངཿ ཌཱ་ཀི་མ་ཡིས་བཀས་བསྐུལ་བཞིན༔ དབྱིངས་ཀྱི་རྗེ་མོས་བརྡ་
305་



མདོ་མཁྱེན་བརྩེའི་གསུང་འབུམ།
བཀྲོལ་ལྟར༔ བརྟུལ་ཞུགས་ཨ་ཙར་དམར་པོ་ཡིསཿ བརྡ་རིས་ངོས་ལས་དག་པར་བསྒྱུརཿ ཤིན་ཏུ་གསང་བའི་སྡེ་ཚན་
ནོ༔ ཡི་གེར་འདུ་བྱེད་དྲག་སྔགས་ལ མོས་ལྡན་རསྨིའི་མིང་གིས་བགྱིས རྣལ་འབྱོར་བ་ལ་སྡང་བའི་དགྲ ཐལ་
བའི་རྡུལ་དུ་བརླག་པར་ཤོག༔ དགེའོ།། །།
306



ཐུགས་ཐིག་འཛིན་པ་རང་གྲོལ།
ཁ༽
བ
ཀཾ ཀླགསྨཚོའིཆ་གའཊིན་གགཞིའ༩ ཚཀཱཋཀྐཎཾ་བགི་གཞིnnan@1
༄༅། །སཾ གུ བྱ མ དྡྷ ཧ ཎཾ སྒོ བྱཱ ཀྵ རཱ ཀྟ ཊི ཀ སྒྲ མ ཟི ཏ ༔ ཀཾ བ བནྡྷ ༔ ཏཱ ར ར ཎོ ཛི ན པི ཧར ཏི སྨ། །
ཡང་གསང་འཛིན་པ་རང་གྲོལ་ལས༔ མཐའ་གཏད་བདུད་བཞི་གཡུལ་རྒྱལ་བཞུགས་སོ༔
་
་307



མདོ་མཁྱེན་བརྩེའི་གསུང་འབུམ།
ཨོཾ7 ཆུཙཉྩཏཾམ་གཅིག་ཡུམ་ཆེན་ཁྲོས་མའི་རྒྱལ༔ ལོག་འདྲེན་འདུལ་ཕྱིར་གུས་པས་འདུད༔ ཡང་གསང་འཛིན་པ་
རང་གྲོལ་གྱི༔ ལས་ཀྱི་མཐའ་སྡུད་རིམ་པ་འདི༔ ལས་ངན་དབང་གྱུར་འགྲོ་བ་དག འཁྲུལ་སྣང་དྲག་པོའི་མཐུས་
བསྐྱེད་པའི༔ ལོག་པའི་ལམ་ཞུགས་དམ་ལས་ཉམས བྱང་ཆུབ་སེམས་ཀྱིས་མ་ཐུལ་ན༔ གཏད་པ་དྲག་པོ་བྱ་བ་ནི
རི་རྩེའམ་ནི་ཐང་ཆེན་དཀྱིལཿ རི་གཉན་བྲག་གཉན་ལམ་འདུས་མདོ འཁུ་འཕྲིག་སྐྱེ་པའི་གནས་དག་ཏུ ་ གདོན་
གྱིས་ཟིན་པའི་ནད་པའམ བསྲུང་བྱར་གྱུར་ཀུན་དེར་ཁྲིད་ལཿ ཐོག་མར་ཁྲོས་མའི་ང་རྒྱལ་གྱིསཿ མལ་ནས་དབང་
སྡུད་ཟིལ་གནོན་བྱ་ ལམ་དུ་ཞུགས་པའི་དུས་ཉིད་དུ༔ བརྟུལ་ཞུགས་སྤྱོད་པའི་རྔམས་འགྲོས་ཀྱིས༔ གདོན་ཆེན་
དམིགས་པའི་ཡུལ་གྱུར་གཙོས ཡུལ་དེའི་ལྷ་འདྲེ་གདུག་པ་ཅན༔ སྟོང་གསུམ་འཇིག་རྟེན་ཁམས་འདི་ གནས་པའི་
མཁོའ་དང་ས་ལ་རྒྱུ༔ འདྲེ་གདོན་རིགས་གྱུར་ཀུན་འདུས་ཤིངཿ གཉན་སར་དབང་མེད་དེད་པར་བསམ༔ གནས་དེར་
སླེབ་མ་ཐག་ཉིད་དུ༔ ཁྲོས་མ་ནག་མོའི་དམག་ཚོགས་ཀྱིས༔ གདོན་རིགས་རྐང་པ་ནས་བཟུང་སྟེ༔ ནམ་མཁར་ཕྱར་
ཞིང་བར་སྣང་གཡུགསཿ ལྕགས་བསྲེག་གཞི་ལ་བརྡབ་པ་ཡིས༔ དྲན་པ་ཉམས་ཞིང་བརྒྱལ་བར་བསམ༔ དེ་ནས་
གཉན་འབོད་བྱ་བ་ནི༔ ཕཊ༔ བདག་ཉིད་བརྟུལ་ཞུགས་སྤྱོད་པའི་ཧེ་རུ་ཀཿ དམ་པ་ནག་
པོ་རི་རབ་ཙམ་དུ་གྱུར༔ སྤྱི་བོར་མ་གཅིག་དབྱིངས་ཀྱི་ཡུམ་ཆེན་མོ༔ གསང་བ་ཡེ་
ཤེས་ཤིན་ཏུ་ཁྲོས་པའི་ཉམསཿ ཅང་ཏེའུ་འཁྲོལ་ཞིང་མི་རྐང་གླིང་བུ་འབུད༔ དམར་
གསལ་གཟི་འོད་འབར་ཞིང་གར་སྟབས་མཛད༔ སྐུ་གསུམ་ཞིང་མན་ན་རག་ད་
མྱལ་ཁམས་ཡརཿ ཐམས་ཅད་རང་དབང་མེད་པར་མདུན་དུ་བཀུག དབང་དུ་བ་
སྡུས་ཤིང་ཟིལ་གྱིས་གནོན་པར་གྱུར༔ ཧཱུྃ་ཧཱུྃ་ཧཱུྃ༔ ཕཊ་ཕཊ་ཕཊ༔ ང་ནི་ཡེ་ནས་
འཁྲུལ་མ་མྱོང་བ་སྟེ༔ ཀུན་བཟང་ཧེ་རུ་ཀ་དང་གཉིས་སུ་མེདཿ མངལ་སྐྱེས་ཤ་
ཁྲག་འབྱུང་བཞིར་བརྟེན་པའི་ལུསཿ སྣང་སྲིད་ལྷ་འདྲེའི་ཚོགས་ལ་ཟས་སུ་སྦྱིན
308



，
ཐུགས་ཐིག་འཛིན་པ་རང་གྲོལ། ཁ༽
རང་རིག་ཡེ་ནས་དམ་པ་ནག་པོའི་སྐུ༔ ཁམས་གསུམ་དབང་སྒྱུར་ཆེ་བཙན་འགྲན་
ཟླ་བྲལཿ ཧཱུྃ་ཧཱུྃ་ཧཱུྃ༔ ཕཊཕཊཕཊ༔ མི་རྐང་གླིང་བུ་དྲག་ཏུ་འབུད་ཅིང་༔ ཀྱཻ༔ སྟོང་གསུམ་
སྟོང་གི་འཇིག་རྟེན་ཆེན་པོ་ན་སྐྱེ་མཆེད་མུ་བཞི་གཟུགས་ཁམས་གནས་བཅུ་
བདུན༔ འདོད་ལྷ་རིགས་དྲུག་ཆ་རུ་གཏོགས་པ་ཡི༔ ཚངས་པ་གདོང་བཞི་དབང་
ཕྱུག་ཁྱབ་འཇུག་དང༔ བརྒྱ་བྱིན་རྒྱལ་ཆེན་སྡེ་བཞི་ལྷ་ཕྲན་ཡན དྲི་ཟ་གྲུལ་བུམ་
མིའམ་ཅི་དང་ནི༔ དྲང་སྲོང་སེམས་དཔའི་ཚོགས་ཀུན་འདིར་འདུས་ཤིག༔ མཐུ་
ལྡན་གཉན་ཆེན་གནོད་སྦྱིན་སྡེ་རིགས་བཅུ་གཟའ་དང་རྒྱུ་སྐར་ལོ་ཟླ་ཞག་དུས་
ལྷ སྡེ་བརྒྱད་དྲེགས་ལྡན་འབྱུང་བ་ལྔ་ཡི་བདག ལྟོ་འཕྱེ་ས་བདག་ཀླུ་ཆེན་བརྒྱད་
དང་ནི༔ རྒྱལ་རིགས་རྗེའུ་རིགས་དམངས་དང་གདོལ་བའི་རིགས མཐུ་སྟོབས་
ལྡན་པའི་དམག་ཚོགས་འདིར་འདུས་ཤིག - བག་ཆགས་འཁྲུལ་པའི་དབང་གྱུར་
བདུད་ཀྱི་རིགསཿ སྟོང་ཕྲག་བརྒྱད་ཅུའི་ཚོགས་དང་འཕྲོག་མའི་ཚོགས༔ གདོན་
ཆེན་བཅོ་ལྔ་ཟ་འདྲེ་ཤི་གཤེད་དངཿ སྲོག་གཅོད་དབུགས་ལེན་ཚེ་ལེན་མདངས་
འཕྲོག་པཿ གསོན་བདུད་གཤིན་ལྕགས་ཤི་འདྲེ་གདུག་པ་ཅན༔ ཕོ་གདོན་རྒྱལ་པོ་
མོ་གདོན་བསེན་མོ་དང༔ དམ་སྲི་ཐེའུ་རང་གྲོང་རྒྱུག་འདྲེ་མོའི་རིགས རང་དབང་
མེད་པར་གཉན་ཁྲོད་འདིར་འདུས་ཤིག ཁྱད་པར་སྡུག་བསྔལ་འགྲོ་བ་འདི་དག་
ལཿ སྔོན་ལས་འཕྲལ་རྐྱེན་དབང་གིས་གནོད་བྱེད་པའི ཐོག་མར་མི་འདོད་རྐྱེན་
གྱིས་སྣ་འདྲེན་ཞིང༔ བར་དུ་བསམ་སྦྱོར་ངན་པའི་གདོན་ཚང་བཅ༢ ཐ་མར་ཚེ་
དང་སྲོག་ལ་རློམ་པ་ཀུན༔ མྱུར་དུ་ཁུག་ལ་ཤ་ཁྲག་ལུས་ལ་སྟིམས་ཧཱུྃ་ཧཱུྃ་ཧཱུྃ༔
་
309



་ མདོ་མཁྱེན་བརྩེའི་གསུང་འབུམ། །
ཕཊཙཕཊཕཊ༔ ཀྱེ༔ མ་མི་མིན་ཡེ་ཤེས་མཁའ་འགྲོ་ མ་གཅིག་གསང་བ་ཡེ་
ཤེས་ཐུགས་རྗེའི་གཏེརཿ མ་ཡི་སྐུ་གསུང་ཐུགས་ཡོན་ཕྲིན་ལས་ལྔའི༔ མ་སྤྲུལ་
བདུད་འདུལ་ཁྲོས་མ་ལྷ་ལྔ་ མ་ཚོགས་བྱེ་བ་འབུམ་འབུམ་འཁོར་དང་བཅས༔
དབྱིངས་སྣང་ཡེ་ཤེས་ལྔ་ལས་སྤྲུལ་པ་སྟེ༔ རབ་འཇིགས་ཨུ་ཙ་ལ་ཡི་དུར་ཁྲོད་
ནས༔ རྫུ་འཕྲུལ་ཤུགས་ཀྱིས་གནས་འདིར་གཤེགས་སུ་གསོལཿ སྣང་སྲིད་ལྷ་
འདྲེའི་དམག་ཚོགས་མཐའ་བསྐོར་ཞིངཿ བྲོས་ཤིང་འཁྱམས་པའི་དབང་མེད་ཟིལ་
གྱིས་གནོན༔ མངོན་སྤྱོད་དྲག་པོའི་ཕྲིན་ལས་དུས་ལ་བབ༔ ཧཱུྃ་ཧཱུྃ་ཧཱུྃ༔ ཕཊཙཕཊ༔ཕཊ༔
བསྲུང་བྱའི་རྣམ་ཤེས་སྤར་བ་ནི༔ ཕཊ༔ བསྲུང་བྱའི་ལུས་དབུས་རྣམ་པར་ཤེས་པ་དང ཚེ་
བསོད་ངོ་བོ་འོད་ཀྱི་ཐིག་ལེ་ནི དཀར་དམར་འདྲེས་པ་མ་སར་སྒོང་ང་ཙམཿ སྙིང་
གར་འདུས་ཤིང་དབུ་མའི་ལམ་བརྒྱུད་དེ༔ སྐར་མདའ་ཆད་བཞིན་ནམ་མཁར་
བཞུགས་པ་ཡི༔ ཡུམ་ཆེན་གསང་བ་ཡེ་ཤེས་མཁའ་འགྲོ་མའི ཐུགས་ཀློང་འདྲེས་
ཤིང་སླར་ཡང་ཁྲོས་མར་གྱུར༔ ཕཊ༔ རང་ཉིད་མ་ཅིག་ཁྲོས་མ་ནག་མོ་ཡིས༔ སྟོང་
གསུམ་ཁྱབ་པའི་བེམ་པོའི་པགས་པ་བཤུསཿ ས་གཞི་ཁྱབ་བཏིང་སྒྱུ་ལུས་ཤ་དང་
ཁྲག རུས་རྐང་ལྷ་ཚིལ་དཔག་མེད་སྤུངས་པ་ལཿ གནས་གདོན་ལུས་གདོན་དམ་
ལ་མི་གནས་པའི༔ བཀའ་འགལ་གདུག་པའི་རིགས་གྱུར་དབྱེར་མེད་བསྟིམས
ཛཧཱུྃ་བཾ་ཧོ༔གཉིས་སུ་མེད་པར་གྱུར་མང་དུ་བརྗོད་ཅིང་དམིགས་པ་གཅུན༔ དེ་ནས་གཏད་ཅིང་
བསྟབ་པ་དངོས་ནི༔ ཕཊ༔ ཨོ་རྒྱན་དྷ་མ་ཐ་ལའི་གྲོང་ཁྱེར་དབུས༔ རབ་འཇིགས་ཨུ་ཙ་
ལ་ཡི་དུར་ཁྲོད་ནསཿ མ་ཅིག་བདུད་འདུལ་ཁྲོས་མ་ནག་མོ་ནི༔ མཐིང་ནག་རབ་
I
310



ཐུགས་ཐིག་འཛིན་པ་རང་གྲོལ། _ ཁ༽
འཇིགས་ཞལ་གདངས་མཆེ་བ་གཙིགས༔ དུར་ཁྲོད་ཆས་རྫོགས་གྲི་གུག་ཐོད་ཁྲག་
འཛིན༔ ཧ་ཧའི་གད་རྒྱངས་སྒྲོག་ཅིང་གར་སྟབས་བསྒྱུར༔ རང་འདྲའི་མཁའ་འགྲོ་
བྱེ་བ་འབུམ་སྡེ་དང༔ དབུས་ཕྱོགས་ལྷ་ཀླུའི་དམག་ཚོགས་འཁོར་དང་བཅ
བེམ་པོ་ཤ་ཁྲག་རུས་པ་ནང་རོལ་དང༔ བཀའ་འགལ་དམ་ཉམས་གནས་གདོན་
ལུས་གདོན་དང༔ བྱད་མ་སྔོན་ལས་འཕྲལ་རྐྱེན་ལས་བྱུང་གདོན ཞལ་དུ་བསྟབ་
པོ་ལྷག་མ་མེད་པར་རོལཿ འདྲེ་གདོན་རྣམ་ཤེས་གཏད་དོ་མ་ཤོར་ཅིག ཇི་སྲིད་
གྲོལ་བའི་འབྲས་བུ་མ་ཐོབ་པརཿ གདོན་འདི་འགུགས་འཆིང་སྡོམ་མྱོས་རྨོངས་
ཤིང་འཐུམཿ ཐར་མེད་མུན་པ་གླིང་དགུའི་ནང་དུ་ཁྱེརཿ བཅོལ་པའི་རྟགས་དང་
མཚན་མ་མ་མཐོང་ན༔ ང་ཉིད་དམ་པ་ནག་པོ་རབ་ཁྲོས་ནསཿ སྣང་སྲིད་ལྷ་འདྲེའི་
གནས་རྟེན་བརླག་ཏ་རེ༔ ཧཱུྃ་ཧཱུྃ་ཧཱུྃ༔ ཕཊཅཕཊཕཊ༔ མང་དུ་བརྗོད་ཅིང་སྣང་བ་གཏད་མེད་དང
གར་སྟབས་མཆོང་རྒྱུག་བརྟུལ་ཞུགས་སྣ་ཚོགས་བྱ༔ ཐོ་ཅོར་མ་སོང་རང་གི་ཉམས་དང་སྦྱར༔ ཕཊ༔ ཨོ་རྒྱན་དྷུ་
མ་ཐ་ལའི་གྲོང་ཁྱེར་གྱི ཤར་ཕྱོགས་མངོན་པར་སྒྲ་སྒྲོག་དུར་ཁྲོད་ནསཿ མ་ཅིག་
བདུད་འདུལ་བདེ་ཆེན་དཀར་མོ་ནི༔ ཁྲོ་མོ་རབ་འཇིགས་ཞལ་གདངས་མཆེ་བ་
གཙིགསཿ ལྕགས་ཀྱུ་ཐོད་ཁྲག་འཛིན་ཅིང་ཁྲོ་མོའི་ཆསཿ ཧ་ཧའི་གད་རྒྱངས་སྒྲོག་
ཅིང་གར་སྟབས་བསྒྱུརཿ རང་འདྲའི་མཁའ་འགྲོ་བྱེ་བ་འབུམ་སྡེ་དང༔ ཤར་ཕྱོགས་
དྲི་ཟ་མེ་ལྷའི་ཚོགས་དང་བཅས༔ བེམ་པོ་ཤ་ཁྲག་རུས་པ་སོགས་གོང་ལྟར་འགྲེའོ ཕཊ༔
ཨོ་རྒྱན་དྷ་མ་ཐ་ལའི་གྲོང་ཁྱེར་གྱི ལྷོ་ཕྱོགས་འོད་རབ་འབར་བའི་དུར་ཁྲོད་ནས
མ་ཅིག་བདུད་འདུལ་སེར་མོ་དོན་གྲུབ་ནི སེར་ནག་རབ་འཇིགས་ཞལ་གདངས་
311



མདོ་མཁྱེན་བརྩེའི་གསུང་འབུམ། ་
མཆེ་བ་གཙིགས༔ གྲི་གུག་ཞགས་པ་འཛིན་ཅིང་ཁྲོ་མོའི་ཆསཿ ཧ་ཧའི་གད་རྒྱངས་
སྒྲོག་ཅིང་གར་སྟབས་བསྒྱུར་རང་འདྲའི་མཁའ་འགྲོ་བྱེ་བ་འབུམ་སྡེ་དང༔ ལྷོ་
ཕྱོགས་གཤིན་རྗེ་སྲིན་པོའི་དམག་ཚོགས་བཅས༔ བེམ་པོ་ཤ་ཁྲག་རུས་སོགས༔ ཕཊ༔
ཨོ་རྒྱན་དྷུ་མ་ཐ་ལའི་གྲོང་ཁྱེར་གྱི་ ནུབ་ཕྱོགས་གད་རྒྱངས་སྒྲོག་པའི་དུར་ཁྲོད་
ནསཿ མ་ཅིག་བདུད་འདུལ་དམར་མོ་སྒྲ་སྒྲོག་མ༔ དམར་ནག་རབ་འཇིགས་ཞལ་
གདངས་མཆེ་བ་གཙིགསཿ དགྲ་སྟ་ལྕགས་སྒྲོག་འཛིན་ཅིང་ཁྲོ་མོའི་ཆསཿ ཧ་ཧའི་
གད་རྒྱངས་སྒྲོག་ཅིང་གར་སྟབས་བསྒྱུརཿ ་ རང་འདྲའི་མཁའ་འགྲོ་བྱེ་བ་འབུམ་སྡེ་
དངཿ ནུབ་ཕྱོགས་ཆུ་ལྷ་རླུང་ལྷའི་དམག་ཚོགས་བཅས༔ བེམ་པོ་ཤ་ཁྲག་སོགས
ཕཊ༔ ཨོ་རྒྱན་དྷུ་མ་ཐ་ལའི་གྲོང་ཁྱེར་གྱི༔ བྱང་ཕྱོགས་གཏུམ་དྲག་རོལ་པའི་དུར་
ཁྲོད་ནས༔ མ་ཅིག་བདུད་འདུལ་སྣ་ཚོགས་དྲག་མོ་རྒྱལ ལྗང་ནག་རབ་འཇིགས་
ཞལ་གདངས་མཆེ་བ་གཙིགས༔ སྤུ་གྲི་དྲིལ་བུ་འཛིན་ཅིང་ཁྲོ་མོའི་ཆསཿ ཧ་ཧའི་
གད་རྒྱངས་སྒྲོག་ཅིང་གར་སྟབས་བསྒྱུར ་ རང་འདྲའི་མཁའ་འགྲོ་བྱེ་བ་འབུམ་སྡེ་
དང༔ བྱང་ཕྱོགས་གནོད་སྦྱིན་བདུད་ཀྱི་དམག་ཚོགས་བཅས༔ བེམ་པོ་ཤ་ཁྲག་
སོགས༴ ཕཊ ལས་དང་དམ་ཚིག་ཤ་ཟ་མཁའ་འགྲོའི་ཚོགསཿ དབང་ཕྱུག་འབར་མ་
གིང་དང་ལང་ཀའི་སྡེ༔ དེད་དཔོན་སུམ་ཅུ་དྲེགས་པའི་དམག་ཚོགས་འཁོརཿ སྣང་
ཞིང་སྲིད་པའི་ལྷ་འདྲེའི་ཚོགས་རྣམས་ཀྱིས༔ བེམ་པོ་ཤ་ཁྲག་རུས་པ་ནང་རོལ་དང
བཀའ་འགལ་དམ་ཉམས་གནས་གདོན་ལུས་གདོན་དང༔ བྱད་མ་སྔོན་ལས་
འཕྲལ་རྐྱེན་ལས་བྱུང་གདོན༔ ཞལ་དུ་བསྟབ་པོ་ལྷག་མ་མེད་པར་རོལ་འདྲེ་
312



ཐུགས་ཐིག་འཛིན་པ་རང་གྲོལ། ཁ༽
གདོན་རྣམ་ཤེས་གཏད་དོ་མ་ཤོར་ཅིག༔ ཇི་སྲིད་གྲོལ་བ་འབྲས་བུ་མ་ཐོབ་པར
གདོན་འདི་འགུགས་འཆིང་སྡོམ་མྱོས་རྨོངས་ཤིང་འཐུམ ཐར་མེད་མུན་པའི་གླིང་
དགུའི་ནང་དུ་ཁྱེརཿ བཅོལ་བའི་རྟགས་དང་མཚན་མ་མ་མཐོང་ན༔ ང་ཉིད་དམ་པ་
ནག་པོ་རབ་ཁྲོས་ནས༔ སྣང་སྲིད་ལྷ་འདྲེའི་གནས་རྟེན་བརླག་ཏ་རེ༔ དེ་བས་ལམ་
ལོག་ཞུགས་པའི་དམ་འགལ་རིགས༔ འགྱུར་ལྡོག་འཕར་དང་མགོ་བསྐོར་རྗེས་
སྙོག་མཁན མིང་གི་ལྷག་མ་ཙམ་ཡང་མེད་པར་རོལཿ ཁྱེད་རྣམས་མཐུ་སྟོབས་
ནུས་པའི་རྩལ་ཤུགས་ཕྱུངས༔ གཞན་གྱི་སྡུག་བསྔལ་རང་ཐོག་བླངས་གྱུར་ན༔
མནར་མེད་དམྱལ་བའི་སྡུག་བསྔལ་མྱོང་ཏ་རེ༔ འོ༔ སྣང་ཞིང་སྲིད་པའི་ལྷ་འདྲེའི་
དམག་ཚོགས་སྡེ་བརྒྱད་ལྷ་ཀླུ་གཉན་གསུམ་འཇིག་རྟེན་ཤ་ཟ་ལས་དང་དམ་ཚིག་
མཁའ་འགྲོ་ཁྱེད་རྣམས་ཀྱིས་ལུས་གདོན་འབྱུང་པོ་གདུག་པ་ཅན་འདི་རྣམས་
གཏད་པ་ཡིན་པས་མ་ཤོར་ཅིག ཟུང་ཞིག་ཆིངས་ཤིག་སྡོམས་ཤིག་མྱོས་པར་
གྱིས་ཤིག ཁྱེད་རྣམས་ཀྱིས་དེ་ལྟར་མ་བྱས་ན༔ ངས་སྲིད་པ་རུ་ལོག་གི་ཕྱག་རྒྱས་
ཁྱེད་རྣམས་རྟེན་དང་བརྟེན་པ་ཐལ་བར་བརླག་ཅིང་སྲོག་སྙིང་བཀས་ཤིང་རྣམ་
ཤེས་མནར་མེད་ཆེན་པོར་འཕང་ནས་བསྐལ་ཆེན་འབུམ་ཕྲག་ཏུ་སྡུག་བསྔལ་མྱོང་
བར་གདོན་མི་ཟ་བས་རང་བརླག་གི་རྒྱུར་མི་འགྲོ་བས་རང་ནུས་ཡོད་པའི་ལས་
འཕྲལ་དུ་སྒྲུབ་པར་གྱིས་ཤིག ཕཊ བརྗོད་ཅིང་རོ་སྙོམས་ཆེན་པོའི་ངང་དུ་དར་ཅིག་ཉལ སླར་
དམིགས་མེད་ཀྱི་ངང་ནས་འཁོར་རྣམས་རང་གནས་སུ་ལྡོག རང་ཉིད་དར་ཅིག་མཉམ་པར་བཞག་ཅིང༔ ཕཊ༔
སླར་ཡང་རང་ལས་དམ་པ་ནག་པོ་གྲངས་མེད་པས་ཧཱུྃ་ཕཊ་ཀྱི་གད་རྒྱངས་སྒྲོག་
313



མདོ་མཁྱེན་བརྩེའི་གསུང་འབུམ།
ཅིང་བྲོ་གར་བསྒྱུར་བས་སྟོང་གསུམ་འཇིག་རྟེན་གྱི་ཁམས་ཡོམ་ཡོམ་ཤིག་ཤིག་
སྟོང་བར་སྦྱངསཿ མཐར་གཅིག་ལ་གཅིག་ཐིམ་གྱིས་རང་ཉིད་ལ་ཐིམ་པར་བསམ༔
ཡང་ མཁའ་འགྲོ་དམར་མོས་ འཇིག་རྟེན་ཁམས་ ཀྱི་དྭངས་མ་དང་ཚེའི་བཅུད་
བསྡུས་ཤིང་བམ་རིལ་ཐོད་པར་བདུད་རྩི་དཀར་དམར་གྱི་རྣམ་པར་བསྐྱིལ་ཞིང་
རང་ལ་ཕུལ་བས་འཆི་མེད་ཚེའི་རིག་འཛིན་ཐོབ་པར་བསམ་ཞིང་ལྟ་བའི་ངར་བསྐྱེད་དེ་རང་
གནས་སུ་ལྡོག༔ བསྲུང་བྱའི་རྣམ་ཤེས་ཀྱི་ངོ་བོ་ཐིག་ལེ་དཀར་དམར་སྤྱི་བོའི་ཡུམ་ཆེན་
གསང་བ་ཡེ་ཤེས་ཀྱི་ཐུགས་ཀ་ནས་མར་བྱུང་བསྲུང་བྱའི་སྙིང་དབུས་སུ་ཞུགས
དེའི་འོད་ཀྱིས་ཟག་བཅས་ཀྱི་བག་ཆགས་སྔངས་ཤིང་ཊཀི་དམར་མོ་ལམ་གྱིས་
གསལ་བར་གྱུར་པར་བསམ༔ རྗེས་ཀྱི་རིམ་པ་གཞུང་ལྟར་བྱ༔ གཉན་ཆེན་མཐའ་གཏད་རྗེས་གཅོད་ཟབ་མོའོ༔
རྒྱལ་འགོང་དམ་སྲི་ཤི་འདྲེ་གདུག་པ་ཅན༔ ཤི་གསོན་འདྲེ་མོ་བྱད་མ་ཀླུ་གདོན་སོགསཿ གཉན་ཐོག་གཉན་དབབ་མཚོ་
ཆུར་གཏད་པ་ནི༔ ནད་པའམ་ནི་ཁང་ཁྱིམ་འདྲེ་ཡིས་བཟུང. དཀྱུས་མའི་མི་ལ་ལྷན་སྐྱེས་གདོན་དང་འགྲོགས༔ རིགས་
ངན་བུད་མེད་གསོན་འདྲེའི་རིགས་གྱུར་པའི༔ འགྲོ་ལ་གནོད་པའི་རིགས་སུ་གྱུར་པ་ཀུན༔ དངོས་སམ་ལུས་ལ་འཕྱང་
བའི་རྫས་ཀྱང་རུངཿ ཡང་ན་ཁྱིམ་གྱི་འདྲེ་གདོན་འཁོར་བའི་རྫས༔ མཚོའམ་ཆུ་བོ་ཆེན་པོ་ལུད་པའི་ཁརཿ བརྟུལ་
ཞུགས་ངོར་མའི་གདེང་དང་ལྡན་པར་ཕྱིན༔ ་དམིགས་བྱའི་རྫས་ཀུན་ཞགས་པ་འདོམ་དགུས་བཅིངས༔ ཕཊ༔
བསྒྲུབ་བྱའི་སྙིང་དབུས་རྣམ་པར་ཤེས་པ་ནི༔ འོད་ཀྱི་ཐིག་ལེ་ལྔ་ལྡན་སྒོ་ང་ཙམ
དབུ་མའི་ལམ་བརྒྱུད་ཡུམ་ཆེན་ཐུགས་ཀར་འཕོས་གདོན་དང་བེམ་པོ་དབྱེར་
མེད་གཅིག་ཏུ་འདྲེས མི་ལྤགས་སྒྲོ་བ་རླུང་འཐུམས་ནང་དུ་ཚུད༔ སྦྲུལ་ནག་
ཞགས་པ་འདོམ་དགུས་ཁ་བསྡམ་ཞིང༔ ལས་བྱེད་མཁའ་འགྲོ་དམར་མོའི་ཞབས་
s
314



ཐུགས་ཐིག་འཛིན་པ་རང་གྲོལ། - ཁ༽
འོག་མནན༔ འོ་དོད་འབོད་ཅིང་སྡུག་བསྔལ་ཉམས་མྱོང་བསམཿ ཕཊ འོ༔ ཆུ་
གཏེར་མུན་པ་གླིང་དགུའི་གཏིང་རུམ་ནསཿ གདུག་པ་ཀླུ་ཡི་དམག་ཚོགས་ཀུན་གྱི་
རྗེ༔ ནཱ་ག་རཀྵ་རབ་ཁྲོས་སྲིན་པོའི་གཟུགསཿ མགོ་དགུ་ལག་པ་བཅོ་བརྒྱད་མཚོན་
ཆ་བསྣམས༔ སྐུ་སྨད་སྦྲུལ་མཇུག་འཁྱིལ་པས་རྒྱ་མཚོ་དཀྲུགས ཀླུ་ཡི་དམག་
ཚོགས་བྱེ་བ་འབུམ་གྱིས་བསྐོར༔ ཁྱེད་ནི་གདུག་པའི་ལུས་ལ་བྱང་ཆུབ་སེམས
དགྲ་གདོན་མ་རུངས་ལོག་འདྲེན་འདུལ་བའི་གཤེད༔ གདོན་འདི་གཏད་པ་ཡིན་ནོ་
མ་ཤོར་ཅིག འཆོར་མེད་དྲྭ་བར་སྡོམས་ལ་ཞགས་པས་ཆིངསཿ ཆུ་གཏེར་མུན་པ་
གླིང་དགུའི་ནང་དུ་སོང༔ བྱང་ཆུབ་སེམས་ཀྱི་འབྲས་བུ་མ་ཐོབ་པརཿ ནམ་ཡང་མ་
གཏོང་མ་ཤོར་རྨོངས་སུ་ཆུགས དམ་ལས་འདས་ན་སྲོག་སྙིང་འགས་ཏ་རཿ ཞེས་
བརྗོད་ཅིང་བསྒྲུབ་བྱའི་སྒྲ་སེན་དང་དྲི་ཁུས་སྦྲུས་པའི་བམ་གཟུགས་ཆུ་དཀྱིལ་འཕ5 ནད་པ་སོགས་གདོན་ཅན་ཐག་
པས་ཁྲིད་ཅིང་ཆུ་ནང་དུ་བསྲུབ་སྟེ་ཆུ་ལྕགས་ཀྱི་བྲན་པས་དྲན་པ་ཉམས་པར་གྱུར་པའི་ཚེ་ཕྱིར་ཕྱུངས འོ༔ ཆུ་
བདག་དམག་ཚོགས་ཁྱེད་རྣམས་ལ་གནོད་བྱེད་གདོན་བགེགས་འདི་གཏད་པ་
ཡིན་པས་མ་ཤོར་ཅིག གལ་ཏེ་བཏང་བར་གྱུར་ན་བདག་ཉིད་དམ་པ་ནག་པོས་
རི་རབ་ཙོག་པུར་འཕེན༔ རྒྱ་མཚོ་ཧུབ་ཀྱིས་དྲོངསཿ མཛེ་ཤ་དང་དུག་ཁྲག་གིས་ཆུ་
གནས་གཏིང་ནས་སྐེམ༔ ཁྱེད་ཅག་གནས་རྟེན་རྡུལ་དུ་བརླག་པར་གདོན་མི་ཟའོ༔
དེ་ལྟར་མི་བྱེད་ཀ་མེད་གདོན་ཆེན་གདུག་པ་འདིའི་རྐྱེན་ལ་བྱུང་བ་ཡིན་པས་ཉེས་
ཅན་འདི་ལ་ཆད་པ་དྲག་པོ་ཆོད་ཅིག༔ ཕཊ༔ ཧཱུྃ་ཧཱུྃ་ཧཱུྃ༔ ཕཊཐཕཊ་ཕཊ༔ ཅེས་བརྟུལ་
ཞུགས་ངར་དང་ལྡན་པས་ཕྱོགས་བཅུར་རྒྱུག་ཅིང་གར་སྟབས་བྱ་ཞིང་ཧཱུྃ་ཕཊ་གད་རྒྱངས་སྒྲོག་ཅིང་ལྟ་བ་གཏད་མེད་
315



མདོ་མཁྱེན་བརྩེའི་གསུང་འབུམ།
བཏངཿ བསྒྲུབ་བྱ་དང་རོགས་ཀུན་ཕྱིར་ལྡོག རང་ཉིད་བརྟུལ་ཞུགས་རོ་ཉལ་གྱི་གཞན་ཅི་ཡང་མི་བྱ་བར་དམ་པ་ནག་
པོ་རི་རབ་ཙམ་གྱིས་ཆུ་གཏེར་གཏིང་ནས་ནོན་པར་བསྒོམསཿ ནུབ་གཅིག་དེར་ཆོད་ཚད་རྟགས་མཚན་མངོན་དུ་འབྱུང་
ངོ༔ སང་ནངས་པར་རང་ཉིད་སྤྱན་རས་གཟིགས་ཁ་སརྦ་ཎི་བསྒོམ་ཞིང༔ ཕཊ༔ རང་ཉིད་ཐུགས་རྗེ་ཆེན་
པོའི་ཕྱག་སོར་ལས༔ བདུད་རྩི་འོ་མའི་ཆུ་རྒྱུན་བབ་པ་ལསཿ གཉན་སའི་ཀླུ་གཉན་ས་བདག་
ཀུན་ཚིམ་ཞིང༔ དམ་འོག་ཚུད་ཅིང་ཁས་བླངས་དམ་བཅས་ནསཿ དགོས་འདོད་ཡིད་
བཞིན་ནོར་བུ་ཕུལ་བར་བསམ༔ ཨོཾ་མ་ཎི་པདྨེ་ཧཱུྃ་ཧཱུྃ༔ བརྒྱ་རྩ་བཟླས་ཤིང་དམིགས་མེད་ངང་ལ་
བཞག རང་གནས་ལོག་ཅིང་ཕྱི་མིག་མི་བལྟའོ༔ གནས་གདོན་ལུས་གདོན་གང་ཡང་འདི་ཡིས་གྲོལ༔ ལས་ཀྱི་རྣམ་པར་སྨིན་པ་
མ་གཏོག་པཿ འཕྲལ་རྐྱེན་གདོན་བགེགས་སུམ་བརྒྱ་དྲུག་ཅུ་དང༔ ཤི་གསོན་འདྲེ་ཡི་རིགས་གྱུར་ཐུབ་པར་ངེས༔ རིགས་ངན་
བདུད་མོ་མི་ཡི་རྫུར་ཞུགས་པ༔ ལུས་སེམས་འཕྲལ་བར་སྲིད་པའི་ཐོག་མར་བརྟགས ཁ་ན་མ་ཐོ་སྤང་ཕྱིར་སྨྲ་མཁས་བྱ འདི་
ཉིད་ཤིན་ཏུ་གཉན་ཞིང་སྡིག་ཆེ་བས༔ ཤིན་ཏུ་དོ་གལ་ཆེ་ཞིང་སེམས་ཅན་དོན༔ ལས་གཞན་རང་ཆེ་འབྱིན་དང་ཟས་ནོར་ཕྱིར༔ མི་
བྱ་དམ་ཚིག་བཀའ་རྒྱ་གཉན་པོ་ཡོད མ་གཅིག་ཌཱ་ཀི་མ་ཡི་ཐུགས་ཀྱི་བཅུདཿ ཨ་ཙར་ནག་པོའི་གསང་བའི་མན་ངག་སྟེ རིགས་
ཀྱི་སྲས་མོ་ལེགས་འདུས་སྒྲོན་མ་དང༔ ཐུགས་སྲས་རྒྱ་ནག་གཅེར་བུ་གཉིས་ལ་གཏད༔ སྙིང་ལ་ཆོངས་ཤིག་གཞན་ལ་སྤེལ་མི་བྱ
ད་དུང་སྤྱིར་གྱི་ཁ་བཞིན་གསང་རྒྱས་ཐོབ ཡུམ་ཆེན་ཌཱ་ཀིའི་ཐུགས་ཀྱི་ཀློང་དུ་སྦས༔ མ་འོངས་སྤྲུལ་པའི་འགྲོ་དོན་སྤྱོད་པའི་དུས
འདི་ཉིད་དམ་བཅའ་བཞི་ལྡན་རྡོ་རྗེར་མཚུངསཿ དེ་ཚེ་དབྱིངས་ཀྱི་ཌཱཀིས་བརྡ་བསྐུར་ནས༔ ཕ་ནོར་བུ་ཡི་ལག་ཏུ་འཕྲོད་པར་ཤོག༔
དམ་མེད་ལོག་ལྟ་ཐེ་ཚོམ་གཡོ་སྒྱུ་ཅན ངོ་སྲུང་ཐབས་ཀྱིས་བསླུ་བའི་སློབ་དཔོན་བདུད༔ སྙིགས་དུས་འབྱུང་སྲིད་གདམས་པ་འདི་
མ་སྟོན༔ བརྟེན་ཀྱང་ཁོ་ཡི་སྲོག་གི་གཤེད་མར་འགྱུར༔ འབར་མ་སྤྱན་གསུམ་དུར་བདག་མིང་སྲིང་དངཿ སྤུ་གྲི་མཆེད་གསུམ་བཀའ་
འདི་དམ་པོར་སྲུངས༔ ས་མ་ཡ༔ རྒྱ་རྒྱ་རྒྱ༔ དམ་ཚིག་གི་རྒྱ༔ གུཧྱ༔ ཁé @ བདག་འདྲ་དུས་མཐའི་གཏེར་སྨྱོན་ཨ་ཙར་ནག་
པོས་བརྡ་རིས་ལས་དག་པར་ཕབ་པའི་ཡེ་གེར་འདུ་བྱེད་གཅོད་མཁན་འོད་ཟེར་མིང་གིས་བགྱིས་པ་ཤིན་ཏུ་ཟབ་བོ༔ དགེའོ། །
316



ཐུགས་ཐིག་འཛིན་པ་རང་གྲོལ།
ཁ༽
སྒྲ་
།
ཨིn༔ ཐུགས་ཐིག་འཛིན་པ་རང་གྲོལ་ལསཿ རྩ་བ་
རྡོ་རྗེའི་ཚིག་རྐང་བཞུགས
ཤྲནྠཙྩཟླདྷདཱ།ཏཱཏིཙྪཟླཙཱཉྩ ཆོས་སྐུ་རྒྱལ་བ་ཡུམ་ཆེན་མོ༔ དབྱེར་མེད་རྡོ་རྗེ་
རྣལ་འབྱོར་མཿ སྤྲུལ་བསྒྱུར་ཁྲོས་མ་ནག་མོ་ལཿ གུས་པས་འདུད་དོ་དངོས་གྲུབ་
སྩོལཿ སྤྲིན་ནག་འདུས་པའི་དུར་ཁྲོད་ནསཿ བརྟུལ་ཞུགས་ཨ་ཙར་དམར་པོ་ཡིས༔
ཡང་གསང་མཁའ་འགྲོའི་ཐུགས་ཐིག་གི༔ སྲོག་ཤིང་འཛིན་པ་རང་གྲོལ་ཆོས སྟོན་
པ་དྲི་མ་མེད་པ་དང དགའ་རབ་དཔའ་བོའི་ཐུགས་ཀྱི་བཅུདཿ གབ་པ་མངོན་དུ་
བྱས་མཛད་ཅིང༔ ཕྱི་རབས་དོན་དུ་བཀོད་པ་ལཿ རྡོ་རྗེ་སློབ་དཔོན་དྲོད་ཚད་ལྡན
ལྟ་སྒོམ་སྤྱོད་པའི་སྒྲོ་འདོགས་ཆོད༔ ཡང་གསང་མན་ངག་མཛོད་འཛིན་ལཿ དམ་
ཚིག་ལྡན་པའི་སློབ་བུ་ནི༔ རྒྱུད་ལ་བྱང་ཆུབ་སེམས་ལྡན་ཞིངཿ སེམས་ཅན་ཀུན་ལ་
བུ་ལྟར་བརྩེ༔ ལུས་དང་སྲོག་ལ་མི་ལྟོས་པརཿ དྲིན་ཆེན་བླ་མའི་ཞབས་ཏོག་བསྒྲུབ
བཀའ་དམ་མི་འདའ་གསང་སྒོ་དམ སྙིང་སྟོབས་ཆེ་ཞིང་སྣང་བ་ཧུར༔ དད་པ་
མཆོག་དང་ལྡན་པ་ཡིསཿ ཐོག་མར་དད་དང་དམ་ཚིག་བསླབ༔ བྱིན་རླབས་བླ་
མའི་ཁྲིད་རྐང་ནས གསེར་ཡིག་ཅན་གྱི་ཁྲིད་རིམ་ཀུན༔ མ་ནོར་ཉམས་སུ་མཐར་
ཆགས་བླངས༔ དབང་པོ་རབ་འབྲིང་ཐ་མ་ཡིསཿ ཟླ་དྲུག་བཅུ་གཉིས་བཅོ་བརྒྱད་
སོགསཿ རང་རྒྱུད་བརྟུལ་ཞིང་བརྩོན་འགྲུས་བརྩམས ཁྲེགས་ཆོད་ངོ་སྤྲོད་ཐོག་
，
317



མདོ་མཁྱེན་བརྩེའི་གསུང་འབུམ།་ ་
མ་རཿ བདེ་གསལ་མི་རྟོགས་ཉམས་ཀྱི་ཚེ༔ ཉོན་མོངས་རྟོག་ཚོགས་རགས་པ་ཞི
བདེ་སྟོང་ངང་དུ་གནས་པ་ལཿ ཞི་གནས་དང་པོ་ཞེས་བྱ་སཿ དེ་ལ་གོམས་ཤིང་
འདྲེས་པ་ཡིསཿ ཞེན་འཛིན་ངང་དུ་འབྱམས་ཀླས་ན༔ གཟུགས་ཁམས་ལྷ་གནས་
འོག་མར་སྐྱེ༔ དེ་ལ་གསལ་བའི་མདངས་ཤར་ཞིང༔ རྟོག་ཚོགས་ཀུན་གཞིའི་ཀློང་
དུ་གལཿ རྣམ་ཤེས་གསལ་བའི་འོད་གདངས་ཅན༔ ཟག་བཅས་མངོན་ཤེས་རབ་
རིབ་གསལཿ གཡོ་བ་མེད་པར་གནས་པ་ནི གསལ་ཉམས་འཛིན་པའི་སྙིང་པོ་
ཅན༔ དེ་ཡང་གཟུགས་ཁམས་ལྷ་གནས་སུ༔ སླར་ཡང་གོ་ཆ་བརྟན་པ་ཡིསཿ བདེ་
དང་གསལ་བའི་ཉམས་སྲབ་ཅིང༔ མི་རྟོག་པ་ཡི་བསམ་གཏན་ནི༔ སེམས་བྱུང་
ཀུན་བརྟགས་བག་ལ་ཉལ ཀུན་གཞི་ལུང་མ་བསྟན་པར་གསལ༔ འཁྲུལ་པའི་
རྟོག་ཚོགས་འགགས་པ་ཡིསཿ ལྟར་སྣང་འདི་ཞེས་མཚོན་དུ་མེད༔ གཏིང་ནས་
འཛིན་པ་ཕྲ་རགས་བཅིངས༔ བསྒོམ་བྱ་སྒོམ་བྱེད་གཉིས་སུ་བཟུང མ་ཡེངས་རྩེ་
གཅིག་སྒྲོག་གིས་བཅིངས༔ གཉིད་ལ་སྒོམ་བློའི་ཞེན་པས་སླེབས འདི་ཡང་
གཟུགས་ཁམས་བར་མའི་སཿ དེ་ལ་གོམས་ཤིང་འདྲིས་པ་ཡིསཿ སྟོང་པ་ཆེན་པོའི་
འོད་གསལ་ཉམསཿ གང་ལའང་གཏད་སོ་མེད་པ་བཞིན༔ སྣང་བའི་ཡུལ་ཀུན་
རང་ངོ་ནས༔ སྟོང་པར་རྒྱས་གདབ་སྟོང་པར་གོ༔ སྐུ་དང་ཡེ་ཤེས་འཆར་སྒོ་
འགགསཿ ཞེན་པ་ཕྲ་མོས་རྟག་ཏུ་བཅིངསཿ གཟུང་འཛིན་ཡུལ་དང་ཡུལ་རྐྱེན་ཀུན༔
བག་ལ་ཉལ་ཞིང་ཕྲ་མོ་ཡིསཿ སྣང་བའི་ཡེ་ཤེས་སྒྲིབ་བྱེད་ཅིང༔ ཟག་པ་བཅས་
པའི་མངོན་ཤེས་གསལ༔ ཉིན་མཚན་འཁོར་མོར་ཡེངས་སྙམ་བྲལཿ བག་ཆགས་
318



ཐུགས་ཐིག་འཛིན་པ་རང་གྲོལ། ་ ཁ༽
རླུང་ལྔ་སྦུབས་སུ་འཐུམ རྩེ་གཅིག་ཉིན་མཚན་འཁོར་མོ་ཞེས༔ ཡེ་ཤེས་སྣང་བ་
མ་ཕྱེད་པཿ གཟུགས་ཁམས་གནས་རིགས་གོང་མ་སཿ འདི་དག་གང་ལའང་གོལ་
ས་ཆེ ཚེ་རིང་འདུ་ཤེས་མེད་པའི་ལྷ༔ གོལ་ན་འཁོར་བའི་གཏིང་རྡོའོ༔ ཕྱི་མའི་
དུས་ཀྱི་སྒོམ་ཆེན་ཕལཿ མན་ངག་གནད་དང་མི་ལྡན་ན འདི་ལས་ཐར་བར་ཤིན་
ཏུ་དཀའ༔ དེ་ཕྱིར་ཐིག་ལེ་སྐོར་གསུམ་གྱི༔ མན་ངག་གནད་ཀྱི་ཡང་ཞུན་ནི༔ འཛིན་
པ་རང་གྲོལ་ཞེས་བྱ་བཿ བླ་མེད་ཨ་ཏི་ཡོ་ག་ཡི༔ ཁྲེགས་ཆོད་ལྟ་བའི་མཐར་ཐུག་
པཿ རང་བྱུང་རིག་པའི་ཡེ་ཤེས་གནད༔ སྒྲིབ་བྱེད་བདེ་གསལ་མི་རྟོག་དཔཿ སྟོང་
པ་ཆེན་པོའི་ཉམས་ཡིན་ཏེ༔ དེ་ཉིད་བསལ་བར་མ་གྱུར་ན༔ འཇིག་རྟེན་ཁམས་
ལས་འདའ་བར་དཀའ༔ དེ་ཕྱིར་མཁའ་འགྲོའི་ཐུགས་ཐིག་ཆོས༔ ཉམས་སུ་ལེན་
པའི་གང་ཟག་ལ༔ ས་ལམ་བར་ཆད་སེལ་བ་དང༔ ཁམས་གསུམ་དབང་སྡུད་
འཛིན་པ་གྲོལ སྲིད་གསུམ་ཟིལ་གནོན་ཉམས་སད་པའི གདམས་པ་འདི་ཉིད་
དང་དུ་ལོངས༔ མི་རྟག་འཆི་བ་ཞེས་བྱ་བ༔ ཁམས་གསུམ་སྐྱེ་གནས་བཞིས་བསྡུས་
པའི༔ སེམས་ཅན་ཐམས་ཅད་འདི་ཡིས་འཇིག རང་གྲོལ་ཆེན་པོའི་རྣལ་འབྱོར་
པཿ ལུས་ཀྱི་འཛིན་ཞེན་ཆོད་གྱུར་ན༔ འཆི་བ་མིང་གི་བླ་དྭགས་ཙམ གཟུང་ཡུལ་
སྣང་བ་ཕྱི་རུ་ལུསཿ གཞན་མེད་གཞན་དུ་བཟུང་བ་དངཿ འཛིན་པའི་རྣམ་རྟོག་ནང་
དུ་གསཿ བདག་མེད་བདག་བཟུང་འཁོར་བར་འཁྱམསཿ དེ་ལ་རང་སྣང་དབང་
སྡུད་ཕྱིརཿ དད་དང་མོས་གུས་བརྟན་པོ་ཡིས༔ རང་གི་མདུན་གྱི་ནམ་མཁའ་ལ
བཀའ་དྲིན་སུམ་ལྡན་བླ་མ་ཉིད མཐོང་སྣང་ཇི་བཞིན་གསལ་བར་བསྒོམ༔ ཐུགས་
319
་་



མདོ་མཁྱེན་བརྩེའི་གསུང་འབུམ།
ནི་ཆོས་སྐུ་ཡུམ་ཆེན་མོ༔ གསུང་ནི་གྲགས་སྟོང་ཆོས་ཀྱི་སྒྲ༔ སྐུ་ནི་སངས་རྒྱས་ཀུན་
འདུས་དཔལཿ རེ་ས་གཞན་ན་མ་མཆིས་པའི དད་འདུན་མོས་གུས་བརྟན་པོར་
བཟུང༔ སྐྱབས་སུ་འགྲོ་དང་སེམས་བསྐྱེད་ལཿ དགེ་སྡིག་གཏོང་ལེན་དམིགས་པ་
པཿ སླར་ཡང་ཆོས་སྐུ་ཡུམ་ཆེན་མོ༔ སྐུ་ལ་ཞིང་ཁམས་ཡོངས་རྫོགས་ཤིང༔ ཐུགས་
ནི་གཞོན་ནུ་བུམ་པའི་སྐུ༔ དེ་འོག་བླ་མ་ཧེ་རུ་ཀཿ བླ་མ་མཁའ་འགྲོ་དབྱེར་མེད་
བསྒོམ༔ གསོལ་བ་བཏབ་པས་བྱིན་རླབས་འཇུག བརྗོད་མེད་དོན་གྱི་སྙིང་པོའི་
སྔགསཿ གྲགས་སྟོང་ངང་དུ་བཟླ་བ་སྟེ ཚོགས་ཞིང་ལྷ་དང་ཐུགས་ཡིད་བསྲེ༔
ཉམས་ཀྱི་སྣང་བ་བཞི་པོ་ནི༔ གང་ཤར་གཏད་མེད་ངང་ཉིད་ནས༔ རིགས་བདག་
ཐུགས་ཀར་ཤེས་པ་གཏད༔ དེ་ཚེ་མོས་གུས་དད་པའི་ཤུགས༔ བཅོས་མིན་ཤར་ཚེ་
རང་ལུས་སྦྱངསཿ རྡོ་རྗེ་ཕག་མོའི་སྤྲུལ་བསྒྱུར་གརཿ བདུད་འདུལ་ཁྲོས་མ་ནག་མོ་
ཞེས༔ ཡེ་ཤེས་ལྔ་ཡི་རྩལ་མདངས་ལྔརཿ སྐུ་གསུམ་ཞིང་ཁམས་དབང་བསྒྱུར་ཚེ༔
རིག་པ་དྲི་མ་མེད་པ་ལ ་འཆིང་བར་བྱེད་པ་བདུད་བཞིའི་ཁམསཿ སྒྲིབ་པར་བྱེད་
པ་ཉམས་བཞི་པོ༔ དབྱིངས་སུ་སྒྲོལ་བར་བྱེད་པའོ༔ སྐད་ཅིག་གཅིག་གིས་སྒྲུབ་
བྱེད་ཐབསཿ མ་ནོར་ཉམས་སུ་བླངས་བྱས་ལཿ གཟུགས་སྣང་ལྷར་རྫོགས་སྒྲ་
གྲགས་སྔགས༔ དྲན་རྟོག་ཐུགས་ཀྱི་ཁྱེར་སོ་བསྒོམ༔ སྣང་བའི་རྫུན་ཕུག་རྡེབ་བྱེད་
ཅིང༔ དུག་ལྔ་ཡེ་ཤེས་ལྔར་སྒྲོལ་ཕྱིར༔ ཌཱ་ཀི་བཞི་ཡི་འཕྲུལ་འཁོར་དངཿ གདོས་
བཅས་བག་ཆགས་སྦྱང་བར་བྱ༔ དངོས་ཉམས་རྨི་ལམ་རྟགས་མཚན་ནི༔ རེས་
འགའ་ནམ་མཁའི་དཀྱིལ་དུ་གནས༔ མཁའ་ལ་འཕུར་ཞིང་ཞིང་གཞན་མཐོང
320



ཐུགས་ཐིག་འཛིན་པ་རང་གྲོལ། ཁ༽ -
ཡུལ་སྣང་སྒྱུ་མ་ལྟ་བུ་རྟོགསཿ ཐ་མལ་ལུས་ཀྱི་འཛིན་པ་དག དེ་ཚེ་རྣམ་རྟོག་གང་
ཤར་ཡངཿ ཕཊ་ཅེས་དབྱིངས་སུ་གཅོད་པ་སྟེ༔ ཁྲོས་མ་ནག་མོའི་བསྐྱེད་རིམ་དང
ལུས་ཀྱི་གར་སྟབས་འཕྲུལ་འཁོར་བསྒྱུར ངག་གི་ཧ་ཧའི་གད་རྒྱངས་སྒྲོག༔ འཁྲུལ་
པའི་རྟོག་ཚོགས་ཅི་ཤར་ཡངཿ སྔོན་བསུ་རྗེས་གཅོད་མི་བྱ་བར༔ བདག་མེད་ངང་
དུ་རོ་སྙོམས་པཿ བླ་མ་རང་རིག་དབྱེར་མེད་ངངཿ ཁམས་གསུམ་རྟོག་པ་ཅི་ཤར་
ཡངཿ ཟས་སུ་ཟ་ཞིང་དམིགས་མེད་སྦྱང ལུས་སེམས་ཧ་ཐང་ཆད་པའི་ཚེ༔ ལུས་
ནི་མི་གཡོ་ངག་མི་སྨྲ སེམས་ནི་མ་བཅོས་རང་བབ་གཤིས༔ ངལ་བསོ་རིག་པ་
མེདུང་ཚུགས་སུ མཁའ་ལ་གཏད་ཚེ་ཉམས་བཞི་པོ༔ འལ་འོལ་ཡད་ཡུད་ངང་དུ་
ཡལཿ འདི་ཞེས་མཚོན་དུ་མེད་པ་ གཟུང་འཛིན་སྣང་བ་ཡལ་བའི་ཚེ ཁྲེགས་
ཆོད་གཤིས་ཀྱི་འཕྲིག་ཚུད་དེ༔ བསམ་གཏན་བཞི་ཡི་སྒྲོག་ལས་གྲོལ༔ ཅི་ཡང་
མེད་པའི་ནམ་མཁའ་ལ༔ ཡུལ་ལྔའི་ཤེས་པ་འཇའ་ཚོན་བཞིན མེད་སྣང་སྟོང་
པའི་གཟུགས་སུ་ཤར༔ ནམ་མཁའ་མཐའ་ཡས་སྐྱེ་མཆེད་དངཿ རྣམ་པར་ཤེས་པ་
ཀུན་ལ་ཁྱབ དེ་ཡི་རྩལ་ལས་ཤར་བ་ཡིས༔ འགྲོ་བ་རིགས་དྲུག་སྣང་ཚུལ་ཀུན༔
རྣམ་ཤེས་ཉིད་ཀྱིས་ཁྱབ་པ་སྟེ༔ རྣམ་ཤེས་མཐའ་ཡས་སྐྱེ་མཆེད་དངཿ སེམས་དང་
ཡིད་དང་རྣམ་ཤེས་གསུམ༔ ཡོད་པ་མ་ཡིན་སྟོང་པའི་ངང༔ མེད་པ་མ་ཡིན་ཀུན་ལ་
ཁྱབ༔ ཡོད་མིན་མེད་མིན་སྐྱེ་མཆེད་ཅེས༔ གང་ཤར་ཐམས་ཅད་རང་ངོས་སྟོང་
ཡུལ་ལྔ་ཡུལ་དྲུག་སྟོང་པར་གོ ལུས་སེམས་མེད་ཀྱང་མེད་པར་རིག ཕྱི་ནང་ཟང་
ཐལ་མེད་མཐར་ཆད༔ ཅི་ཡང་མེད་པའི་སྐྱེ་མཆེད་དེ༔ འདི་ཉིད་སྒོམ་གྱི་ཤོར་ས་



མདོ་མཁྱེན་བརྩེའི་གསུང་འབུམ། །
ཆེ འདུ་ཤེས་མེད་པར་ནོང་བའོ༔ འདི་ཡི་འཕྲང་ལས་གྲོལ་བ་ལ༔ བརྟུལ་ཞུགས་
སྤྱོད་པ་ལམ་སློང་ཞིངཿ ཉོན་མོངས་རྟོག་ཚོགས་བག་ཉལ་བ མེ་ཉིད་རླུང་གིས་
བསྐྱོད་པ་བཞིན༔ གཉེན་པོས་སློང་བཞིན་གཉེན་པོས་གཅོད༔ མན་ངག་ཐབས་
ཀྱི་གནད་འདིའོ༔ ཐོག་མར་ལྟ་བའི་གཞི་ཚུགས་ཕྱིརཿ ལུས་གནད་རྣམ་སྣང་ཆོས་
བདུན་ལཿ མིག་གཉིས་ཐད་ཀའི་ནམ་མཁར་བལཿ ཅི་ཡང་ཡིད་ལ་མི་བྱེད་པར
ཅུང་ཟད་རིག་པ་ཧུར་བསྐྱེད་ཚེ༔ ཐོག་མར་རྣམ་རྟོག་བན་བུན་འཚུབས༔ བདག་
མེད་ངང་དུ་བཞག་ཙ་ན– ལུས་སེམས་བྱིང་ཞིང་རྨུགས་ཉམས་འབྱུང༔ ཕྱི་ཡི་སྣང་
བའི་ཡུལ་རྣམས་དང༔ ནང་གི་ལུས་ཀྱི་སྣང་བ་ནུབ༔ དེ་ཚེ་ཀུན་གཞི་མངོན་གྱུར་པ
འཁོར་འདས་གཉིས་ཀྱི་ས་མཚམས་ཏེ རྐྱེན་ངན་ལམ་དུ་སློང་བའི་ཕྱིར༔ རང་
ཉིད་ཁྲོས་མའི་ང་རྒྱལ་གྱིས༔ རྟོག་ཚོགས་བརྒྱད་ཁྲི་བཞི་སྟོང་ཀུན༔ གློ་བུར་རྐྱེན་
གྱིས་བསླང་པའི་ཕྱིརཿ གཉན་འབོད་བྱ་ཞིང་རྣམ་རྟོག་སློང༔ དེ་ལ་མཁོ་བའི་ཡོ་
བྱད་ མཆོག་ཆེན་ཞིང་གི་གཡང་གཞི་དང བདེ་སྐྱེད་མ་ཡི་རྐང་གླིང་བུ༔ ཐོད་
པའམ་སེང་ལྡེང་ཌ་མ་རུ༔ དར་སྣའི་ཅོད་པན་དྲིལ་གཡེར་བརྒྱན༔ སྟག་གཟིག་ཤི་
སྐྲའི་ལན་ཚར་འཕྱང༔ གཅན་གཟན་གཏུམ་པོའི་པགས་པའི་སྟན འདུ་བྱེད་བཅུད་
ལྡན་ཟས་ལ་བརྟེན༔ རང་རིག་བླ་མར་ཤེས་པ་ཡི མོས་གུས་ལྟེམ་རྐྱང་མེད་པའི་
ངང༔ སྣང་ཆ་ཁྲོས་མ་ནག་མོ་ནི༔ འཁོར་འདས་གཉིས་ཀྱི་བླ་ན་འཕྱོ༔ སངས་རྒྱས་
ཐོབ་པའི་རེ་བ་དངཿ འཁོར་བ་འཁྱམས་པའི་དོགས་པ་གཉིསཿ གློ་བུར་རེ་དོགས་
འཁུ་འཕྲིག་ཀུན༔ ཤར་ཚེ་སླར་ཡང་དྲག་པོས་སློང སློང་རྐྱེན་གང་ཡང་ཐོག་
322



ཐུགས་ཐིག་འཛིན་པ་རང་གྲོལ། ཁ༽
བརྫིས་བྱ འཛིན་པའི་རྣམ་རྟོག་གང་ཆེ་བཿ གཉེན་པོ་མི་བརྟེན་རང་ཐོག་གློད
འཇིགས་ཤིང་ཡ་ང་བག་ཚ་བའི༔ སྣང་བ་དེ་ནི་དང་ལོངས་ཤིག༔ འཁུ་འཕྲིག་མ་
ཆོད་བར་དུ་འབོད༔ སྟོང་གསུམ་སྟོང་གི་ཁམས་འདི་རུ༔ སངས་རྒྱས་བྱང་སེམས་
ཉན་ཐོས་སྡེ༔ ལྷ་དང་ཀླུ་དང་གདོན་སྦྱིན་དང༔ དྲི་ཟ་གྲུལ་བུམ་མིའམ་ཙི༔ དྲེགས་
པ་སྡེ་བརྒྱད་ཤི་གསོན་འདྲེ༔ རྒྱལ་བསེན་དམ་སྲི་བཙན་ཐེའུ་རངཿ བྱད་མ་ཆོད་
གཏོང་སྡང་བྱེད་དགྲ འགྲོ་བ་རིགས་དྲུག་སྐྱེ་གནས་བཞིསཿ བསྡུས་པའི་ཁམས་
གསུམ་སེམས་ཅན་ཀུན༔ ཉི་ཟེར་རྡུལ་བཞིན་འཁྲིགས་པར་བསམ༔ དེ་ཀུན་རང་
ལ་གནོད་སེམས་ལྡན ཡ་གིའི་སངས་རྒྱས་མན་བཟུང་ནས མ་གིའི་མནར་མེད་
དམྱལ་ཁམས་ཡན༔ སྲོག་ཆགས་ཕྲ་མོ་དང་བཅས་པ༔ གདུག་པའི་སེམས་ཀྱིས་
འདུས་པར་བསམ༔ དེ་ཚེ་རང་ཉིད་སྔངས་སྐྲག་དང༔ ཡུལ་ལྔར་འཁུ་འཕྲིག་བློ་ཤར་
ཚེ༔ སྐྱེ་མེད་རིག་པའི་རང་གདངས་ལཿ མ་ཅིག་ཁྲོས་མ་ནག་མོའི་སྐུ༔ འཇིགས་
རུང་ཁྲོ་མོའི་ཆས་རྫོགས་ཤིངཿ འཁོར་འདས་དབང་དུ་བསྡུ་བའི་ཕྱིར༔ ཟིལ་གནོན་
དམིགས་པའི་འཕྲུལ་འཁོར་གཟེརཿ སེམས་ཉིད་བདག་མེད་བདག་བཟུང་ཞིང
སྣང་བ་གཞན་མེད་གཞན་བཟུང་བའི༔ གཟུང་འཛིན་ཨ་འཐས་འཁྲུལ་སྣང་རྒྱུས
ལྷ་འདྲེ་གཉིས་འཛིན་རྟོག་པ་ཤོརཿ དེ་ལས་འཁོར་བར་འཁྱམས་པ་སཿ དཀར་
ནག་ལས་འབྲས་སྣ་ཚོགས་སྐྱེས༔ རིགས་དྲུག་སོ་སོའི་གཟུགས་སྣང་བ༔ རང་སྣང་
དགྲ་རུ་ལངས་པ་ཡིསཿ གཉེན་པོས་བཟློག་ཅིང་སྤང་བ་ནི༔ འབྲས་བུ་ཐོབ་པ་རྒྱང་
རིང་ཕྱིརཿ འཁྲུལ་པ་རང་ཐོག་གཅོད་པ་ལ༔ ཟིལ་གནོན་ཁྲོས་མའི་ང་རྒྱལ་གྱིས༔
323



མདོ་མཁྱེན་བརྩེའི་གསུང་འབུམ། .
དགྲ་རུ་གྱུར་ཀུན་སླར་བསླང་ཞིང༔ རྣམ་རྟོག་ཉིད་ཀྱིས་རྣམ་རྟོག་འཇོམསཿ རིག་
པ་ཁྲོས་མ་ནག་མོ་ལསཿ སྤྲུལ་བསྒྱུར་ཡེ་ཤེས་ལྔ་ཤར་བ༔ སངས་རྒྱས་རྡོ་རྗེ་རིན་
་ཆེན་དང༔ པདྨ་ལས་ཀྱི་མཁའ་འགྲོ་མ༔ ས་གཞིའི་རྡུལ་གྱི་གྲངས་སྙེད་སྤྲུལ ཀུན་
ཀྱང་སྐུ་མདོག་ཕྱག་མཚན་དངཿ རྣམ་འགྱུར་མ་ངེས་སྣ་ཚོགས་སྟོན༔ རྣམ་རྟོག་རང་
མཚན་གྲུབ་པ་ཡི༔ སངས་རྒྱས་སེམས་ཅན་ཇི་སྙེད་པ༔ འཛིན་མེད་ངང་ནས་ཟིལ་
མནན་ཚེ ཀུན་ཀྱང་སྔངས་སྐྲག་དྲན་པ་ཉམསཿ འདར་ཞིང་དཔའ་ཞུམ་གནས་པ་
ལཿ རིག་པ་གཏད་ཅིང་ངལ་བསོས་ནསཿ རབ་འབྲིང་ཐ་མའི་རྣལ་འབྱོར་པསཿ
རང་བཞིན་མེད་པར་རྟོགས་པ་དང༔ སྒྱུ་མ་ལྟ་བུར་ཤེས་པ་དང༔ སླར་ཡང་འཁུ་ ་
འཕྲིག་ཤར་བ་གསུམཿ རབ་ཀྱིས་རིག་སྟོང་ངང་དུ་བཞག འབྲིང་གིས་དབྱིངས་
རིག་དབྱེར་མེད་བསྲེས༔ ཐ་མས་སླར་ཡང་ཟིལ་གནོན་སྤོགསཿ དེ་ཚེ་འཁོར་
འདས་སྣང་བ་ཡི༔ ལྷ་དང་འདྲེར་འཛིན་རྣམ་རྟོག་ཀུན༔ སེམས་ཀྱི་རོལ་རྩལ་སྣ་
ཚོགས་ཤེས: སངས་རྒྱས་སེམས་ཅན་ཞེས་བྱ་བ༔ མིང་གི་བླ་དྭགས་ཉིད་དུ་གོ༔
འདོད་ཆགས་ཞེ་སྡང་ང་རྒྱལ་དང༔ ཕྲག་དོག་ལ་སོགས་རྟོག་ཚོགས་ཀུན༔ མཉམ་
ཤར་མཉམ་གྲོལ་བཟང་ངན་མེད༔ རིག་པ་མ་བཅོས་ཟང་ཀ་མ འདི་ཞེས་མཚོན་
དུ་མེད་པ་ལཿ ས་ལེ་ཧྲིག་གེ་བརྗོད་དུ་མེད༔ གང་ཤར་འཛིན་མེད་ངང་དུ་གྲོལ༔
གཏད་མེད་རྒྱ་ཡན་ལྷུག་འབྱམས་ངང༔ སྐབས་ཀྱི་དམིགས་པའི་འཕྲུལ་འཁོར་
ཀུན༔ སྣང་ཆ་ཙམ་དུ་ཤར་བའི་ཚེ༔ གཏད་སོ་མེད་པའི་མོས་གུས་ཀྱི༔ བྱིན་རླབས་
སྙིང་ལ་འཇུག་པ་སྟེ༔ སྐུ་གསུང་ཐུགས་ཀྱི་དངོས་གྲུབ་རྟགསཿ ལུས་ནི་སྟོང་གསལ་
324



་
E,
，
ཐུགས་ཐིག་འཛིན་པ་རང་གྲོལ། _ ཁ༽
འཛིན་པ་བྲལ༔ ངག་ནི་ཆོས་ཀྱི་སྒྲ་དབྱངས་སྒྲོག སེམས་ནི་དགའ་སྡུག་རེ་དོགས་
བྲལཿ སྡུག་བསྔལ་སེམས་ཅན་ཐམས་ཅད་ལཿ དམིགས་པ་མེད་པའི་སྙིང་རྗེ་ཤརཿ
དེ་ཚེ་ལུས་ཀྱིས་གར་སྟབས་བསྒྱུརཿ ངག་གིས་ཧཱུཾ་ཕཊ་གད་རྒྱངས་སྒྲོག སེམས་
ཀྱིས་རྩལ་སྣང་གང་ཤར་བ༔ ངོ་བོར་བལྟ་ཞིང་ཕཊ་ཀྱིས་གཅོད༔ དབྱིངས་རིག་
ལུས་སེམས་དྭངས་པའི་ཚེ༔ ལུས་ནི་བརྟུལ་ཞུགས་རོ་ཉལ་བྱ༔ ངག་གི་སྨྲ་བ་རྒྱུན་
བཅད་ཅིངཿ རླུང་གཉིས་ཅུང་ཟད་ཕྱིར་ཡུལ་བསྲིང༔ རིག་པ་ནམ་མཁའ་དྭངས་
པའི་དབྱིངསཿ མ་བཅོས་ངང་དུ་གཏད་མེད་བཞག ཉམས་ཀྱི་སྣང་བ་ཀུན་བྲལ་
ཞིངཿ བཟང་ངན་རྣམ་པར་རྟོག་པ་དངཿ ཡིད་དཔྱོད་བློ་དང་དགའ་སྡུག་བྲལ༔ སྒོ་
ལྔའི་ཡུལ་གྱི་སྣང་བ་ཀུན༔ མེ་ལོང་གཟུགས་བརྙན་བྲག་ཆ་ལྟརཿ འལ་འོལ་ཡོད་
ཡུད་ཤར་བའི་ཚེ༔ འཁྲུལ་བ་དག་པའི་གཞི་ཚུགས་སོ༔ འདི་དུས་སྐལ་བ་ལྡན་པའི་
བུ༔ སྐབས་སུ་མོས་གུས་མཆི་མ་འཁྲུགསཿ སྐབས་སུ་སྙིང་རྗེ་བཟོད་གླགས་མེད
འཁོར་བའི་གནས་སུ་ཞེན་པ་ལོག༔ འཁྲུལ་པའི་བྱ་སྤྱོད་ཐམས་ཅད་ཀུན༔ སྒྱུ་མ་
རྨི་ལམ་ལྟར་ཤར་ཞིང༔ སྡིག་པས་གནོད་པ་མ་བསྐྱལ་ཞིང༔ དགྲ་གཉེན་འཛིན་
པའི་སྣང་བ་ཞིག དགེ་བས་ཕན་པའི་བློ་བྲལ་ཡངཿ རྒྱུ་འབྲས་སྤང་བླང་རང་
ཤུགས་སྤྱོད༔ ལྷ་འདྲེ་མཉམ་པ་ཉིད་རྟོགས་པའི༔ ཟག་བཅས་ཆོས་ལ་མི་རེ་ཞིང
ཀུ་སུ་ལུ་པའི་བརྟུལ་ཞུགས་སྐྱོང ཀུན་ལ་ཕན་པའི་ལྷག་བསམ་གྱིསཿ སེམས་
ཅན་དོན་དུ་ལུས་སྲོག་གཏོང གང་ལའང་འཇིགས་མེད་གདེང་ཐོབ་ཚེ༔ སྔ་ནོན་
མན་ངག་གཞི་ཚུགས་སོ༔ གསང་བ་སྔགས་ཀྱི་དམ་ཚིག་ནི༔ ས་མ་ཡ་དང་འབུམ་
༥
325



མདོ་མཁྱེན་བརྩེའི་གསུང་འབུམ། །
སྡེ་གསུངསཿ འཛིན་པ་རང་གྲོལ་འདི་ཉིད་ལཿ རྩ་བ་དང་ནི་ཡན་ལག་གི༔ དམ་
ཚིག་ཉི་ཤུ་རྩ་གཅིག་སྟེ རྡོ་རྗེ་སློབ་དཔོན་སངས་རྒྱས་དཔལཿ སྐུ་ལ་བརྙས་པར་
མི་བྱ་ཞིང༔ ཐོག་མའི་མགོན་པོའི་འདུ་ཤེས་བསྐྱེད༔ བྲལ་ཚེ་རྒྱུན་དུ་སྤྱི་བོར་བསྒོམ༔
ལུས་ཀྱི་ཁྲོས་མ་ནག་མོ་ཡི༔ ཕྱག་རྒྱ་བསྒོམ་དང་མི་འབྲལ་བྱ༔ དམ་ཚིག་ལྡན་པའི་
མཆེད་ལྕམ་མ བརྡེག་བཙོག་གནོད་པ་མི་བྱའོ༔ བླ་མ་སངས་རྒྱས་སྨད་མི་བྱ
རྫུན་ཕྲ་བརླང་ཚིག་མི་ཞུ་ཞིང༔ སྒྲ་ཚིག་སྔགས་སུ་ཤེས་པ་དང༔ མཆེད་ལྕམ་ལོག་
པའི་ལམ་མི་བསྒྱུརཿ འདྲེན་པ་མཆོག་ལ་ལོག་ལྟ་དང་གདམས་པར་ཐེ་ཚོམ་རྟོག་
དཔྱོད་འཇུག དམ་ཚིག་ལྡན་ལ་གནོད་པའི་སེམསཿ ཉམས་པ་བདུན་ལྡན་སྙིང་
རྗེ་བསྐྱེད༔ ལྷ་འདྲེ་ཡན་པར་གཏོང་པ་དང༔ ལུས་ཀྱི་གཅེས་འཛིན་ནོར་ལ་སྲེད༔
སེམས་ཅན་ཡོངས་ལ་གནོད་བྱེད་པཿ ཟབ་མོའི་གདམས་པ་སྟོན་པ་སྤངསཿ བླ་
མར་མོས་གུས་སྲན་ཚུགས་ཤིང༔ རིག་པ་དྲི་མེད་དོན་ལ་བལྟ༔ ཀུན་ལ་སྙོམས་
པའི་སྙིང་རྗེ་བསྒོམ༔ དད་དམ་ལྡན་རྣམས་སུན་མི་འབྱིན༔ དངོས་མེད་ཕྱག་རྒྱ་
གཉན་པོས་བཅིངས༔ རྒྱུད་ལ་བྱང་ཆུབ་སེམས་འཇུག་པཿ རྩ་བ་ཡན་ལག་མི་
འདའ་ཞིངཿ གང་ལ་ཞེན་པའི་བློ་བྲལ་ཡང༔ བླ་མ་རང་སེམས་དབྱེར་མེད་གཅིག
རྒྱུན་དུ་སྐྱོང་བའི་འགག་བསྡུའོ༔ ༈ རྩ་བ་དངོས་གཞིའི་ཉམས་ལེན་ནི༔ ནམ་
མཁའ་སྒོ་འབྱེད་མན་ངག་སྟེ སྨིན་བྱེད་དབང་གི་བྱིན་ཞུགས་ནསཿ རོ་སྙོམས་
ཆེན་པོའི་ངོ་སྤྲོད་ཐེབས༔ སེམས་རིག་ལ་ཤན་ཕྱེ་བའི་ཚེ༔ ཇི་ལྟར་དམིགས་པའི་
འཕྲུལ་འཁོར་གྱིས༔ གཅུན་ཞིང་ལྷ་དང་འདྲེར་འཛིན་གྱི༔ རྣམ་པར་རྟོག་པ་བོར་
326



ཐུགས་ཐིག་འཛིན་པ་རང་གྲོལ། ཁ༽
བའི་ཚེ༔ ལུས་ནི་དུར་ཁྲོད་རོ་བཞིན་སྒྱུར༔ བར་རླུང་ཅུང་ཟད་མནན་བྱས་པཿ རྣམ་
རྟོག་བག་ལ་མི་ཉལ་ཕྱིརཿ ངག་གནད་སྨྲའམ་ཅི་དགར་བཞག སེམས་ནི་མ་
བཅོས་ངང་ཉིད་དུ༔ རིག་པ་མཁའ་ལ་མདུང་ཚུགས་གཏཔཿ བཅས་བཅོས་མི་བྱ་
ལྷོད་ཀྱིས་ཀློད༔ རྣམ་པར་རྟོག་པ་གང་ཤར་ཀུན༔ རྗེས་མི་གཅོད་ཅིང་མདུན་མི་
བསཿ བདག་ཏུ་མི་བཟུང་ཡས་སུ་བརཿ ཐེ་ཚོམ་ལོག་ལྟ་ཕཊ་ཀྱིས་གཅོད - ཞེན་
འཛིན་དགའ་སྡུག་རྩུབ་ཉམས་ཤརཿ ཧ་ཧ་ཧི་ཧིའི་གད་རྒྱངས་སྒྲོག༔ གང་ཤར་མི་
ཞེན་ཤར་ཐོག་བཞག༔ བདེ་ཉམས་དགའ་བྲོད་བློ་ཤར་ན༔ མོས་གུས་བསྐྱེད་ཅིང་
ཐུགས་ཡིད་བསྲེས༔ བྱིང་འཐིབ་ནམ་མཁའ་དྭངས་པའི་ངོརཿ གཏད་ཅིང་ཉམས་
ཀྱི་རྩ་གདར་བཅད༔ དེ་ཚེ་བློ་འདས་རིག་པ་ནི༔ ཅིར་ཡང་མ་གྲུབ་ཝལ་ལེ་བ༔
ཉམས་ཀྱིས་མ་གོས་ཧད་ཕྱད་དེ༔ འཛིན་པས་མ་བཅིང་བརྗོད་དུ་མེད༔ བྱིང་རྨུགས་
སངས་ཤིང་ས་ལེར་གསལ༔ ཡེངས་མེད་འཛིན་མེད་ཧྲིག་གེ་བ༔ དེ་དོན་རྟོགས་ཚེ་
ཡུམ་ཆེན་མོའི དགོངས་དོན་ཀ་དག་རང་ཞལ་མཇལཿ ཕྱི་རུ་བཟུང་བའི་ཡུལ་
སྣང་ཀུན༔ སྣང་ལ་རང་བཞིན་མ་གྲུབ་པར འལ་འོལ་ཡད་ཡུད་ངང་དུ་གྲོལ༔
སེམས་ཞེས་བྱ་བ་རྣམ་རྟོག་སཿ འཛིན་པ་ཕྲ་མོའི་རྐྱེན་བྱས་པསཿ འཁོར་བ་ལུ་གུ་
རྒྱུད་དུ་འཁྱམསཿ ཆོས་ཉིད་རིག་པ་མངོན་གྱུར་ཚེ བཟུང་བའི་རྣམ་རྟོག་གང་ཤར་
ཡངཿ མཁའ་ལ་ཤར་བའི་ན་བུན་དངཿ མེ་ལོང་ངོས་ཀྱི་གཟུགས་བརྙན་བཞིན
མཉམ་ཤར་མཉམ་གྲོལ་བཟང་ངན་ཀུན༔ རོ་སྙོམས་བློ་འདས་ཆེན་པོ་སྟེ༔ དེ་ཚེ་
ཆོས་སྐུའི་གཞི་ཚུགས་སོ༔ དེ་ལ་གོམས་ཤིང་འདྲིས་པ་ཡིས༔ ལྷ་འདྲེ་གཉིས་སྣང་
327



E-
་མདོ་མཁྱེན་བརྩེའི་གསུང་འབུམ།
རྟོག་ཚོགས་རིགསཿ ་ རང་སར་སད་ཅིང་རང་སར་སྟོང གྲངས་མེད་སྦྱངས་པའི་
སངས་རྒྱས་དང སྡུག་བསྔལ་མྱོང་བའི་དམྱལ་བའི་འགྲོ མཉམ་པ་ཉིད་དུ་རྟོགས་
པའི་ཚེ༔ བྱིན་རླབས་འཇུག་པའི་དུས་ཡིན་པསཿ སྣང་སྲིད་བླ་མར་ཤེས་པ་ལ
བྱིན་རླབས་གནད་འབེབས་རིང་མོ་བྱ༔ བརྟུལ་ཞུགས་ལམ་དུ་སློང་བའི་ཕྱིར༔ དྲག་
པོའི་སེང་ལྡེང་ཌ་མ་རུ༔ དར་སྣའི་ཅོད་པཎ་དྲིལ་གཡེར་བརྒྱན༔ མཆོག་ཆེན་མི་
རྐང་གླིང་བུ་སྒྲོག༔ རིག་པ་ངར་སྐྱེད་གསོལ་བ་གདབ༔ འཁོར་འདས་སྣང་བའི་
ཆོས་སོ་ཅོག ཡ་གིའི་ཀུན་ཏུ་བཟང་པོ་དངཿ མ་གིའི་མནར་མེད་འགྲོ་བར་བཅས༔
བླ་མའི་རོལ་རྩལ་ཉིད་དུ་བརཿ དེ་ཚེ་ཉམས་རྟོགས་རྩལ་འབར་ཞིང༔ སྒོ་གསུམ་
འཛིན་པ་རང་སར་ཞིག༔ སྣང་བ་ལྷ་དང་སྒྲ་གྲགས་སྔགསཿ ཆོས་ལོངས་སྤྲུལ་པ་
སྐུ་ཡི་ཞིང༔ མཐོང་ཞིང་ཕྲ་མོའི་འཛིན་པ་ཞིག དྲན་རྟོག་ཡེ་ཤེས་རྣམ་པ་ལྔ༔ ཡུམ་
ཆེན་ཐུགས་ཀྱི་ཀློང་དུ་གྲོལ༔ སངས་རྒྱས་ཐོབ་པའི་རེ་བ་དང༔ འཁོར་བར་
འཁྱམས་པའི་དོགས་པ་གཉིས༔ མཉམ་ཉིད་ཆེན་པོའི་ཀློང་དུ་ཟད ： སྒོ་ལྔ་ཡིད་
དང་ཉོན་ཡིད་བདུན ཀུན་གཞིའི་རྣམ་པར་ཤེས་པ་སྟེ༔ ཡིད་ནི་ཀུན་གྱི་སྔོན་དུ་
འགྲོ༔ ཉོན་ཡིད་ཀྱིས་ནི་བདག་ཏུ་བཟུང༔ ཀུན་གཞིའི་རྣམ་པར་ཤེས་པ་ཡིས
འཛིན་པ་ཕྲ་མོ་རགས་པས་བཅིངསཿ བག་ཆགས་སྣ་ཚོགས་ཀུན་གཞི་ཞེས༔ འཁོར་
བར་འཕེན་བྱེད་རྒྱུ་ཡིན་ཏེ༔ ཤ་ཁྲག་གཟུགས་ལ་བརྟེན་བྱས་པཿ འདུ་ཤེས་ཀྱིས་
ནི་གོ་འབྱེད་ཅིང༔ འདུ་བྱེད་སོ་སོར་བཟང་ངན་དབྱེ༔ རྣམ་ཤེས་ཀུན་ལ་འཇུག་པ་
སྟེ༔ དེ་ཀུན་སེམས་ཀྱི་རང་བཞིན་ནོ༔ བདག་མེད་བདག་ཏུ་བཟུང་བ་ལས༔ སྡུག་
328



ཐུགས་ཐིག་འཛིན་པ་རང་གྲོལ། ཁ༽།
བསྔལ་འཁོར་བའི་ས་བོན་གྲུབ༔ ཡེ་ཤེས་ཆེན་པོ་སྒྲིབ་བྱེད་ཡིན༔ བླ་མའི་མན་
ངག་ཟབ་མོ་ཡིསཿ , མ་རིག་གཏི་མུག་གཉིད་སྐྱོག་ཅིངཿ ཀུན་གཞིའི་མུན་ནག་
སངས་པའི་ཚེ རིག་པ་དྲི་མེད་ཉི་འོད་གསལཿ ཡེ་ཤེས་ཆེན་པོའི་སྒོ་ཕྱེས་པའི
སངས་རྒྱས་ས་ཡི་འབྲས་བུ་ཐོབཿ འཛིན་པས་བཅིངས་པའི་བདུད་ཆེན་བཞི༔ ཤ་
ཁྲག་ལུས་ལ་ཞེན་པ་ཡིསཿ འཛིན་པ་ཞིག་ནས་ལྷག་མེད་དུ༔ གྲོལ་བར་བར་
གཅོད་ཕུང་པོའི་བདུདཿ ཡང་དག་དོན་ལ་ལྟ་བྱེད་པརཿ བར་གཅོད་འཁྲུལ་པ་རྣམ་
གཡེང་ཆགསཿ ལམ་གྱི་བར་ཆད་ལྷའི་བུའི་བདུད མཐོ་རིས་ཡོན་ཏན་ཚེ་སྲོག་ལ
བར་དུ་གཅོད་པ་འཆི་བདག་བདུད༔ འདོད་ཆགས་ཞེ་སྡང་གཏི་མུག་དང༔ ང་རྒྱལ་
ཕྲག་དོག་རྣམ་པ་ལྔའི༔ རྐྱེན་གྱིས་གཞན་དབང་གྱུར་པ་ཡིསཿ སངས་རྒྱས་འབྲས་
བུ་ཐོབ་བྱེད་པརཿ བར་དུ་གཅོད་བྱེད་ཉོན་མོངས་བདུད༔ བཞི་པོ་བག་ཆགས་ཨ་
འཐས་པའི༔ རྣམ་པར་རྟོག་པའི་རྐྱེན་ལས་བྱུངཿ བཅོམ་ཚེ་ཐར་པའི་ལམ་བཟང་
ཐོབ༔ དེ་ཡང་རང་རིག་མ་བཅོས་གཤིས༔ རྒྱལ་ཀུན་སྐྱེད་མཛད་ཡུམ་ཆེན་མོ
སྤྲུལ་པ་རྡོ་རྗེ་ཕག་མོ་དངཿ དབྱེར་མེད་ཁྲོས་མ་ནག་མོར་གསལ༔ དེ་ཡང་གཏི་
མུག་གནས་དག་པཿ ཆོས་དབྱིངས་ཡེ་ཤེས་ངོ་བོ་སྟེ༔ ཞེ་སྡང་རྣམ་པར་དག་པ་
ལསཿ མེ་ལོང་ཡེ་ཤེས་རང་མདངས་རྩལཿ སྐུ་སྤྲུལ་བདེ་ཆེན་དཀར་མོ་དངཿ དེ་
ལས་མཆེད་པའི་རྟོག་ཚོགས་ཀུན༔ སྤྲུལ་པའི་ཊཱཀྐི་འབུམ་འབུམ་ཤརཿ ང་རྒྱལ་
རྣམ་དག་མཉམ་པ་ཉིད༔ རང་མདངས་སེར་མོ་དོན་གྲུབ་མཿ དེར་མཆེད་རྟོག་
ཚོགས་སྤྲུལ་པ་འབུལཿ འདོད་ཆགས་རྟོག་པ་གནས་དག་ཚེ སོ་སོར་རྟོག་པའི་ཡེ་
329



མདོ་མཁྱེན་བརྩེའི་གསུང་འབུམ།
ཤེས་རྩལ༔ མ་ཅིག་དམར་མོ་སྒྲ་སྒྲོག་སྟེ དེར་མཆེད་རྟོག་ཚོགས་སྤྲུལ་པའི་འཁོར
ཕྲག་དོག་རྟོག་པ་གནས་དག་པཿ བྱ་བ་གྲུབ་པའི་ཡེ་ཤེས་རྩལཿ ཌཱཀྐི་སྣ་ཚོགས་
མཐར་ཕྱིན་མཿ དེར་མཆེད་རྟོག་ཚོགས་འཁོར་ཚོགས་འབུམཿ ཆོས་སྐུའི་ཞིང་ན་
ཡུམ་ཆེན་མོ༔ ལོངས་སྐུར་མ་གཅིག་གསང་ཡེ་མཿ སྤྲུལ་པའི་ཞིང་དུ་ཁྲོས་མ་ནག
དོན་ལ་ངོ་བོ་ཐ་མི་དད༔ རྣམ་པ་སོ་སོར་སྣང་བ་ཡང༔ གདུལ་བྱའི་ཁམས་དབང་
བསམ་པ་དང༔ དབང་པོའི་ཁྱད་པར་ལས་བྱུང་ངོ༔ ཁྲོས་མ་ཅིག་གི་ཆོ་འཕྲུལ་ལས༔
སྤྲུལ་པ་འབུམ་འབུམ་དུ་མར་ཤརཿ - བདུད་དང་ཉོན་ཤེས་སྒྲིབ་གཅོད་ཕྱིརཿ - སྣང་
བའི་བདེན་ཞེན་འགོག་པ་དངཿ འཛིན་པའི་སེམས་ཉིད་གྲོལ་ཐབས་སོ༔ དེ་ལྟར་
འཛིན་པ་རང་གྲོལ་ལ ་ ཉམས་ལེན་གནད་དུ་བསྣུན་བྱས་ཤིང༔ ལྟ་བ་ཆོས་སྐུའི་
རྒྱལ་ས་ཟིན༔ སྒོམ་པ་ཡེངས་མེད་འཛིན་ཞེན་བྲལ༔ སྤྱོད་པ་བླང་དོར་བྲལ་བར་
རྟོགསཿ མ་རིག་ང་བདག་འཛིན་ཞེན་ཆོད༔ སྣང་བའི་རྫུན་ཕུགས་ཇིབ་པའི་ཚེ
བག་ཆགས་ལུས་ཀྱི་མཆོད་སྦྱིན་གནད ཐོག་མར་སྐྱབས་འགྲོ་སེམས་བསྐྱེད་ནས༔
ཡུམ་ཆེན་མོ་ཡི་སྒོམ་བཟླས་ཀྱིས༔ རིགས་དྲུག་སེམས་ཅན་བག་ཆགས་སྦྱངས
རང་ལུས་བླ་མར་མཎྜལ་ཕུལཿ ༤ ཚོགས་ཞིང་ལྷ་ཚོགས་གསལ་གདབ་ཅིང༔ ཕུར་
ཚུགས་གསོལ་བ་དྲག་པོ་གདལཿ ལུས་ཀྱི་འཛིན་ཞེན་གྲོལ་བའི་ཕྱིརཿ འགྱེད་ཆེན་
བཞི་ཡི་རིམ་པ་ལཿ ཚོགས་བསགས་པ་ཡི་དཀར་འགྱེད་དངཿ བག་ཆགས་སྦྱོང་
ཕྱིར་ཁྲ་བོར་འགྱེད༔ བརྟུལ་ཞུགས་ལམ་སློང་དམར་སྟོན་འགྱེད༔ ན་ཚ་སྡིག་སྒྲིབ་
སྦྱོང་བའི་ཕྱིར༔ དྲག་པོའི་ནག་འགྱེད་ཆེན་མོ་སོགས༔ རང་ལུས་འཛིན་ཞེན་ཞིག་
330



་ ཐུགས་ཐིག་འཛིན་པ་རང་གྲོལ། ཁ༽
པ་དང༔ ཕྲ་རགས་འཛིན་པ་གཏིང་ཆོད་ཅིངཿ ཚེ་རབས་བུ་ལོན་ལན་ཆགས་
སྦྱངསཿ ཉམས་ལེན་བོགས་ཐོན་ཕུང་པོའི་ཁམས༔ འོད་སྐུར་གྲོལ་བའི་ཆ་རྐྱེན་ནོ༔
ཡང་ཅིག་ཐོགས་བཅས་ཐོགས་མེད་དངཿ དགའ་བྲོད་སྙེམས་བྱེད་བདུད་བཞི་སཿ
ཐོགས་བཅས་འབྱུང་བཞི་གཟུགས་ཅན་སྤྲུལ༔ ཐོགས་དང་ལྷ་འདྲེའི་དངོས་གཟུགས་
ཀྱིས༔ ཐོ་འཚམས་བར་ཆད་སྣ་ཚོགས་སོ༔ ཐོགས་མེད་སེམས་ལ་འཁུ་འཕྲིག་དང
འཇིགས་སྐྲག་རེ་དོགས་སྣ་ཚོགས་པའི༔ ཉམས་ལེན་བར་གཅོད་སྣ་ཚོགས་སོ༔ ལྷ་
འདྲེའི་འཚུབས་སློང་ཤུགས་ལས་བྱུང༔ དགའ་བྲོད་འཇིག་རྟེན་ཌཱཀྐི་མསཿ རྨི་ལམ་
ལུང་བསྟན་འབྱུང་བའམ ་ཡང་ན་སེམས་ལ་ཞུགས་པ་ཡིསཿ རང་ལ་ཡོན་ཏན་
རྟགས་མཚན་དངཿ ， གཞན་གྱིས་རྙེད་བཀུར་ལ་སོགས་པསཿ རྐྱེན་གྱིས་དགའ་
དྲོད་ང་རྒྱལ་སྐྱེསཿ དགའ་སྡུག་དབང་དུ་གྱུར་པའོ༔ སྙེམས་བྱེད་གཙོ་བོ་ཐེ་ཚོམ་
དང༔ རེ་དོགས་ལོག་ལྟ་ཉོན་མོངས་སྐྱེས༔ སེམས་ཀྱི་རྟོག་ཚོགས་སྣ་ཚོགས་པ༔
བདག་བཟུང་ཉམས་ལེན་བར་གཅོད་དེ སྙེམས་ཀྱི་ཐག་པ་ཆོད་གྱུར་ཚེ འཛིན་
པ་རང་གྲོལ་རྣལ་འབྱོར་ཏེ མ་རིག་འཁོར་བར་འཕེན་པའི་རྒྱུ༔ ང་ལས་བྱུང་ཞིང་
སྙེམས་ཀྱིས་འཁྲུལ ང་བདག་འཛིན་པའི་རྟེན་ཕུར་ཕུད༔ སྙེམས་ཐག་ནང་ནས་
ཆོད་པའི་ཚེ༔ འཇིགས་མེད་བརྟུལ་ཞུགས་ལྡན་པའོ༔ དབང་པོ་རབ་ནི་བཅར་ཕོག་
ཏུ ངོ་སྤྲོད་རིག་པའི་རྒྱལ་ས་ཟིན འབྲིང་གིས་བདེ་གསལ་མི་རྟོག་པའི༔ ཉམས་
ཀྱི་ཤུན་པ་གདམས་ངག་གིསཿ གནད་ལ་བརྟེན་ནས་དོར་བའི་ཚེ རིག་པ་དྲི་མེད་
ཉི་འོད་ཤརཿ ཐ་མས་གོལ་ས་ཤོར་ས་དང༔ ནོར་ས་གསུམ་གྱི་འཕྲང་དག་ལས
331



མདོ་མཁྱེན་བརྩེའི་གསུང་འབུམ། །
སློབ་དཔོན་མཁས་པས་སྒྲོལ་བྱས་པཿ ཐོག་མར་ཡེངས་མེད་རྩེ་གཅིག་དང༔ བར་
དུ་བསམ་གཏན་སྤྲོས་པ་བྲལཿ སྐབས་སུ་འཁོར་འདས་རོ་གཅིག་བརཿ ཐ་མ་ཀ་
དག་ཆོས་སྐུ་ཡི༔ སྒོམ་མེད་ཆེན་པོའི་རང་ཞལ་མཇལ རྣམ་རྟོག་སེམས་ཀྱི་ཆོ་
འཕྲུལ་ཏེ༔ དགག་པར་བྱ་བ་མ་ཡིན་ཡངཿ རྗེས་སུ་མི་འབྲང་རང་སར་ལྷོདཿ དང་
པོ་ངོས་ཟིན་ཚེ་ན་གྲོལ༔ བར་དུ་ཤར་མ་ཐག་ཉིད་དུ༔ རང་གི་རང་གྲོལ་གཉེན་པོ་
བྲལཿ ཐ་མ་རེ་དོགས་བྲལ་བའི་ཚེ༔ ཐོབ་ཤོར་མེད་པའི་བཙན་ས་ཟིན༔ དགེ་བས་
ཕན་པའི་གཞི་ཟད་ཅིངཿ སྡིག་པས་གནོད་པའི་ཡུལ་མེད་པཿ བྱར་མེད་ལྷུག་པའི་
རང་གདངས་ཏེ༔ འཛིན་པ་རང་གྲོལ་རྣལ་འབྱོར་པའི༔ དབྱིངས་དང་རིག་པ་མ་
བྲལ་ན༔ ཉམས་ལེན་གཞན་གྱི་དགོས་པ་ཆུངཿ བླ་མ་རང་སེམས་དབྱེར་མེད་དུ
རྟོགས་ཚེ་མཉམ་ཉིད་ཆེན་པོ་ལསཿ ལྷ་དང་འདྲེར་འཛིན་རྟོག་པ་ཟད༔ ཀུན་ལ་
ཁྱབ་པའི་སྙིང་རྗེ་དང༔ འཕོ་མེད་ཆེན་པོ་ལ་བཟླའོ༔ དང་པོ་ལས་ཅན་གང་ཞིག་
ལཿ ཐོག་མར་དངོས་སུ་ཆོ་འཕྲུལ་འོང༔ རྨི་ལམ་རྩུབ་ཆ་སྣ་ཚོགས་དངཿ སེམས་
ལ་དགའ་སྡུག་ཉོན་མོངས་སྐྱེས༔ དད་པ་འགྲིབ་དང་ཁོང་ཁྲོ་བ༔ སྡོད་མི་ཚུགས་
ཤིང་འགྲོ་སྙིང་འདོད༔ སློང་ཚད་ངོས་བཟུང་འགྱེད་ཆེན་བྱ༔ དངོས་ཉམས་རྨི་ལམ་
གང་ལ་ཡང གུས་འདུད་ཕྱག་འཚལ་སྐོར་བར་བྱེད༔ དབང་ཞུ་དམ་ལེན་དངོས
པོ་ཕུལ༔ རང་རྒྱུད་སྙིང་རྗེ་དྲག་པོ་སྐྱེས འདི་ཉིད་ཚར་ཚད་ཅེས་བྱ་ཡངཿ ཚར་
ཚད་འདྲ་བའི་སློང་ཚད་ནི༔ གུས་གུས་འདྲ་ཡང་མ་གུས་ཉམསཿ དངོས་པོ་སྟེར་
ཡང་རྒྱབ་ཀྱིས་ཕྱོགསཿ ཁྲི་སྟན་ཁ་རུ་སྡོད་སོགས་སོ༔ སློང་ཚད་འདྲ་བའི་ཚར་ཚད་
332



༥
ཐུགས་ཐིག་འཛིན་པ་རང་གྲོལ། ཁ༽
ནི༔ རང་གི་ལུས་ལ་རྣག་ཁྲག་དངཿ དུད་ཁུ་སོལ་ཁུའི་རྣམ་པ་འབྱུངཿ བླ་མ་དང་
ནི་མཁའ་འགྲོ་ཡིསཿ རང་ལུས་མཚོན་གྱིས་བརྡེག་པ་དངཿ དུམ་བུར་གཏུབ་ཅིང་
ཚོགས་སུ་རོལཿ དད་དང་སྙིང་རྗེ་དབང་མེད་སྐྱེས ཉམས་ལེན་རང་ཚུགས་ཟིན་
པའོ༔ ཚར་སློང་འདྲེས་མར་བྱུང་བ་ནི༔ གུས་གུས་འདྲ་བའི་མཚན་མ་སྟོན སློང་
ཚད་གོང་དུ་ནོར་རྫ་ས་སྟེརཿ མི་མང་བཞད་གད་བྱེད་པ་དང༔ མཚོན་ཆ་དང་ནི་ཚེར་
མའི་ཤིང༔ ཕུལ་སོགས་འཛིན་པ་མ་ཆོད་པའི༔ ལྷ་འདྲེས་མགོ་གཡོག་ཡིན་པའི་
ཕྱིརཿ ཟིལ་གནོད་དྲག་པོ་གནད་དུ་བསྣུན འབྱུང་བཞིའི་ཨར་ལ་གཏད་པ་དང
སྲིད་པ་རུ་ལོག་དམིགས་པ་བྱ༔ ལྷ་འདྲེ་ཡན་པར་ཤོར་གྱུར་ན༔ རྣམ་རྟོག་བདུད་ཀྱི་
དབང་བཙན་པསཿ ཟབ་མོའི་ལམ་ལ་བར་དུ་གཅོད འགྲོ་ལ་སྨན་པའི་བྱང་སེམས་
ཉམསཿ འཛིན་པ་རང་གྲོལ་རྣལ་འབྱོར་པསཿ ལྷ་འདྲེ་ཕ་མར་ཤེས་ན་ཡངཿ ལོག་
པའི་ལམ་ལས་ལྡོག་པའི་ཕྱིར༔ དབང་དང་དྲག་པོའི་ལས་སྦྱོར་གྱིསཿ ལས་ངན་
བསྒྲལ་བའི་ཐབས་ལ་འབད མ་དག་སྐྱེ་བ་འཕོ་དཀའ་ཡང༔ བྱང་ཆུབ་ལམ་དུ་
འཁྲིད་པར་མཿ གཞན་ལ་གནོད་པའི་སེམས་བྲལ་ཚེ༔ ངན་སོང་ལམ་ལས་སྒྲོལ་
བའི་ཕྱིརཿ ཐ་མར་ཆོས་ཀྱི་གདུལ་བྱར་འགྱུར ཆོད་ཚད་མཐར་རྫོགས་ཞེས་བྱ་བ༔
འཁོར་འདས་ལྷ་འདྲེ་གཉིས་སྣང་སེམས༔ བདག་འཛིན་ལྷ་འདྲེ་རྣམ་རྟོག་ཀུནཿ ན་
བུན་དེངས་བཞིན་དབྱིངས་སུ་ཡལཿ སངས་རྒྱས་བཟང་པོས་ཕན་མ་བཏགསཿ སེམས་
ཅན་ངན་པས་གནོད་མ་བསྐྱལཿ དགེ་སྡིག་མིང་གི་བླ་དྭགས་ཙམ༔ ཡེ་མཉམ་ཆེན་
པོའི་དགོངས་པ་ལ༔ བཏང་བཞག་མེད་པའི་གནས་ལུགས་རྫོགསཿ བསྒྲུབས་དང་
333



ཟླ་
མདོ་མཁྱེན་བརྩེའི་གསུང་འབུམ། ་ ，
བསྒྲུབ་པར་བྱ་བ་ཀུན རྒྱ་ཡན་ཆེན་པོའི་ངང་དུ་ཟཔཿ མཉམ་ཉིད་ཆོས་སྐུར་གྲོལ་
བའི་ཚེ༔ འཛིན་པ་རང་གྲོལ་མཐར་ཕྱིན་ནོ༔ གཉན་ཁྲོད་མལ་ས་ནས་གཅོད་
ཀུན་གཞི་འཇིགས་པའི་དུར་ཁྲོད་དུ༔ དུག་ལྔ་ཚོགས་བརྒྱད་ལས་བྱུང་བའི༔ ཀུན་
རྟོག་བརྒྱད་ཁྲི་བཞི་སྟོང་གི གཟུང་འཛིན་ལྷ་འདྲེའི་དམག་ཚོགས་འདུ༔ ཉམས་
ལེན་གནད་ཀྱི་མན་ངག་གིསཿ སློང་ཚད་ཚར་ཚད་མཐར་ཕྱིན་མཿ འབྱུང་བཞིའི་
གཉན་ཁྲོད་ཆོད་པ་མཿ ཀུན་བརྟགས་སྣང་བའི་ཆོས་སོ་ཅོག གཞན་དབང་རྐྱེན་
གྱིས་བསྒྱུར་བའི་ཚེ༔ སྣ་ཚོགས་སྣང་བ་སྒྱུ་མའི་འཕྲུལཿ བདག་ཏུ་བཟུང་ལས་སྡུག་
བསྔལ་བསྐྱེད༔ ཡོངས་གྲུབ་རིག་པའི་ཡེ་ཤེས་ཀྱིས༔ ཤེས་སྒྲིབ་བག་ཆགས་བསལ་
བའི་ཕྱིར༔ ཆོས་སྐུའི་རྒྱལ་ས་ཟིན་པའི་ཚེ༔ ཡང་གསང་འཛིན་པ་རང་གྲོལ་གྱི༔ རྩ་
བ་རྡོ་རྗེའི་ཚིག་རྐང་གི མན་ངག་གནད་ཀུན་གསལ་བྱེད་པཿ དྲི་མ་མེད་པའི་
དགོངས་པའི་བཅུད༔ དགའ་རབ་དཔའ་བོའི་ཐུགས་ནས་བརྒྱུད སྤྲིན་ནག་འདུས་
པའི་དུར་ཁྲོད་ནས༔ བདག་འདྲ་ཨ་ཙར་དམར་པོར་གཏད༔ བཻཌཱུརྱ་ཡི་ཡི་གེར་
བཏབ༔ གསང་བ་ཡེ་ཤེས་ཐུགས་ཀློང་སྦས༔ མ་འོངས་བསྐལ་པའི་ཐ་མ་ལཿ བྱང་
ཕྱོགས་ཁ་བ་ཅན་གྱི་ཁྲོད༔ ཤ་ཟ་སྲིན་པོ་རྒྱུ་བའི་གནས༔ དུག་ལྔ་རླུང་ལྟར་འཁྲུགས་
པའི་སརཿ གོསང་སྔགས་བསྟན་མཇུག་དར་བའི་ཚེ༔ ང་སྤྲུལ་ཁྲག་འཐུང་དཔའ་
བོ་དངཿ ལྷ་ལྕམ་མེ་ཏོག་མནྡཱ་རའི སྤྲུལ་བསྒྱུར་ཡེ་ཤེས་ཌཱཀྐི་མརཿ ཟབ་གསང་
གདམས་པ་འདི་འཕྲད་ནསཿ ཚེ་ཆོས་བར་ཆད་བདུད་ལས་རྒྱལཿ འབྲེལ་པས་
བསྡུས་པའི་འགྲོ་བའི་ཁམས … གཟུགས་ཅན་གཟུགས་མེད་འབུམ་ཕྲག་གྲངས
334



ཐུགས་ཐིག་འཛིན་པ་རང་གྲོལ། ་ཁ་༽
ཡང་དག་ལམ་དུ་འགོད་པར་ངེསཿ བཀའ་འདི་འབར་མ་སྤྱན་གསུམ་དངཿ མ་གཟའ་
གིང་ཆེན་དུར་ཁྲོད་བདག གནོད་སྦྱིན་སྡེ་དཔོན་ཚོགས་རྣམས་བཅསཿ ཐུབ་པར་
སྲུངས་ཤིག་དམ་ཚིག་རྒྱ ས་མ་ཡཿ སྐུ་ཡི་རྒྱ༔ གསུང་གི་རྒྱ༔ ཐུགས་ཀྱི་རྒྱ རྒྱ་རྒྱ་
རྒྱ ཁ་ཐཾ༔ གུསཿ ཡང་གསང་འཛིན་པ་རང་གྲོལ་གྱི་རྩ་བ་རྡོ་རྗེའི་ཚིག་རྐང་ཆོས་བདག་ཊཱཀྐི་མས་བརྡ་བཀྲོལ་
བ་ལྟར་བདག་འདྲ་དུས་མཐའི་གཏེར་སྨྱོན་ཁྲག་འཐུང་དཔའ་བོས་བརྡ་རིས་ལས་དག་པར་ཕབ་པའི་ཡི་གེར་འདུ་བྱེད་
ཉེར་གནས་འོད་ཟེར་མཐའ་ཡས་ཀྱིས་བགྱིས་པ་གསང་བའི་སྡེ་ཚན་ནོ། །དགེའོ། དགེའོ། དགེའོ།། །།
༄༅། །ཐུགས་ཐིག་འཛིན་པ་རང་གྲོལ་ལསཿ མཐའ་སྡུད་
རྗེས་ཆོག་དངོས་གྲུབ་ཀུན་འབྱུང་བཞུགས
ནྟཐརྐུ། ཡེ་ཤེས་དབྱིངས་ཀྱི་ཌཱཀྐི་མརཿ གུས་པས་འདུད་དོ་དངོས་གྲུབ་སྩོལ༔ ཡང་གསང་འཛིན་པ་རང་
གྲོལ་གྱི༔ མཐའ་སྡུད་རྗེས་ཆོག་རིམ་པ་ནི༔ དེ་ཡང་རྣལ་འབྱོར་རབ་འབྲིང་མཐ༢ རབ་ལ་སློང་ཚད་ཆོ་འཕྲུལ་སོགས
ཕྲན་བུ་ཙམ་ལས་བྱེད་མི་ནུསཿ ཚར་ཚད་ཆོད་ཚད་ཡིད་ཆེས་འབྱུང༔ འབྲིང་ལ་ཐོག་མར་འཚུབ་སློང་ལྡངཿ དེ་ཉིད་ཞི་ཚེ་
ཚར་ཚད་རྫོགསཿ ཐ་མར་གསུམ་ག་འདྲེས་མ་ཡི ཡིད་བརྟན་མི་རུང་སྣ་ཚོགས་དང༔ ཡང་ན་སློང་དང་ཆོ་འཕྲུལ་
སོགསཿ ཤིན་ཏུ་བྱིང་ཆེ་ནོན་དཀའ་ཙམ གང་ལའང་འཇིགས་མེད་དཔའ་གདེང་བསྐྱེདཿ ཞལ་རྒྱུན་མན་ངག་གདེང་
ལྡན་ཞིང༔ ཟིལ་གནོན་མཆོད་སྦྱིན་དྲག་གཅོད་སོགས དམིགས་པས་གཟེར་ཐེབས་མོས་གུས་དང༔ ཡང་དག་ལྟ་བའི་
གདེང་ཆེན་ལྡན༔ ཚད་སློང་མཐའ་རུ་ཕྱིན་འགྱུར་ཞིང༔ སངས་རྒྱས་ཐོབ་པའི་རེ་བ་དངཿ འཁོར་བར་འཁྱམས་ཀྱི་
དོགས་པ་གཉིས༔ ལྷ་ལ་དངོས་གྲུབ་རེ་བ་དངཿ འདྲེ་གདོན་གནོད་འཚེ་དོགས་པ་བཅསཿ རེ་དོགས་དབྱིངས་སུ་ཟད་
i
335



མདོ་མཁྱེན་བརྩེའི་གསུང་འབུམ།
པ་ནི༔ མཉམ་ཉིད་ཆོད་ཚད་ཆེན་མོའོ༔ སློང་ཚད་ཆོད་ཚད་མཐར་ཕྱིན་ནསཿ ལྷ་འདྲེའི་འགྲོ་དོན་སྤྱོད་པ་ནི༔ ཕཊ༔
མདུན་མཁར་བཞུགས་པའི་ཚོགས་ཞིང་ལྷ་རྣམས་ཀྱི༔ སྐུ་ལས་བྱིན་རླབས་བདུད་
རྩིའི་རྒྱུན་བབ་པསཿ བདག་ཉིད་ཁྲོས་མ་ནག་མོ་གནས་འགྱུར་ཞིངཿ འགྲོ་འདུལ་
སྙིང་རྗེའི་རང་གཟུགས་སྤྱན་རས་གཟིགས༔ དཀར་གསལ་དུང་མདོག་དུང་གི་རི་
བོ་ལཿ ཉི་མ་བྱེ་བས་འཁྱུད་ལྟའི་གཟི་འོད་འབརཿ ཞི་བའི་ཉམས་ལྡན་དར་དང་
རིན་ཆེན་བརྒྱན༔ ཞལ་གཅིག་ཕྱག་གཉིས་ཞབས་ཟུང་སེམས་དཔའི་སྐྱིལ༔ སེམས་
ཉིད་ངལ་བསོའི་བཞུགས་སྟངས་ཕྱག་རྒྱ་མཛད༔ སེམས་དཔའ་ཆེན་པོ་སྤྲུལ་པའི་
སྐུ་རུ་སྣངཿ གནས་གདོན་ལུས་གདོན་བགེགས་རིགས་ལན་ཆགས་མགྲོན༔ ཕ་
མར་གྱུར་པའི་རིགས་དྲུག་སྙིང་རྗེའི་མགྲོན༔ ཁམས་གསུམ་འཁོར་བར་འཁྱམས་
པའི་འགྲོ་རྣམས་ལཿ སྐུ་ལས་ཡེ་ཤེས་བདུད་རྩི་ཕྱག་སོར་ལས༔ བབ་ཅིང་མགྲོན་
རྣམས་ཁྲུས་བྱས་སྡིག་སྒྲིབ་དངཿ ཁོང་ཁྲོ་ཞེ་སྡང་གནོད་སེམས་གདུག་རྩུབ་ཀྱི༔ དྲི་
མ་ཀུན་དག་རོ་ལྡན་བདུད་རྩི་ལཿ ལོངས་སུ་སྤྱོད་པས་ཐམས་ཅད་ངོམས་ཤིང་
ཚིམཿ བྱང་ཆུབ་སེམས་ཀྱི་མྱུ་གུ་ཡོངས་སྨིན་ཞིང༔ བྱམས་དང་སྙིང་རྗེ་དགའ་བ་
བཏང་སྙོམས་བཞི - རྒྱུད་ལ་སྐྱེས་ནས་ཐར་པའི་ས་བོན་ཐེབས༔ བདག་དང
ཚོགས་ཞིང་ལྷ་ཚོགས་ཞལ་མཐོང་ཞིང༔ མོས་གུས་དད་པ་བརྟན་པོའི་མྱུ་གུ་འཁྲུངས
་ དགེ་ལ་རྗེས་སུ་ཡི་རངས་ཆོས་ཉན་བསྒོམ༔ ཡི་གེ་དྲུག་མ་བརྒྱ་རྩ་བཟླས༔ ཕཊ༔ ཀྱེ་མ་
འདིར་འདུས་སྣང་སྲིད་ལྷ་འདྲེའི་གཙོསཿ མར་གྱུར་མཁའ་མཉམ་སེམས་ཅན་ཐམས་
ཅད་ཀུན༔ སེམས་ཉིད་བདག་མེད་བདག་ཏུ་བཟུང་བ་དང༔ སྣང་བ་གཞན་མེད་
336



ཐུགས་ཐིག་འཛིན་པ་རང་གྲོལ། ཁ༽
གཞན་བཟུང་འཁྲུལ་སྣང་གིས གཉེན་དང་ཉེ་དུ་སྒྱུ་མའི་ནོར་ལ་ཆགསཿ ཕ་རོལ་
དགྲེ་གདོན་འདུ་ཤེས་ཞེ་སྡང་བསྐྱེད༔ གཉིད་དང་བྱིང་རྨུགས་ཐར་པའི་ལམ་ལ་རྨོངས
འཁྲུལ་སྣང་ཡིན་པར་རློམ་པའི་ང་རྒྱལ་ཞིངཿ བསོད་ནམས་ཡོན་ཏན་ལྡན་ལ་ཕྲག་
པར་དོག༔ སྐྱབས་ཡུལ་དམ་པའི་ཆོས་ལ་ལོག་པར་བལྟསཿ ཉོན་དྲུག་རྐྱེན་གྱིས་
སྡིག་པར་སྤྱོད་པའི་འབྲསཿ དམྱལ་བ་ཚ་གྲང་བཙོ་བསྲེགས་བཅད་གཏུབས་ནོན༔
ཡི་དྭགས་ཉམ་ཐག་བཀྲེས་སྐོམ་ཟུག་རྔུས་མནརཿ དུད་འགྲོ་གླེན་ལྐུགས་བླུན་རྨོངས་
སྲོག་དང་བྲལཿ མཁའ་རྒྱུའི་འབྱུང་པོ་བར་དོའི་འགྲོ་བ་རྣམསཿ གནས་སྐབས་
ཕྱིན་ཅི་ལོག་བཞིའི་སྣང་བ་དང ཚ་གྲང་དབུལ་ཕོངས་བཀྲེས་སྐོམ་འཇིགས་སྐྲག་
སྔངས ཁོང་ཁྲོ་གཞན་གནོད་བསམ་སྦྱོར་ངན་པའི་མཐུསཿ ཕྱིས་ནས་ངན་སོང་
གསུམ་དུ་ཉམ་ཐག་མནརཿ སྡུག་བསྔལ་ལས་ལ་སྤྱོད་པ་སྙིང་རེ་རྗེ༔ ད་ནི་བླ་མ་རྩ་
གསུམ་ལྷ་ཚོགས་དང༔ བདག་ཉིད་སྡུག་བསྔལ་ནད་སེལ་སྨན་པའི་མཆོག༔ འཕགས་
མཆོག་སྤྱན་རས་གཟིགས་ཀྱི་ཞལ་མཐོང་བ སྐྱེ་སྔོན་རྣམ་དཀར་འབྲས་བུ་དུས་
སྨིན་ན དད་པའི་ཤུགས་བསྐྱེད་ཟབ་མོའི་ཆོས་ལ་ཉོན སྔར་བྱས་སྡིག་ལ་འགྱོད་
སེམས་དྲག་པོ་དང༔ ཕྱིན་ཆད་སྡོམ་སེམས་ཀུན་ལ་སྙིང་རྗེ་བསྐྱེད༔ རྒྱལ་བ་ཉི་མའི་
གཉེན་གྱིས་འདི་སྐད་གསུངས༔ སྲོག་གཅོད་བརྣབ་སེམས་གནོད་སེམས་ལོག་ལྟ་
སྤོངསཿ སངས་རྒྱས་ཆོས་དང་དགེ་འདུན་སྐྱབས་སུ་འཛིན༔ སེམས་ཅན་ཕ་མར་
ཤེས་པའི་སྙིང་རྗེ་བསྐྱེད༔ ཀུན་ལ་སྨན་པའི་བསམ་སྦྱོར་དང་དུ་ལོངསཿ ལུས་ངག་
ཡིད་གསུམ་ཞི་དུལ་དྲང་པོར་གནས༔ སྡིག་སེམས་སྤོངས་ལ་དགེ་བློ་མ་བྲལ་ན
337



མདོ་མཁྱེན་བརྩེའི་གསུང་འབུམ། .་
སངས་རྒྱས་བསྟན་པ་འཛིན་པའི་གང་ཟག་ཡིན༔ ལུས་ཀྱི་སྡོམ་པ་སྲོག་གཅོད་རྐུ་
འཕྲོག་བརྡུང༔ ངག་གི་སྡོམ་པ་ཚིག་རྩུབ་ཕྲ་མ་རྫུན ཡིད་ཀྱི་སྡོམ་པ་ཐེ་ཚོམ་ལོག་
ལྟ་ཁྲོ༔ སྤོངས་དང་སྡུག་བསྔལ་ཀུན་ལས་རྣམ་པར་གྲོལ༔ འཁོར་འདས་ཀུན་ཀྱི་
བྱེད་པོ་སེམས་ཡིན་ཏེ༔ དགེ་སྡིག་རྒྱུ་དང་འབྲས་བུ་བསྐྱེད་པའི་གཞི༔ འཁྲུལ་སྣང་
རྨི་ལམ་སྒྱུ་མ་ཇི་བཞིན་དུ༔ ཤེས་པར་གྱིས་ལ་སེམས་ཀྱི་གནས་ལུགས་སྐྱོངསཿ ཞེས་
བརྗོད་ཆོས་ཉིད་བསྲེ་ཞིང་མཉམ་པར་བཞག༔ ཕཊ༔ སླར་ཡང་བདགོ་དང་ཚོགས་ཞིང་ལྷ་རྣམས་
ཀྱི༔ སྐུ་ལས་འོད་འཕྲོས་མགྲོན་རིགས་ཀུན་ལ་ཕོག༔ སྒོ་གསུམ་བག་ཆགས་དྲི་མ་
ཀུན་དག་ནས༔ སྡུག་བསྔལ་ཀུན་བྱང་བདེ་ཆེན་མཆོག་ཐོབ་ཤོག༔ མ་ཅིག་ཡུམ་
ཆེན་གདུལ་བྱར་འགྱུར་བར་ཤོག༔ ཕཊ༔ བདག་གི་དུས་གསུམ་བསགས་པའི་
དགེ་ཚོགས་དང༔ དེ་འབྲས་སངས་རྒྱས་བྱང་ཆུབ་སེམས་ཀྱི་ཁམས༔ ལྷ་འདྲེའི་
གཙོར་བྱས་མགྲོན་རིགས་མ་ལུས་པའི༔ རྒྱུད་ལ་སྨིན་ཅིང་ཁྱེད་ཅག་སྡིག་སྒྲིབ་དང༔
ཉེས་ལྟུང་དྲི་མ་སྡུག་བསྔལ་བག་ཆགས་ཀུན༔ བདག་ལ་ཐིམ་ཞིང་ལན་ཆགས་
སྙིང་རྗེའི་མགྲོན༔ ཐམས་ཅད་རྗེ་བཙུན་སྒྲོལ་མའི་སྐུར་གྱུར་ནས༔ ཁམས་གསུམ་
རིགས་དྲུག་དག་པའི་ཞིང་དུ་གྱུརཿ ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ༔ བརྒྱ་རྩ་བརྒྱད་བཟླས་དག་
པ་རབ་འབྱམས་བསྒོམ༔ སླར་ཡང་ལན་ཆགས་སྙིང་རྗེའི་མགྲོན་རྣམས་ཀུན༔ སོ་སོའི་གནས་སུ་གཤེགས་གསོལ་བྱ་
བ་ནི༔ ཕཊ༔ བཀའ་བརྒྱུད་བླ་མ་མཆོག་གསུམ་ཡི་དམ་ལྷ༔ མ་ཚོགས་མཁའ་འགྲོ་རྒྱ་
མཚོའི་བྱིན་རླབས་ཀྱིས༔ ཀུན་ཀྱང་བྱང་ཆུབ་སེམས་ཀྱིས་རྒྱུད་བརླན་ནསཿ རིགས་ ་
དྲུག་སྙིང་རྗེའི་མགྲོན་དུ་གྱུར་པ་རྣམསཿ འཁྲུལ་པ་རྣམ་དག་རང་གནས་བདེ་ཆེན་
338



ཐུགས་ཐིག་འཛིན་པ་རང་གྲོལ། ་་ ཁ༽
ཞིང༔ འཛད་མེད་གཏེར་ཆེན་ལོངས་སུ་སྤྱོད་པར་གཤེགས༔ བགེགས་རིགས་ལན་
ཆགས་མགྲོན་དུ་གྱུར་རྣམས་ཀྱང༔ གདུག་རྩུབ་གཞན་གནོད་རྩ་བ་ཡོངས་སྟོང་ཞིང
སྡུག་བསྔལ་འཁྲུལ་པའི་སྣང་བ་རང་སར་ཅིག གཞན་ཕན་སྙིང་རྗེ་ཆེན་པོས་རྒྱུད་
བརླན་ཞིངཿ བླ་ན་མེད་པའི་འབྲས་སུ་མ་ཐོབ་པརཿ ས་ལ་སྤྱོད་པའི་རིག་འཛིན་
གནས་རྣམས་སུ༔ སྣ་ཚོགས་སྤྲུལ་པས་འགྲོ་དོན་སྤྱོད་པའི་དྲུང༔ རྫོགས་ལྡན་གསར་
བའི་དགའ་སྟོན་སྤྱོད་ཕྱིར་གཤེགསཿ ལོག་སྨོན་ཉམས་པའི་རྐྱེན་གྱིས་གོས་པ་ཡི༔
འབྱུང་པོ་གང་དག་ཞི་བས་མི་འདུལ་ཀུན༔ འཁྲུལ་པ་རང་མཚན་ལས་ཀྱི་གཤིན་
རྗེའི་དྲུང ལས་མཁན་འབར་མའི་ཚོགས་ཀྱིས་དེད་ལ་སོངཿ སརྦ་ལོ་ཀ་གཙྪགཙྪ
ཕཊ༔ ཕཊ༔ ཕཊ༔ སླར་ཡང་རིག་པ་ཆུ་ལས་ཉ་འཕར་ལྟརཿ མ་ཅིག་གསང་བ་ཡེ་
ཤེས་ལམ་གྱིས་གསལཿ ཐུགས་ལས་སྤྲུལ་པའི་མཆོད་པའི་ལྷ་མོ་ནི༔ དཔག་མེད་
ནམ་མཁའ་གང་བར་རབ་སྤྲུལ་ཏེ༔ དཀོན་མཆོག་སྲི་ཞུ་མགོན་པོ་ཡོན་ཏན་གྱི༔ མགྲོན་
གྱུར་ཚོགས་ཞིང་ལྷ་ཚོགས་ཐམས་ཅད་ལཿ འདོད་པའི་ཡོན་ཏན་ལྔ་ལྡན་ཟག་མེད་
ཀྱི༔ ཀུན་ཏུ་བཟང་པོའི་མཆོད་སྤྲིན་སྤྲུལ་ཏེ་འབུལ༔ བཞེས་ནས་ཐུགས་ཀྱི་དགོངས་
པ་ཡོངས་སུ་རྫོགསཿ ཡང་དག་བདེ་ཆེན་ཡེ་ཤེས་བསྐྱེད་པར་མཛོདཿ སརྦ་པཱུ་ཙ་
མེ་གྷ་ས་མུ་དྲ་སྤ་ར་ཎ་ས་མ་ཡེ་པཱུ་ཛ་ཧོ༔ ཞེས་མཆོད་ཅིང་བསྟོད་ལ་གསོལ་བ་འདེབས༔ ཕཊ༔
ཆོས་དབྱིངས་མི་འགྱུར་དོན་གྱི་འོག་མིན་ བཞུགས་པའི་སྐུ་གསུམ་རྒྱལ་བ་སྲས་
དང་བཅསཿ བླ་མ་ཡི་དམ་མཁའ་འགྲོ་ཆོས་སྐྱོང་ཚོགསཿ གསང་གསུམ་ཡོན་ཏན་
རྗེས་སུ་དྲན་པས་བསྟོད༔ མ་ཅིག་ཆོས་སྐུ་རྒྱལ་བ་ཡུམ་ཆེན་མོ༔ དམ་པ་རྒྱ་གར་
I
339



མདོ་མཁྱེན་བརྩེའི་གསུང་འབུམ།
ཁྲོས་མ་ལྷ་ལྔ་མཿ ཀུན་འདུས་ངོ་བོ་བླ་མ་ཡབ་ཡུམ་ལ༔ རྩེ་གཅིག་གུས་པའི་ཡིད་
ཀྱིས་གསོལ་བ་འདེབསཿ གང་ལ་གང་འདུལ་ཚོགས་ཞིང་དཀྱིལ་འཁོར་ལྷ ་མཐུ་
སྟོབས་འོད་ཟེར་གཟི་བརྗིད་སྤུངས་སེ་སྤུང ཐུགས་བསྐྱེད་ཐུགས་དམ་བསྐུལ་ལོ་
བརྩེར་དགོངས་ཤིག བསྡུ་རིམ་བྱིན་འཇུག་རིམ་པ་ནི༔ ཕཊ ཚོགས་ཞིང་ལྷ་ཚོགས་འོད་
ཕུང་ལྡེམས་སེ་ལྡེམ གཅིག་ལ་གཅིག་ཐིམ་རྩ་བའི་བླ་མར་བསྡུས༔ དེ་ཡང་ཕ་ཅིག་
དམ་པ་ནག་པོ་དང༔ ཁྲོས་མ་ལྷ་ལྔའི་རྣམ་པར་བསྡུས་པ་ལཿ ལྷ་ལྔའི་ཐུགས་ལས་
འོད་ཟེར་འཕྲོས་པ་ཡིས༔ འཁོར་འདས་ཀུན་ཀྱི་དྭངས་བཅུད་འོད་དུ་དྲངས གར་
སྟབས་ཁྱུག་ཁྱུག་རང་གི་ཚངས་བུག་ནསཿ ཞུགས་ཤིང་གནས་ལྔར་འོད་ཀྱི་གོང་བུ་
ཡི རྣམ་པར་གནས་ཤིང་སྙིང་གའི་ཁྲོས་ནག་མའི༔ ཐུགས་ཀར་ཚེ་བསོད་བཅུད་
ཀྱི་དྭངས་མར་དྲིལཿ མི་འཇིགས་རྡོ་རྗེའི་སྲོག་ལ་དབང་ཐོབ་གྱུར༔ ཕཊ༔ ཀྱེ་མ་མ་
ཅིག་ཡེ་ཤེས་མཁའ་འགྲོ་མ་དབུས་ཕྱོགས་སངས་རྒྱས་རིགས་ཀྱི་ཌཱཀྐིའི་གཙོ
ཁྲོས་མ་ནག་མོ་ཆོས་ཉིད་ཉམས་དང་ལྡན༔ སྙིང་ག་ཆོས་ཀྱི་འཁོར་ལོའི་གཞལ་
ཡས་སུ༔ ཆོས་དབྱིངས་ཡེ་ཤེས་ངང་དུ་རྟག་བཞུགས་ལཿ འདུ་འབྲལ་མེད་པར་
བྱིན་གྱིས་བརླབ་ཏུ་གསོལཿ ་ ཕཊ ཀྱེ་མ་མ་ཅིག་རྡོ་རྗེ་མཁའ་འགྲོ་མ༔ ཤར་
ཕྱོགས་སྐུ་ཡི་རིགས་ཀྱི་ཌཱཀྐིའི་གཙོ༔ བདེ་ཆེན་དཀར་མོ་ཞི་བའི་ཉམས་དང་ལྡན༔
སྤྱི་བོའི་བདེ་ཆེན་འཁོར་ལོའི་གཞལ་ཡས་སུ༔ མེ་ལོང་ཡེ་ཤེས་ང་དུ་རྟག་བཞུགས་
ལཿ འདུ་འབྲལ་མེད་པར་བྱིན་གྱིས་བརླབ་ཏུ་གསོལ༔ ཕཊ༔ ཀྱེ་མ་མ་ཅིག་པདྨ་
མཁའ་འགྲོ་མ༔ ནུབ་ཕྱོགས་གསུང་གི་རིགས་ཀྱི་ཌཌ དམར་མོ་སྒྲ་སྒྲོག་དབང་གི་
340



ཐུགས་ཐིག་འཛིན་པ་རང་གྲོལ། ཁ༽
ཉམས་དང་ཟ མགྲིན་པ་ལོངས་སྤྱོད་འཁོར་ལོའི་གཞལ་ཡས༴ སོར་རྟོག་ཡེ་ཤེས་
ངང་དུ༔ འདུ་འབྲལ་མེད་པོར་བྱིན༔ ཕཊ ཀྱེ་མ་མ་ཅིག་རིན་ཆེན་མཁའ་འགྲོ་མ
ལྷོ་ཕྱོགས་ཡོན་ཏན་རིགས་ཀྱི་ཊཱ༔ སེར་མོ་དོན་གྲུབ་རྒྱས་པའི་ཉམས༔ ལྟེ་བ་སྤྲུལ་
པའི་འཁོར་ལོའི༴ མཉམ་ཉིད་ཡེ་ཤེས་ངང་༔ འདུ་འབྲལ༔ ཕཊ ཀྱེ་མ་མ་ཅིག་
ལས་ཀྱི་མཁའ་འགྲོ་མ༔ བྱང་ཕྱོགས་ཕྲིན་ལས་རིགས་ཀྱི༴ སྣ་ཚོགས་མཐར་ཕྱིན་དྲག་
པོའི་ཉམས༔ གསང་གནས་བདེ་སྐྱོང་འཁོར་ལོའི༴ བྱ་གྲུབ་ཡེ་ཤེས༔ འདུ་འབྲལ་
ཕཊ༔ སྐུ་གསུང་ཐུགས་དང་ཡོན་ཏན་ཕྲིན་ལས་ཀྱི༔ དངོས་གྲུབ་སྩོལ་ལ་དབང་
བཞི་བསྐུར་དུ་གསོལཿ སྒྲིབ་བཞི་དག་ནས་མཆོག་དང་ཐུན་མོང་གི དངོས་གྲུབ་
མ་ལུས་དུས་འདིར་ཐོབ་པ་དང༔ ཡེ་ཤེས་ཆེན་པོའི་རྟོགས་པ་མངོན་གྱུར་ཅིངཿ ཀ་
དག་གདོད་མའི་རྒྱལ་སར་དབུགས་དབྱུང་གསོལ༔ ཨོཾ་ཛྙཱ་ན་ཌཱཀྐི་ནི་བི་ཧ་རི་ནི་ས་
ཀཱ་ཡ་ཝཱཀ་ཙིཏྟ་གུ་ཎ་ཀརྨ་སརྦ་སིདྡྷི་ཕ་ལ་ཧོ༔ ན་མོ༔ སྐྱབས་གནས་གཅིག་ཆོག་བླ་
མ་རྡོ་རྗེ་འཆང༔ རྩ་གསུམ་རྒྱལ་བ་མ་ལུས་འདུས་པའི་དཔལཿ ཕ་ཅིག་དམ་པ་རྒྱ་
གར་རྣམ་པ་རུ༔ བདེ་ཆེན་འཁོར་ལོའི་རྒྱན་དུ་རྟག་བཞུགས་གསོལ གནས་ཁང་
རིན་ཆེན་ནོར་བུ་འོད་འབར་ གྱེན་ལངས་དབུས་སུ་བདག་ཉིད་གསང་ཡེ་མའི
ཕྱག་གཡས་བམ་རིལ་ཐོད་པའི་ནང་ཉིད་དུ༔ བླ་མའི་ཐུགས་ཀའི་འོད་ཀྱིས་དྲངས་
པ་ཡིས༔ སྲིད་ཞིའི་ཚེ་བཅུད་བདུད་རྩི་དཀར་དམར་གྱིསཿ མེར་གྱིས་གང་ཞིང་ལོངས་
སུ་སྤྱོད་པ་ཡིས༔ འཆི་བ་མེད་པ་རྡོ་རྗེའི་སྲོག་འགྲུབ་ཅིང༔ འོད་ལུས་ཡེ་ཤེས་སྙིང་
པོ་ཅན་དུ་གྱུརཿ ནོར་བུ་ལས་བྱུང་རིན་ཆེན་ནོར་གྱི་དབྱིག ཟས་ནོར་ལོངས་སྤྱོད་
341



མདོ་མཁྱེན་བརྩེའི་གསུང་འབུམ།
དངོས་གྲུབ་ཆར་འབེབས་པའི རང་གནས་གང་ཞིང་འཛད་པ་མེད་པར་གྱུརཿ བློ་
པུཊྚི་ཀུ་རུ་ཡེ་སྭཱ་ཧཱ ཁྱད་པར་ཅན་གྱི་མན་ངག་ཟབ་མོའོ༔ ཡུམ་ཆེན་ཐུགས་ཀློང་དར་ཅིག་མཉམ་པར་བཞགཾ
རྟག་ཏུ་བླ་མའི་སྣང་བ་མི་འབྲལ་ཞིང༔ ཅི་དགར་ལོངས་སྤྱོད་གང་བྱུང་དངོས་གྲུབ་བསམ༔ རྐྱེན་ངན་ལམ་དང་འགལ་
རྐྱེན་གྲོགས་སུ་ཤར༔ བརྟུལ་ཞུགས་རོ་སྙོམས་ཆེན་པོའི་རྣལ་འབྱོར་པར༔ ལྷ་དང་འདྲེའི་འཛིན་རྟོག་པ་དབྱིངས་སུ་
ཟཔཿ མི་རུང་བ་ལ་ལོངས་སུ་སྤྱོད་པ་དངཿ མི་ནུས་ཐོག་རྫིས་གཉན་ཐོག་གཉན་དབབ་ཅིངཿ གང་ཤར་བདག་མེད་
བག་ཡངས་ངང་དུ་བཞག གདོས་བཅས་ལུས་ཀྱི་དངོས་པོར་ཡོངས་ཞིག་ནས༔ ཤ་ཁྲག་ལུས་ཀྱི་བདག་འཛིན་ཆོད་
པའི་ཚེ༔ འགོ་བའི་ནད་རིགས་སྟོང་ཕྲག་བརྒྱད་ཅུའི་བགེགསཿ གནོད་བྱ་གནོད་བྱེད་མེད་པའི་དབྱིངས་སུ་ཡལཿ འཇིགས་
མེད་རྒྱལ་པོའི་གཏན་སྲིད་ཟིན་པའོ༔ རྗེས་ལ་བསྔོ་སྨོན་བཀྲ་ཤིས་རིམ་པ་ནི༔ དེང་འདིར་བསྒྲུབས་པའི་
དགེ་རྩ་བླ་མེད་པཿ གཞན་ཡང་དུས་གསུམ་བསགས་དང་བསགས་འགྱུར་གྱི ཟག་
བཅས་ཟག་མེད་དགེ་ཚོགས་མཐའ་དག་ཀུན༔ གཅིག་ཏུ་བསྡུས་ནས་མཁའི་མཉམ་
འགྲོ་བ་ཀུན༔ རྫོགས་སངས་རྒྱས་པའི་འབྲས་བུ་ཐོབ་ཕྱིར་བསྔོ༔ ཟབ་གསང་ལུས་
མེད་མཁའ་འགྲོའི་གདམས་ངག་ཆོསཿ འཛིན་པ་རང་གྲོལ་ཉམས་སུ་བླང་བ་དང
ཤ་ཁྲག་ལུས་ཀྱི་མཆོད་སྦྱིན་ཡོངས་ཕུལ་ཞིང༔ ཆོས་ཉིད་ཟབ་མོའི་དོན་ལ་སྦྱངས་
པའི་མཐུསཿ དཔལ་ལྡན་བླ་མའི་ཐུགས་དགོངས་ཡོངས་རྫོགས་ཤིངཿ བློས་བྱས་
བག་ཆགས་དྲི་མས་མ་གོས་པརཿ འཁྲུལ་སྣང་དམ་ཚིག་ཉམས་པའི་སྐྱོན་དང་བྲལ
དགྲ་གཉེན་ཕན་གནོད་ལྷ་འདྲེ་ཆགས་སྡང་དངཿ རེ་དོགས་བློ་ཡི་མདུད་པ་རང་གྲོལ་
ནསཿ གཏད་མེད་རྒྱ་ཡན་ལྷུག་འབྱམས་ཆོས་ཀྱི་སྐུ༔ ཡེ་ཤེས་སྒྲོན་མ་གཞི་གདངས་
ལོངས་སྤྱོད་རྫོགས༔ འགྲོ་དོན་རྒྱུན་ཆད་མེད་པར་སྤྲུལ་པའི་སྐུ༔ གཞི་ཡི་གནས་
342



ཐུགས་ཐིག་འཛིན་པ་རང་གྲོལ། ཁ༽།
ལུགས་རྟོགས་པ་ངོ་བོ་ཉིདཿ མཐར་ཐུག་འབྲས་བུའི་ཐུས་ཀ་མངོན་བྱང་ཆུབ༔ སྐུ་
ལྔ་ལྷུན་རྫོགས་འབྲས་བཟང་མངོན་གྱུར་ཤོག གནས་སྐབས་ཟག་མེད་ཏིང་འཛིན་
རྩལ་ཤུགས་ཀྱིསཿ ཕྲིན་ལས་མཐུ་སྟོབས་ནུས་པའི་རྩལ་འབར་ཞིང༔ གསང་སྔགས་
བསྟན་པ་འཛིན་སྐྱོང་སྤེལ་བ་ཡི༔ རྣམ་བཞིའི་ལས་ཀྱི་དཔལ་ཡོན་མཐར་ཕྱིན་ནས
སེམས་ཅན་དོན་དུ་ལུས་དང་སྲོག་གཏོང་བའི༔ འགྲོ་དོན་རྒྱ་ཆེ་རྒྱུན་མི་ཆད་པར་ཤོག༔
ལམ་ཟབ་མཆོད་སྦྱིན་འབྲེལ་པས་བསྡུས་པ་ཡི སྡང་སེམས་ལྡན་པའི་གནས་གདོན་
ལུས་གདོན་གཙོསཿ གཟུགས་མེད་སྣང་ཞིང་སྲིད་པའི་ལྷ་འདྲེའི་ཚོགསཿ བླ་མ་
ཡུམ་ཆེན་གདུལ་བྱར་འགྱུར་བ་དང༔ གཞན་ཡང་བཟང་ངན་ལས་ཀྱིས་འབྲེལ་བ་
ཀུན༔ འདྲེན་པའི་དེད་དཔོན་ཆེན་པོར་བདག་གྱུར་ཅིག༔ ན་མོ༔ གཞི་ལས་འཁྲུལ་
མ་མྱོང་བ་ཡི༔ སྐྱེ་མེད་ཆོས་སྐུའི་བཀྲ་ཤིས་ཤོག༔ ལྷུན་གྲུབ་ཡེ་ཤེས་རིགས་མཆོག་
ལཿ འགགས་མེད་ལོངས་སྐུའི་བཀྲ་ཤིས་ཤོག རོལ་རྩལ་དོན་གཉིས་ལྷུན་གྱིས་
གྲུབ༔ གནས་མེད་སྤྲུལ་སྐུའི་བཀྲ་ཤིས སྐུ་གསུམ་སངས་རྒྱས་ལྷུམས་སུ་ཆུད༔
ཡུམ་ཆེན་ཤེར་ཕྱིན༔ འགྲོ་བའི་དོན་དུ་རང་ཤར་བའི༔ དྲི་མ་མེད་པའི༔ རྫོགས་
ཆེན་དོན་བརྒྱུད་གདམས་པའི་མཛོད༔ དགའ་རབ་དཔའ་བོའིརྡོ་རྗེའི་སྐུ་བརྙེས་
འགྲོ་བའི་མགོན༔ པདྨ་ཐོད་ཕྲེང་༔ ཁམས་གསུམ་ཟིལ་གནོན་བརྟུལ་ཞུགས་
མཆོག ཕ་ཅིག་དམ་པའི༴ གསང་སྔགས་གདམས་པའི་མཛོད་འཛིན་ལཿ དབང་
སྒྱུར་ཆེན་མོའི༔ སངས་རྒྱས་ཐམས་ཅད་བསྐྱེད་པའི་ཡུམ གསང་བ་ཡེ་ཤེས་བཀྲ་
ཤིས= མཁའ་འགྲོ་མ་ཚོགས་ཀུན་ཀྱི་སྲོག༔ རྡོ་རྗེ་ཕག་མོའི་ ཁམས་གསུམ་བརླག་
343



མདོ་མཁྱེན་བརྩེའི་གསུང་འབུམ།
པའི་མཐུ་རྩལ་མྱུརཿ བདུད་འདུལ་དྲག་མོའི༔ འཁོར་འདས་ཀུན་ལ་མངའ་དབང་
བསྒྱུརཿ ཁྲོས་མ་ལྷ་ལྔའི་བཀྲ་ཤིས་ཤོག རྒྱལ་ཀུན་ཕྲིན་ལས་གཅིག་བསྡུས་དཔལ…
སྒྲོལ་མ་ཡུམ་གྱི་བཀྲ་ཤིས་ཤོག བྱིན་རླབས་སྩོལ་མཛད་ཐུགས་རྗེའི་གཏེརཿ བཀའ་
བརྒྱུད་བླ་མའི་བཀྲ་ཤིས་ཤོག༔ བདག་ཉིད་འདྲེན་པའི་དེད་དཔོན་མཆོག༔ རྩ་
བའི་བླ་མའི་བཀྲ་ཤིས་ཤོག མཆོག་དང་ཐུན་མོང་དངོས་གྲུབ་སྟེར༔ ཡི་དམ་ལྷ་
ཚོགས་བཀྲ་ཤིས་ཤོག༔ ཕྲིན་ལས་རྣམ་བཞི་ཐོགས་པ་མེད༔ མ་སྲིང་མཁའ་འགྲོའི་
བཀྲ་ཤིས་ཤོག བཀའ་དང་དམ་ཚིག་སྲུང་མཛད་པའི༔ དམ་ཅན་སྲུང་མའི་བཀྲ་
ཤིས་ཤོག༔ དགྲ་བགེགས་ལོག་འདྲེན་ཐལ་བར་བརླག ལས་མཁན་ཚོགས་ཀྱི་
བཀྲ་ཤིས་ཤོག སྒྲུབ་པ་པོ་ལ་བུ་བཞིན་བརྩེ༔ གཏེར་བདག་ནོར་ལྷའི་བཀྲ་ཤིས་
ཤོག གསང་སྔགས་བསྟན་པ་དར་བ་དང༔ དེར་འཛིན་སྐུ་ཚེ་རབ་བརྟན་ཅིངཿ ཕྲིན་
ལས་རྣམ་བཞི་ཕྱོགས་མཐར་རྒྱསཿ འགྲོ་དོན་འབྱུང་བའི་བཀྲ་ཤིས་ཤོག འཛིན་
པ་རང་གྲོལ་རྣལ་འབྱོར་པཿ བརྟུལ་ཞུགས་ཞིག་པོ་ཞིག་མོ་ཡིས༔ ཡངས་པའི་ས་
ཆེན་ཡོངས་ཁྱབ་ནསཿ གདུག་པ་འདུལ་བའི་བཀྲ་ཤིས་ཤོག འཛམ་གླིང་ཡངས་
པའི་ས་ཆེན་འདིརཿ ལོངས་སྤྱོད་ཟས་ནོར་བཅུད་འཕེལ་ཞིང༔ གནས་པའི་སེམས་
ཅན་ཐམས་ཅད་ཀུན༔ བདེ་སྐྱིད་དཔལ་འབར་བཀྲ་ཤིས་ཤོག༔ ཨེ་མ་ཡང་གསང་འཛིན་
པ་རང་གྲོལ་གྱི༔ རྗེས་ཆོག་མན་ངག་ཟབ་མོ་འདི༔ ཨ་ཙར་ནག་པོའི་ཁྱད་ཆོས་ཏེ… མ་འོངས་བསྐལ་པའི་ཐ་མ་ལཿ
ལྷ་ལྕམ་སྤྲུལ་པའི་ཊིཀྐི་མར༔ འཕྲད་ནས་འགྲོ་དོན་འབྱུང་བར་ཤོག འབར་མ་སྤུན་གསུམ་གིང་ཆེན་བརྒྱད༔ དུར་ཁྲོད་
བདག་པོས་ཐུབ་པར་སྲུངས༔ ས་མ་ཡ༔ རྒྱ་རྒྱ་རྒྱ༔ གུཧྱ༔ ཁ་ཐཾ༔ བྱིན་རླབས་ཐུགས་ཀྱི་རྒྱ… བདག་འདྲ་དུས་མཐའི་
344



ཐུགས་ཐིག་འཛིན་པ་རང་གྲོལ། ཁ༽
གཏེར་སྨྱོན་ཨ་ཙར་ནག་པོས་གསང་བའི་བརྡ་རིས་ལས་དག་པར་ཕབ་པའི་ཡི་གེའི་འདུ་བྱེད་སློབ་བུ་འོད་ཟེར་མཐའ་
ཡས་ཀྱིས་བགྱིས་པ་སྟེ་མེད་དུ་མི་རུང་བའི་གདམས་པ་ཤིན་ཏུ་བྱིན་རླབས་ཀྱི་ཚན་ཁ་ཆེ་ཞིང་ཞལ་དྲོ་བྱིན་ཆགས་དངོས་
གྲུབ་རྣམ་གཉིས་ཐོབ་པར་ཤོག །དགེའོ། དགེའོ། དགེའོ།། །།རྒྱལ་གསུངས་འཁོར་ལོ་བར་བ་བསྟན་པའི་དོན། །
ངོ་བོ་རྒྱུ་འབྲས་དོན་དམ་སྟོང་པའི་དབྱིངས། །རྣམ་ཀུན་མཆོག་ལྡན་ཤེས་རབ་ཕར་ཕྱིན་གྱི། །དགོངས་པའི་སྙིང་པོ་
འཛིན་པ་རང་གྲོལ་འདི། །པདྨ་ཐེག་མཆོག་བློ་ལྡན་ཐུགས་བསྐྱེད་དང་། །འཇམ་མགོན་བློ་གྲོས་མཐའ་ཡས་སྒྱུ་འཕྲུལ་
གར། །དཀོན་མཆོག་བསྟན་པའི་རྒྱལ་མཚན་མཐུན་རྐྱེན་ལས། །མི་ཟད་དུ་མར་འཆར་བའི་བར་དུ་བསྒྲུབས། །དེ་ལས་
བྱུང་བའི་དགེ་ཚོགས་བདུད་རྩིའི་ཆུས། །བདག་དང་འགྲོ་བའི་ཡིད་ལ་མངོན་ཞུགས་པའི། །འཁྲུལ་སྣང་དངོས་པོར་
ཞེན་པའི་དྲི་མ་ཀུན། །རབ་གསལ་རྒྱལ་བའི་མཚན་དཔེ་ཐོབ་གྱུར་ཅིག །རྒྱལ་ཀུན་གསང་བའི་མཛོད་འཛིན་རྡོ་རྗེ་ཆོས། །
ཆོས་སྐུའི་སྟོན་པ་དགའ་རབ་དཔའ་བོའི་ཞབས། །དགོངས་པའི་དོན་བརྒྱུད་ལས་ཅན་བརྡར་སྣང་བའི། །ཡང་གསང་
བླ་མེད་གདམས་པ་འདི་ཁོ་ན། །བསྟན་པའི་སྙིང་པོ་རྡོ་རྗེ་ཐེག་པའི་ཆོས། །གདེམས་པའི་མཐར་ཐུག་གདན་ཐོག་
གཅིག་མའི་ལམ། །ཟབ་ལས་ཡང་ཟབ་རིག་འཛིན་དགོངས་པའི་བཅུད། །ཕྱོགས་དུས་ཀུན་ཏུ་མི་ཉམས་རྒྱས་གྱུར་ཅིག །
ཕན་བདེའི་འབྱུང་གནས་རྒྱལ་བསྟན་ཡུན་དུ་གནས། །བསྟན་འཛིན་དགེ་བའི་བཤེས་རྣམས་ཞབས་པད་བརྟན། །ཡོངས་ ་
པའི་རྒྱལ་ཁམས་ཀུན་ཏུ་དགེ་ཞིང་ཤིས། །ཕུན་ཚོགས་མཆོག་གསུམ་སྣང་བས་མཛེས་གྱུར་ཅིག །གཞི་དབྱིངས་མི་
འགྱུར་འདུས་མ་བྱས་ཀློང་ཀ་དག་ཆོས་སྐུར་མངོན་བྱང་ཆུབ། །རང་སྣང་རྣམ་དག་ལྔ་ལྡན་ཞིང་དུ་ཟག་མེད་ཁ་སྦྱོར་
བདུན་གྱི་བདག །སྒྱུ་འཕྲུལ་དྲྭ་བའི་ཡེ་ཤེས་སྐུ་ནི་ཞིང་ཁམས་རྒྱ་མཚོར་དུ་མར་སྣང༔ དཀྱིལ་འཁོར་དབང་ཕྱུག་སྐུ་
གསུམ་ངོ་བོ་བླ་མ་མཆོག་གི་བཀྲ་ཤིས་ཤོག །སརྦ་དཱ་ཀལྱཱ་ཎཾ་བྷ་བནྟུ།། །།
345



ཐུགས་ཐིག་འཛིན་པ་རང་གྲོལ།
ཁ༽་
ཆོ
སྐལས་༨
ཨོཾ༔ ཡང་གསང་མཁའ་འགྲོའི་ཐུགས་ཐིག་ལསཿ སྨོན་ལམ་
་་ དྲང་སྲོང་བདེན་ཚིག་བཞུགས
ཨེ་མ་ཧོ༔ ཆོས་སྐུ་རྡོར་འཆང་ལོངས་སྐུ་རྡོ་རྗེ་སེམས༔ སྤྲུལ་སྐུ་དྲང་སྲོང་དྲི་མེད་
གསང་བའི་བདག དགའ་རབ་ཤྲཱི་སེང་པད་འབྱུང་བཱི་མ་ལ ཀུན་འདུས་རྩ་བའི་
བླ་མ་ཐོད་ཕྲེང་རྩལཿ རྩ་གསུམ་ལྷ་དང་དྲང་སྲོང་རིག་འཛིན་ཚོགས༔ བདག་གི་
བདེན་ཚིག་འགྲུབ་པའི་དཔང་པོར་བཞུགསཿ ཐོག་མར་འཁྲུལ་པ་ནས་བཟུང་ད་
ལྟའི་བརཿ སྲིད་འདིར་བདག་ལུས་གྲངས་མེད་བླངས་གྱུར་ཀྱང༔ སྟོང་ཉིད་བྱང་
ཆུབ་སེམས་ཀྱིས་མ་ཟིན་པས ་ད་དུང་ཆགས་སྡང་འཆིང་བ་དམ་པོས་བཅིང༔
བདག་ནི་མ་རིག་འཐིབས་པོས་བསྒྲིབས་ལགས་ཀྱངཿ བླ་མའི་ཐུགས་བསྐྱེད་དུས་
སུ་སྨིན་པ་ཡིས༔ བདག་ཅག་ཡང་གསང་རྡོ་རྗེའི་ལམ་དང་ཕྲད༔ ད་ནི་ཆགས་སྡང་
སྒྲོག་ལས་གྲོལ་བར་ཤོག༔ གྲངས་མེད་སྐྱེ་བར་ལས་ཀྱིས་འབྲེལ་བ་ཡི༔ ཐབས་
ལམ་རྣམ་པར་རོལ་པའི་བདེ་ཆེན་གྲོགས བྱམས་དང་བརྩེ་བས་བསྐྱངས་པའི་ཕ་
མ་དང༔ དམ་ཚིག་གཅིག་ཏུ་འབྲེལ་བའི་རྡོ་རྗེའི་མཆེད༔ གཙོར་གྱུར་མཁའ་ཁྱབ་
སེམས་ཅན་ཐམས་ཅད་ཀུན༔ བློ་ལྡོག་རྣམ་པ་བཞི་ཡིས་རྒྱུད་བསྐུལ་ནསཿ རྩེ་
གཅིག་དམ་པའི་ཆོས་ལ་བརྩོན་འགྲུས་བསྐྱེད༔ བསླབ་པ་གསུམ་གྱི་ཡོན་ཏན་
མཐར་ཕྱིན་ཤོགཿ མ་ཧཱ་ཨ་ནུ་ཨ་ཏི་ཡོ་ག་ཡི༔ སྨིན་བྱེད་བྱིན་རླབས་དབང་བཞིས་
347



མདོ་མཁྱེན་བརྩེའི་གསུང་འབུམ།
རང་རྒྱུད་སྨིན༔ བསྐྱེད་དང་རྫོགས་པའི་ལམ་མཆོག་མཐར་ཕྱིན་ནས མི་ཉམས་
རྡོ་རྗེའི་དམ་ལ་གནས་པར་ཤོག༔ བདེ་ཆེན་རང་ལུས་རྒྱལ་བའི་དཀྱིལ་འཁོར་
རྫོགསཿ རྩ་འབྱོངས་རླུང་ཆུན་ཐིག་ལེ་ལས་རུང་ཞིངཿ དགའ་བཞིའི་ཡེ་ཤེས་སྟེར་
བའི་མཛའ་ན་མོར༔ སྦྱོར་བས་རླུང་སེམས་དབྱེར་མེད་འདྲེས་པར་ཤོག ལྟ་བ་
འཕོ་མེད་ཆོས་སྐུའི་རྒྱལ་ས་ཟིན༔ སྒོམ་པ་ཡེང་མེད་འཁྲུལ་གྲོལ་རེ་དོགས་བྲལ
སྤྱོད་པ་སྤང་བླང་བྲལ་བ་ཆོས་ཉིད་རྩལ ཁྲེགས་ཆོད་འབྲས་བུ་གཞི་ལ་རྫོགས་
པར་ཤོག༔ ཨ་ཏིའི་ལམ་གྱི་རྩ་བ་འོད་གསལ་གནད༔ ཐོད་རྒལ་སྒྲོན་མ་བཞི་ཡི་
ལམ་མཆོག་ལཿ གཡོ་ཐོབ་གོམས་བརྟན་མཐར་ཕྱིན་རྩལ་རྫོགས་ནསཿ བློ་བྲལ་
ཆོས་ཟད་ཆེན་པོར་སངས་རྒྱས་ཤོག ལམ་ལ་མ་ཞུགས་འབྲེལ་བའི་སེམས་ཅན་
ཀུན༔ བདག་གིས་དུས་གསུམ་བསགས་པའི་དགེ་ཚོགས་དངཿ རྗེས་འཛིན་སྨོན་
ལམ་དྲག་པོའི་མཐུ་ནུས་ཀྱིས༔ བདེ་ཆེན་པོ་ཊ་དཔལ་རིར་སངས་རྒྱས་ཤོག༔
བདག་ཉིད་སྐྱེ་ཀུན་རྡོ་རྗེ་སློབ་དཔོན་དང༔ ཟབ་ལམ་དགའ་བཞིས་འབྲེལ་བའི་རྡོ་
རྗེའི་གྲོགས ་ དམ་ཚིག་གཅིག་པའི་མཆེད་ལྕམ་རིག་འཛིན་ཚོགསཿ མི་འབྲལ་
དཀྱིལ་འཁོར་གཅིག་ཏུ་འཁོད་པར་ཤོག༔ སྣ་ཚོགས་ཐབས་ཀྱིས་སེམས་ཅན་དོན་
བྱེད་ཅིང་ སྤྲུལ་པ་བྱེ་བ་ཕྲག་བརྒྱ་གྲངས་མེད་ཀྱིསཿ རང་རང་སྐད་དུ་ཐབས་
མཁས་ཆོས་སྟོན་ཅིང༔ འཁོར་བའི་རྒྱ་མཚོ་དོང་ནས་སྤྲུག་པར་ཤོག མཐར་ཐུག་
ཡབ་ཡུམ་ཐབས་ཤེས་མཆེད་ལྕམ་སྲས༔ ལོངས་སྐུ་ཆེན་པོའི་ཉམས་ལེན་མཐར་
ཕྱིན་ནས༔ ཆོས་དབྱིངས་འོག་མིན་གཞོན་ནུ་བུམ་སྐུའི་ཀློང༔ ཚོམ་བུ་གཅིག་ཏུ་



ཐུགས་ཐིག་འཛིན་པ་རང་གྲོལ། ཁ༽
དབྱེར་མེད་གྲོལ་བར་ཤོག༔ ཆོས་ཉིད་རང་བཞིན་རྣམ་པར་དག་པ་དང༔ ཆོས་ཅན་
རྒྱུ་འབྲས་བསླུ་བ་མེད་པའི་མཐུས༔ བདེན་ཚིག་སྨོན་ལམ་གེགས་མེད་འགྲུབ་གྱུར་
ནསཿ ཡང་གསང་བསྟན་པ་མི་ནུབ་མཐའ་རྒྱས་ཤོག སྨོན་ལམ་དྲང་སྲོང་བདེན་ཚིག་འདི༔
ཡང་གསང་ཐུགས་ཐིག་མཐའ་རྟེན་པཿ དྲི་མ་མེད་པའི་གསུང་འཁྲུལ་མེད༔ པདྨ་ཐོད་ཕྲེང་བདག་གིས་ཕབ བདེ་སྟེར་
ཊཀྐིའི་ཁྱད་ནོར་མཛོདཿ ཡི་གེ་རིགས་ཀྱི་བུ་ཡིས་བྲིསཿ ཡང་གསང་ཐིག་ལེ་སྐོར་གསུམ་གྱི ་བསྟན་པ་ཉི་འོག་ཀུན་
ཁྱབ་ནས༔ རྩ་གསུམ་ཌཱཀིའི་བྱིན་ནུས་ལྡན༔ སྲུང་མའི་ཕྲིན་ལས་ཐོགས་མེད་ཤོག ས་མ་ཡཿ གུསཿ མངྒ་ལཾ། ཤུབྷཾ
རྒྱ་རྒྱ་རྒྱ༔ ཨེ་མ་ཧོ༔ ༔
349



སྤྱི་ཁྱབ་ཇུས་འགད་པ། ཨ་སྔགས་ཚེ་རིང་བཀྲ་ཤས། །
དཔེ་སྒྲིག་འགན་ཁུར་བ། པདྨ་ཚུལ་ཁྲིམས། བཀྲ་ཤིས། མགོན་པོ་སྐྱབས།
མདུན་ཤོག་འཆར་འགོད་པ། བཀྲ་ཤིས། པདྨ་ཚུལ་ཁྲིམས།
མདོ་མཁྱེན་བརྩེའི་གསུང་འབུམ་བཞུགས།
པོད་གཉིས་པ།
བླ་མ་མཐར་ཕྱིན་གྱིས་གཙོ་བསྒྲིགས་མཛད།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
སི་ཁྲོན་དུས་དེབ་ཚོགས་པ། །
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ། །
སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་ཀུང་སིས་དཔར། །
༢༠༡༥ལོའི་ཟླ་༣པར་པར་གཞི་དང་པོ་བསྒྲིགས།
༢༠༡༥ལོའི་ཟླ་༣པར་པར་ཐེངས་དང་པོ་དཔར།
པར་གྲངས། ༠༠༠༡༡༠༠༠
དཔེ་རྟགས། ISBN 978-7-5409-5851-0
དཔེ་རིན་སྒོར། པོད་༡༤༨ལ། ༣༤༠༠ ༠༠
-
•
-



多钦则文集:全8册:藏文/他尔新主编,- 成都:
四川民族出版社,2015.3.'
ISBN 978-7-5409-5851-0 ,
I. 0多…II. 他…. 0藏学一文集一藏语
IV. OK281.4-53
中国版本图书馆 CIP 数据核字(2015) 第059342号
多钦则文集(2)
他尔新主编
策划:阿旺泽仁扎西
责任编辑:白玛次成扎西公保杰
封面设计:扎西白玛次成
技术设计:扎西
责任印制:嘉央朗杰
收集整理:四川省藏文古籍搜集保护编务院
|出版发行:四川党建期刊集团 四川民族出版社,
地址:成都市三洞桥路12号
印刷:四川嘉创印务有限责任公司
成品尺寸:170mmX240mm
印 张 :170.5
数:2560千
次;2015年3月第一版
次:2015年3月第一次印刷
数:0001~1000册
号:ISBN 978-7-5409-5851-0
|价:340.00 元(1-8卷)
印字版印印书定



SUUS

༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7920
n/a
ImageGroup:
ISBN:
13CN7929
n/a
Title:
མདོ་མཁྱེན་བརྩེ་ཡེ་ཤེས་རྡོ་རྗེའི་གསུང་འབུམ།
mdo mkhyen brtse ye shes rdo rje'i gsung 'bum/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
Date:
n/a
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༄༅། །མདོ་མཁྱེན་བརྩེ་ཡེ་ཤེས་རྡོ་རྗེའི་
གསུང་འབུམ་བཞུགས་སོ། ། །
གསུང་འབུམ་པོད་བརྒྱད་པ། །
པ་
1 །
ངག ༢ །གས་རྒྱུ་རྒྱུ། ཨ་
སི་ཁྲོན་དུས་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་། །



མདོ་མཁྱེན་བརྩེ་ཡེ་ཤེས་རྡོ་རྗེ
།



དཀར་ཆག
...............༤༡
བླ་མའི་ཞལ་གདམས་དོན་བདུན་འགག་བསྡུས། ་་་་་་་་
ཐུགས་དམ་སྒོམ་ཕྱོགས་སྐོར།
བཻཌུརྱའི་ཡི་གེའི་སྐོར་ལས་གཏུམ་མོའི་རྒྱབ་ཆོས་གསང་བ་གཅིག་བརྒྱུད།
རྗེ་བླ་མའི་ཐུགས་ཀྱི་ཐིག་ལེ་དཔའ་བོ་མཁའ་འགྲོའི་སྙིང་མཛོད་གསང་རྒྱ་ཅན།། ..............
ཨ་ཏི་ཡེ་ཤེས་སྙིང་པོའི་རྒྱུད།་་་་་་་་་་
སྔོན་འགྲོ་ལ་སོགས་པ་རྒྱུན་དུ་ཉམས་སུ་ལེན་པའི་སྐབས།
རྫོགས་ཆེན་ཁྱད་པར་སྔོན་འགྲོ་དངོས་གཞིའི་ཉམས་ལེན་གནད་བསྡུས།
ཨ་ཏི་རྫོགས་པ་ཆེན་པོའི་ཁྲིད་ནོར་བུའི་བང་མཛོད།
་ ་
སྙན་བརྒྱུད་ཟབ་པའི་མཐར་ཐུག...
པད་རག་ཡི་གེ་ཅན་བྱིན་རླབས་མཁའ་འགྲོའི་ཁ་རླངས་
རྫོགས་རིམ་དམར་ཁྲིད།….…..…...
རྫོགས་རིམ་ཉུང་བསྡུས། -
མན་ངག་གོསང་བའི་ཡིག་ཆུང་།་་་་་་
ཉམས་ལེན་གསང་བ་གཅིག་བརྒྱུད།
ཡང་གསང་ཊཀྐིའི་ཐུགས་ཐིག་ཁྲིད་རྐང་གི་ལུང་འདྲེན་མི་བརྗེད་པའི་སྦྲང་ཆུང་།----༢༣༧
......•• ༢༣
.........༢༠༢
در
سر
در
•••••་་་་་་་་༌་་་་•••



མདོ་མཁྱེན་བརྩེའི་གསུང་འབུམ།
•
。--
-----་
་་་་་་
་ ་་་་་་་་་་་་་་་
༢༤༤
ཐུན་མིན་དྲང་སྲོང་གདམས་པ་འབོགས་པ།་་་་་
གནད་བྱང་ལུང་བསྟན་ཆེན་མོ།་་་་་་་
.....་༢༤༧
ཡང་གསང་འཛིན་པ་རང་གྲོལ་གྱི་ཆོ་གའི་ཟིན་བྲིས་ཀུན་གསལ་མེ་ལོང་།….…....…..༢༨༩



ཡང་གསང་ཐུགས་ཐིག་ཁྲིད་ཡིག་སྐོར།
ཉ༽
༄༅། །མདོ་མཁྱེན་བརྩེའི་པོད་བརྒྱད་པ་
ཁྲིད་ཡིག་སྐོར་བཞུགས་སོ། །



མདོ་མཁྱེན་བརྩེའི་གསུང་འབུམ།
༄༅། །བླ་མ་ལ་ཕྱག་འཚལ་ལོ། །ཡང་ལན་གཅིག་གི་ཚེ་མནལ་བའི་རྨི་ལམ་ན་ལྷ་
སྲས་དཔོན་སློབ་ཟུང་དང་མཇལ་བ་རྗེ་ཡི་ཞལ་ནས་ཁྱེད་ལ་བླ་མའི་ཞལ་གདམས་
འདྲ་ཅང་ཡོད་ན་ཡི་གེ་བྲིས་ནས་གཏོད་ཅིག་གསུངས་པ་ཞིག་བྱུང་བར། དེ་ལ་འདི་
འདྲ་ཞིག་བྲིས་ནས་ཕུལ་བ་ལགས། ལགས་རིན་པོ་ཆེ། སྐྱབས་རྗེ་བླ་མས་ཚེ་གཅིག་
གི་སངས་རྒྱས་ཐོབ་པར་འདོད་པས་ཉམས་སུ་ལེན་ལུགས་ལ། གཙོ་ཆེ་བ་བདུན་
ཡོད་ཀྱང་། འགག་བསྡུ་ས་གཅིག་ལས་མེད། བརྒྱད་པོ་འདི་ཤེས་ན་ཆོས་པ་གཤའ་
མ་ཞིག་འོང་བ་ཡིན་གསུངས། དེ་ལ་གཙོ་ཆེ་བ་བདུན་ནི། དང་པོ་གཏན་གྱི་འདུན་
མ་མ་ནོར་བ་ཆོས་སྒོར་ཞུགས་པ་འདི་གཙོ་ཆེ། དེ་ནས་དད་གཏོང་མོས་གུས་ཀྱིས་
དགེ་བའི་བཤེས་གཉེན་དེའི་ཐུགས་ཟིན་པ་གཙོ་ཆེ། དེ་ནས་གང་ཉམས་སུ་ལེན་བྱའི་
ཆོས་དེའི་དོན་མ་ཤེས་བར་དུ་བླ་མའི་དྲུང་ནས་ཐེ་ཚོམ་འདྲི་བ་གཙོ་ཆེ། དེ་ནས་
གདམས་ངག་གང་ཐོབ་པ་དེ་ལ་ཡིད་ཆེས་པ་གཙོ་ཆེ། དེ་ནས་དམ་ཚིག་དང་སྡོམ་པ་
གཙང་མ་བསྲུང་བ་གཙོ་ཆེ། དེ་ནས་དེ་དག་གི་དོན་གཅིག་ཏུ་དྲིལ་ནས་སྙིང་རུས་ཀྱིས་
སྒོམ་སྒྲུབ་བྱེད་པ་ཁོ་ན་གཙོ་ཆེ་དེ་ནས་ཟབ་དགུའི་གདམས་པ་ནོར་ཕྱིར་མི་འཚོང་
བ་ཡང་གཙོ་ཆེ། གཙོ་ཆེ་བ་བདུན་པོ་འདི་རྣལ་འབྱོར་པའི་ཚེ་གཅིག་གི་བྱུང་བ་སྒྲུབ་
པའི་ཆིངས་ཡིན། དེ་དག་གི་འགག་བསྡུ་ས་གཅིག་པ་ནི་དོན་དམ་མ་སྐྱེས་པའི་གནས་
ལུགས་ཏེ། ས་ལམ་ལ་སྦྱངས་བགྲོད་མེད་པའི་ཡིན་ལུགས། ལྟ་སྒོམ་སྤྱོད་པ་འབྲས་
བུ་སྟེ་རྣལ་འབྱོར་བཞིའི་རིམ་པའང་དོན་ལ་སོ་སོར་དབྱེ་རྒྱུ་དང་རིམ་པ་ཅན་མ་
ཡིན་པའི་ཁོ་ཐག་རིམ་པ་སྐད་ཅིག་མའི་གཤིས་སུ་ཆོད་ཅིང་། རྟེན་མེད། གནས་མེད།



，
ཡང་གསང་ཐུགས་ཐིག་ཁྲིད་ཡིག་སྐོར། ཉ༽
གཏད་མེད། ཡེངས་མེད། བལྟར་མེད། བསྒོམ་མེད། འཕོ་མེད། འགྱུར་མེད།
ཡོད་མེད་ཀྱི་རྟོག་དཔྱོད་དང་། ཐེ་ཚོམ་གྱི་རྒྱུ་མེད། ངེས་ཤེས་ཀྱི་དྲི་མས་མ་གོས།
སྤང་བྱའི་བློ་ཟད། ཐོབ་བྱའི་ཆོས་བོར་བ་འདི་ལས་གཞན་པ་ཞིག །མཐོང་དུ་མི་
བཏུབ་ཅིང་། རྙེད་དུ་མི་འོང་བས་ན། བྱ་རྩོལ་ལས་འདས་པ་དེ་གའི་ངང་སྐྱོངས་དང་
ནམ་ཞིག་གཏན་གྱི་འདུན་མ་འགྲུབ་པར་ཐེ་ཚོམ་མེད་དོ་གསུངས། ༈ ཡང་སྐྱབས་
རྗེ་བླ་མས། ཚེ་གཅིག་གི་སངས་རྒྱས་སྒྲུབ་པར་འདོད་ན་ལམ་ལྔ་དང་འབྲེལ་དགོས།
དེ་ཡང་བླ་མ་སངས་རྒྱས་སུ་མཐོང་ཞིང་ཅི་གསུངས་ཚད་མར་བཟུང་ནས་ལུས་
ལོངས་སྤྱོད་ཕངས་པ་མེད་པར་འབུལ་བ་ཚོགས་ལམ། བླ་མ་ཐུགས་རྗེ་ཅན་དེ་
ཉིད་ཀྱིས་བརྡ་དང་ཐབས་སྣ་ཚོགས་པའི་སྒོ་ནས་གནས་ལུགས་བསམ་གྱིས་མི་
ཁྱབ་པའི་ཡེ་ཤེས་རང་རྒྱུད་ལ་སྦྱོར་བ་སྦྱོར་ལམ། ཐབས་ལ་མཁས་པའི་རྐྱེན་དེས་
ཁམས་གསུམ་ལས་འདས་པའི་ཡེ་ཤེས་ངོ་བོ་དབྱེར་མི་ཕྱེད་པ་དབྱེར་མེད་པའི་
དུས་ནས་དབྱེ་ཡོད་པའམ་མེད་ཅེས་བྱ་བའི་བློས་མཐའ་དང་ཚིག་གི་ཆ་ཕྲ་བ་ཙམ་
ཡང་མེད་ཅིང་། མེད་པའང་མ་གྲུབ་པའི་དོན་མཐོང་བ་ནི་མཐོང་ལམ། དེ་ལ་ཡང་
ནས་ཡང་དུ་གོམས་ཤིང་འདྲིས་པར་བྱ་བའི་ཐབས་སྐྱེ་འགག་གནས་གསུམ་དང་
བྲལ་བའི་ངང་སྐྱོང་བ་ནི་སྒོམ་ལམ། དེ་ལྟར་སྒོམ་པ་ཡུན་བསྲིང་ནས། བློ་བྲལ་གྱི་
རྟོགས་ པ་ ཆོས་ ཉིད་མ་ཐོག་དུ་ཕྱིན་པས་དུས་ གསུམ་ གྱི་སྤྲོས་པའི་མཚན་མ་
དབྱིངས་སུ་ནུབ་ནས་མི་གནས་དོན་གྱི་ཡེ་ཤེས་གནས་ལུགས་བསམ་གྱིས་མི་ཁྱབ་
པའི་ཀློང་དུ་གཉིས་སུ་མེད་ཅིང་། གཉིས་སུ་བྱར་མེད་པ། རྐྱེན་མེད་པའི་སྣང་བ་



，
མདོ་མཁྱེན་བརྩེའི་གསུང་འབུམ། །
ངོ་བོ་རང་བཞིན་ཐུགས་རྗེ་གསུམ་གྱི་བདག་ཉིད་ཅན་ནི་མཐར་ཕྱིན་པའི་ལམ་ཏེ་
གྲངས་མེད་གསུམ་ལ་མ་ལྟོས་པར་ཚེ་གཅིག་གི་མྱུར་ལམ་ཟབ་མོ་འདི་ཤེས་ན་
གདོད་མའི་མགོན་པོའི་གོ་འཕང་འཐོབ་པ་ལ་དཀའ་ཚེགས་མེད་པ་ཡིན། ལར་ཐེག་
པའི་ཡིན་ལུགས་བཤད་ན། མེད་པར་འཛིན་པ་ཆད་ལྟ་དང་། ཡོད་པར་འཛིན་པ་
རྟག་ལྟ་སོགས་ཕྱི་རོལ་པ། བདག་མེད་ཕྱེད་དང་གཉིས་རྟོགས་པ་ཉན་རང་སྐོར།
རང་རིག་རང་གསལ་འཛིན་མེད་དང༌། ཕྱོགས་གཅིག་མི་རྟོག་པར་འཛིན་པ་ཐུན་
མོང་གི་དབུ་སེམས། སྟོང་ཉིད་བདེན་གྲུབ་ཏུ་འདོད་པ་དུས་ཕྱིས་ཀྱི་གཞན་སྟོང་།
ཁས་ལེན་མི་འདུག་སྙམ་པ་གསར་བྱུང་གི་ཐལ་འགྱུར། ལྟ་སྤྱོད་སོ་སོར་འཛིན་པ་
ཀྲི་ཡོག་གཉིས་དང་ཟུང་འཇུག་བདེན་པར་འཛིན་པ་ཨུ་པ། སྣང་སྟོང་གཉིས་སུ་
མེད་པ་ཕྱག་ཆེན། ཡུལ་མེད་སྨྲ་བསམ་བརྗོད་ལས་འདས་པ་ཤེར་ཕྱིན་སོགས་རང་
ས་ན་གྲུབ་མཐའ་སྨྲ་བ་དེ་དག་གི་མཆོག་འཛིན་གྱི་གྲུབ་མཐའ་ཆེས་ཕྲ་བ་ཙམ་ཡང་
མ་གྲུབ་པའི་གནས་ལུགས་གཟུང་འཛིན་དང་བྲལ་བའི་རིག་པ་རྗེན་སངས་བློ་
བྲལ་ཆོས་སྐུའི་ངང་དུ་མཉམ་པར་འཇོག་པ་ལ་འཛིན་པ་རྩེ་གཅིག་པའི་ཏིང་ངེ་
འཛིན་ཞེས་རྫོགས་པ་ཆེན་པོའི་སྒོ་དང་པོ་མཐོང་བ་རྣམས་ཀྱི་སྤྱོད་ཡུལ་ཏེ་གཅིག་
པུའི་དམ་ཚིག་གོ །ཐེག་པ་མཐའ་དག་གི་ཏིང་ངེ་འཛིན་རྣམས། བསམ་གྱིས་མི་
ཁྱབ་པའི་དབྱིངས་སུ་རྫོགས་པའི་སེམས་ཉིད་བདེ་གཤེགས་སྙིང་པོ་བདེ་གསལ་
སྣང་སྟོང་ལས་འདས་པ་ངོ་བོ་དབྱེར་མི་ཕྱེད་པ་ལ་རྟོག་དཔྱོད་ཀྱི་བློ་དང་མཆོག་
འཛིན་གྱི་ངེས་ཤེས་སོགས་གདོད་མ་ནས་གྲུབ་པས་ཀུན་ཁྱབ། ཁྱབ་བྱ་ཁྱབ་བྱེད་
4



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ལས་འདས་པའི་ཆོས་སྐུ་མངོན་དུ་གྱུར་པ་ནི་ཁྱབ་པ་མཐའ་དང་བྲལ་བའི་ཏིང་ངེ་
འཛིན་ཞེས་སྔ་མ་ལ་བརྟན་པ་ཐོབ་པ་སྟེ་ཕྱལ་བའི་དམ་ཚིག །མཐའ་བྲལ་བྱ་རྩོལ་
ལས་འདས་པའི་གཉུག་མ་དོན་གྱི་ཆོས་སྐུ་དེ་ལ་མཐར་ཕྱིན་སྐུ་དང་ཡེ་ཤེས་ཀྱི་
ཚོགས་ལྷུན་གྱིས་གྲུབ་པ་ནི་གཉུག་མ་ལྷུན་གྱིས་གྲུབ་པའི་ཏིང་ངེ་འཛིན་ཞེས་སྔ་མ་
སྔ་མར་བརྟན་པ་ཇེ་ཐོབ་ལ་སོང་བའི་ཡེ་ཤེས་ཚད་ལ་ཕེབས་པ་སྟེ་ལྷུན་གྲུབ་ཀྱི་
དམ་ཚིག་དང་། དོན་དེ་ལ་བློས་རྣམ་པ་ཕྲ་བ་ཙམ་ཡང་མེད། མེད་ཅེས་བྱ་བའང་མ་
གྲུབ། མ་གྲུབ་པ་ཡང་སྟོར། སྟོར་བྱའི་ཆོས་མེད། ངག་གི་བརྗོད་དུ་མེད། ཚིག་
གིས་མི་མཚོན། ནམ་ཡང་གཞན་དུ་མི་འགྱུར་ཞིང་། བྱར་མེད་དམིགས་བསམ་ལས་
འདས་པའི་ཆོས་སྐུའི་བཙན་ས་ཟིན་པ་ནི་རང་བཞིན་རྣམ་པར་དག་པའི་ཏིང་ངེ་
འཛིན་ཞེས་གདོད་མའི་གྲོལ་བ་ཆེན་པོ་སྟེ་མེད་པའི་དམ་ཚིག་གོ །ཚུལ་འདི་དག་
ནི་ངེས་གསང་རྫོགས་པ་ཆེན་པོའི་རྣལ་འབྱོར་ལ་མེད་དུ་མི་རུང་བའི་ཆིངས་ཏེ།
ཀུན་མཁྱེན་གྱིས། ངོ་བོའི་བཞུགས་ཚུལ་དམ་ཚིག་ཆིངས་ཀྱིས་བཅིངས། ཞེས་
གསུངས་པའི་དོན་ཏིང་ངེ་འཛིན་བཞི་པོ་འདིས་གསལ་བ་ཡིན། དོན་དུ་ན་ལྟ་བ་རྣམ་
དག་དང་ལྟར་སྣང་། ཡིད་ལ་བྱར་ཡོད་དང་བྱར་མེད་ཀྱི་ཁྱད་པར་ཁོ་ནས་འབྱེད་པ་སྟེ།
རྣམ་གྲོལ་རྣམ་པས་བཅིངས་བ་ཡི། །སྙིང་པོ་དེ་ཡང་གདོད་ནས་མེད། །ཅེས་གསུངས་
པ་ལྟར་ཁས་ལེན་དང་ཉམས་མྱོང་མ་བྲལ་གྱི་བར་ལྟ་བ་རྣལ་མ་མིན། དཀའ་བས་
ཉམས་ལེན་ལ་རྩེ་གདར་ཆོད་པ་ཞིག་མ་བྱུང་བར་དུ་གོ་ལོ་ཐོས་ལོ་ཙམ་གྱིས་ཆོག་
པར་འཛིན་རུང་བ་མ་ཡིན་ནོ། །ཞེས་པའང་ཡབ་རྗེ་འགྲོ་བའི་མགོན་པོ་དེ་ཉིད་ཀྱིས་



མདོ་མཁྱེན་བརྩེའི་གསུང་འབུམ།
གདམས་པ་ཡིན། ༈ དེ་ལྟར་གོང་དུ་སྨོས་པའི་གནས་ལུགས་དེ་རང་གི་ཉམས་སུ་
ལེན་པའི་ཚེ་ལྟ་སྒོམ་སྤྱོད་འབྲས་བཞིར་འདུས་པ་ཡིན། དེ་ཡང་རིག་པ་སྐད་ཅིག་
མའི་སྟེང་དུ་རྫོགས་པ་སྟེ། ལྟ་བ་བློ་བྲལ་རང་གསལ་ཡིན། །སྒོམ་པ་མ་གཏད་མ་
ཡེངས་ཡིན། །སྤྱོད་པ་སྣང་ལ་འཛིན་མེད་ཡིན། །འབྲས་བུ་ཀ་དག་དབྱིངས་གྲོལ་
ཡིན། །ཞེས་གསུངས་སོ། ༈ ཡང་ལས་དང་པོ་རྣམས་ཀྱིས་དོན་དུ་གཉེར་བྱ་ནི།
དེ་ཡང་སྐྱབས་རྗེ་བླ་མས། ལྟ་སྒོམ་སྤྱོད་གསུམ་མདོར་བསྡུས་ཏེ་བཤད་ན། སེམས་
དེ་དང་པོ་གང་ནས་བྱུང་། བར་དུ་གར་གནས་ཐ་མ་གར་འགྲོ་བཙལ་བས། བྱུང་ས་
དང༌། འགྲོ་ས། གནས་ས་མ་རྙེད་ཀྱང་། བཙལ་མཁན་གྱི་སེམས་ཞིག་ཡོད་སྙམ་
པའི་གཟུང་འཛིན་དེ་ག་ལྟ་བའི་གོལ་སྒྲིབ་ཡིན། དེ་ཉིད་ངོས་ཟིན་ཚེ་དངོས་པོ་མཚན་
མ་ལ་སོགས་གཞན་ལས་མ་སྐྱེས་པས་སྐྱེ་མེད། སྐྱེ་མེད་དེས་ནི་འཁོར་འདས་གཉིས་
ཀ་ལ་ཁྱབ་པས་འགག་མེད། ཡོད་མེད་ཡིན་མིན་རྟག་ཆད་སོགས་ཀྱིས་མཐར་མ་
ལྷུང་ཞིང་། ཡེ་ནས་ཡོད་མ་མྱོང་བ་ངོ་བོ་སྟོང་པ། མེད་མ་མྱོང་བས་རང་བཞིན་
གསལ་བ། རྩལ་སྣང་རྒྱུན་ཆད་མེད་པས་ཐུགས་རྗེ་ཀུན་ཁྱབ། དེ་དག་སོ་སོར་ཡང་
མ་ཡིན། གཅིག་ཏུ་ཡང་མ་གྲུབ་གྲུབ་མ་གྲུབ་ཀྱི་ཁས་ལེན་དང་བྲལ་བའི་ཚེ་ལྟ་བ་
གཏན་ལ་ཕབ་པ་ཡིན། དེ་ཉིད་མ་ཡེངས་པར་རང་བབ་ཏུ་བཞག་ཀྱང་སྒོམ་དུ་མེད་
དེ་དམིགས་པ་དང་བྲལ་བའི་ཕྱིར། ཡེངས་བ་མ་ཡིན་ལུང་མ་བསྟན་ལ་མ་ལུས་པའི་
ཕྱིར། དཔེར་ན་རང་ཉིད་ཀྱི་མིག་གིས་ཡུལ་གཟུགས་ཀྱི་རྣམ་པ་ཐམས་ཅད་མཐོང་
ཡང་མིག་རང་གི་ངོ་བོ་ལ་དམིགས་པ་གང་ཡང་མེད་ཅིང་། མིག་རང་གིས་རང་ཉིད་



ཉ༽
ཡང་གསང་ཐུགས་ཐིག་ཁྲིད་ཡིག་སྐོར།
མི་མཐོང་བ་བཞིན་གནས་པ་ནི་སྒོམ་དངོས་གཞི། དེའི་ངང་ལ་ཟ་ཉལ་འགྲོ་འཆག་
སོགས་སྤྱོད་ལམ་གང་བྱས་ཀྱི་སྐབས་སུ་བསྒོམ་པ་དེ་ཉིད་ལམ་དུ་ཁྱེར་ནུས་པ་ལ་
རྗེས་ཐོབ། དེའི་སྐབས་སུ་དྲན་དང་ཤེས་བཞིན་གྱི་བྱ་ར་བྱེད་པ་ལ་རྗེས་ཤེས། སྣང་
ཆ་མ་འགག་ཡང་ཆེད་དུ་མི་འཛིན་པ་ལ་རྗེས་སྣང་སོགས་བཏགས་པ་ཡིན། དེ་ཡང་
རྗེས་ཤེས་རྗེས་སྣང་གཉིས་ཀ་རྗེས་ཐོབ་དུ་འདུ། རྗེས་ཐོབ་ལ་དགག་སྒྲུབ་མེད་པའི་
ཆ་ནས་སྤྱོད་པ་ཟེར་བ་ཡིན། མདོར་དྲིལ་ན་མཉམ་བཞག་གི་ཡིན་ལུགས་ཤེས་པ་
ལ་ལྟ་བ། མཉམ་བཞག་དེའི་ངང་དུ་བསྐྱངས་པ་ལ་བསྒོམ་པ། མཉམ་བཞག་གི་
ཡིན་ལུགས་དེ་རྗེས་ཤེས་ཀྱི་དྲན་པས་རྗེས་སྣང་ཡུལ་དང་བསྲེས་ནས་རྗེས་ཐོབ་སྒྱུ་
མ་ལྟ་བུའི་རེ་དོགས་སྤངས་བླངས་ཀྱི་གཟུང་འཛིན་བློ་ཡུལ་ལས་འདས་པ་ལ་སྤྱོད་
པ་ཟེར་བ་ཡིན། དེ་ཡང་ཕྱག་ཆེན་པས་རྣམ་རྟོག་གི་འགྲོ་འོང་གཏན་ལ་ཕབ་ན་སྐྱེ་
འགགས་གནས་གསུམ་དང་བྲལ་བར་རྟོགས་ཚེ་ལྟ་བ། དེའི་ངང་དུ་རྣམ་རྟོག་ཁ་ཡན་
དུ་མི་གཏོང་བར་འབད་རྩོལ་གྱིས་སྐྱོང་བ་ལ་སྒོམ་པ། དེ་ཉིད་དྲན་དང་ཤེས་བཞིན་
གྱི་ལམ་དུ་ཁྱེར་བ་ལ་སྤྱོད་པ་ཞེས་བཏགས་ཀྱང་། དོན་རང་གི་ཉམས་མྱོང་དང་བསྡུར་
ན་དེ་དག་ཐམས་ཅད་ལྟ་མཁན་ཅིག་པུའི་སྟེང་དུ་རྫོགས། ཅིག་པུ་ཡང་རྨི་ལམ་སད་
པ་བཞིན་ཡལ་ཚེ་བསྒོམ་བྱའི་ཡུལ། སྒོམ་བྱེད་ཀྱི་མཁན་པོ་གང་ཡང་མེད་པ་རང་
ཁ་ཐ་མལ་དུ་ལུས་པ་ལྟ་བུ་དེ་ལ་མིང་ཐ་མལ་གྱི་ཤེས་པ་ཟེར་བ་ཡིན། ལར་ངེས་དོན་
མཐར་ཐུག་གི་དགོངས་པས་གཞལ་ན། ཕྱག་རྫོགས་དབུ་མ་སྤྱིར་བཏང་གི་ལྟ་སྒོམ་
སྤྱོད་པའི་ཆ་གང་ལ་འཛིན་པའི་སྐྱོན་ཅུང་ཟད་མཆིས་སམ་སྙམ། དེ་ལྟ་ན་ཐེ་ཚོམ་



མདོ་མཁྱེན་བརྩེའི་གསུང་འབུམ། །
དང་ཉམ་མྱོང་ཡིད་དཔྱོད་ཀྱི་ཆ་ཕྲ་ཞིང་ཕྲ་བ་ཡང་བྲལ་བར་གསུངས་ཏེ། ཇི་སྲིད་ཡིད་
ཀྱི་གཡོ་བ་ཡོད་ཀྱི་བར། །རྫོགས་པའི་རིམ་པ་མ་ཡིན་བསྐྱེད་རིམ་ཡིན། །ཞེས་དང་།
བསམ་པའི་ཡུལ་མེད་ཀྱི་གཡོ་བ་བྲལ། སྐྱོབ་པ་བླ་མེད་རྡོ་རྗེ་སེམས་དཔས་གསུངས་
ཞེས་གསུངས་སོ། །འདིར་རང་ལུགས་འོད་གསལ་རྡོ་རྗེའི་སྙིང་པོའི་རིང་ལུགས་ལ་
ལས་དང་པོ་པས། ལྟ་མཁན་མ་གཏོགས་པའི་ལྟ་བ། །སྒོམ་མཁན་མ་གཏོགས་པའི་
སྒོམ་པ། །སྤྱོད་མཁན་མ་གཏོགས་པའི་སྤྱོད་པ། །སོ་སོར་མ་གྲུབ་པའི་རོ་གཅིག་དེ་
ཡང་གཟུང་འཛིན་གྱིས་བསྒྲུབ་པའི་ལྟ་སྒོམ་དམིགས་པ་ཅན་ཞིག་མ་ཡིན་པར།
སྤྲོས་བྲལ་རྟོག་མེད་བློ་ལས་འདས་པར་གདར་ཤ་ཆོད་ཚེ། ལྟ་བས་ཨེ་རྙེད་བལྟས་
པས་ལྟ་བ་ཟད། བསྒོམ་པས་ཨེ་རྙེད་བལྟས་པས་བསྒོམ་པ་ཟད། སྤྱོད་པ་ཡང་དེ་
ལྟར་དུ་གྱུར་ཚེ། བྱ་བྱེད་ཐམས་ཅད་སྤྲིན་དང་འཇའ་ཚོན་ཡལ་བའི་ཤུལ་སྟོང་པ་ལྟ་
བུ་ལ་དང་པོ་བསླབ། བར་དུ་གོམས། མཐར་ཀློང་དུ་གྱུར་པ་སྟེ། དམ་པའི་ལྷ་ཆོས་
བྱེད་པ་ལ། །ཆོས་ལྟ་སྒོམ་སྤྱོད་པ་གསུམ་དུ་གདའ། ལྟ་བ་ཞེས་མིང་དུ་བཏགས་
པ་ཏེ། །བལྟ་རུ་འདུག་ན་ལྟ་བ་མིན། །ལྟ་བ་མིན་པའི་དོན་ལ་བལྟ། །ཆོས་ཉིད་
བདེན་མེད་ལམ་དུ་ཁྱེར། །ཞེས་པ་ལྟར། ལྟ་སྒོམ་སྤྱོད་འབྲས་གང་ཡང་བློས་མ་
བཅིངས། འཛིན་པས་མ་བསླད། ཉམས་མྱོང་དང་བྲལ་བ་ཡིད་བྱེད་ལས་འདས་པ་
ཞིག་དགོས་པ་ཡིན། ཞེས་གསུངས་སོ། ། ༈ སྤྱིར་དེང་སང་དུས་ཀྱི་དབང་གིས་
རྣལ་འབྱོར་དུ་རློམས་པ་ཀུན་ཀྱི་ཁ་ན་ལྟ་བ་ཁ་འབྱམས་རེ་ནི་འདུག་ཀྱང་། རྟགས་
སྤྱོད་པས་སྟོན། ཚད་རྨི་ལམ་གྱིས་འཛིན་གསུངས། དེས་གཞལ་ན། ཉོན་མོངས་



ཡང་གསང་ཐུགས་ཐིག་ཁྲིད་ཡིག་སྐོར།
ཉ༽ །
པའི་རྣམ་རྟོག་དང་། དགའ་སྡུག་སྤུ་ཙམ་གྱི་རྐྱེན་མི་ཐེག་པ་འདི་སྤྱིར་སྙིགས་མའི་
མངོན་རྟོགས་ཀྱང་ལོས་ཡིན་ཏེ། དགོས་ལྟ་བ་གོ་ཡུལ་ཙམ་ལས། མངོན་སུམ་ཚད་
མ་ཞིག་མ་རྟོགས་པའི་སྐྱོན་དང་། ལམ་རྟགས་གཉིས་ཀར་མཐོང་། ལ་ལ་དག་ཁོ་
བོ་ནི་རྫོགས་པ་ཆེན་པོའོ། །སྟོང་ཉིད་སྟོངས་སོ། བྱ་རྩོལ་ལས་འདས་སོ་ཞེས་སྟོང་
འུད་ཀྱིས་རྒྱུ་འབྲས་ཁྱད་དུ་གསོད་པ་དག་ཀྱང་མཆིས་ཏེ། སྐྱབས་རྗེའི་ཞལ་གསུངས་
གོང་དུ་ཞུས་པ་ལྟར་ཀུན་རྫོབ་སྟོང་ཉིད་དུ་ཤར་བའི་གནས་ལུགས་བསམ་གྱིས་མི་
ཁྱབ་པ་མངོན་དུ་གྱུར་ཀྱང་། སྟོང་ཉིད་རྒྱུ་འབྲས་སུ་ཤར་བའི་ཚོགས་གཉིས་སྒྱུ་མ་
ལྟར་བདེན་ཞེན་མེད་པར་གསོག་པ་ལས། རྒྱུ་འབྲས་ཁྱད་དུ་གསོད་པའི་ལྟ་སྒོམ་
ནི་ནང་པ་སངས་རྒྱས་ཀྱི་གྲུབ་མཐའ་སྨྲ་བ་སུས་ཀྱང་འཆད་ག་ལ་རུང་། དེ་རྙིང་ལུགས་
ལ་ཡོད་དམ་སུས་བསྟན་ཞེ་ན། སྔོན་སློབ་དཔོན་རྣམ་སྣང་ལོ་ཙཱ་བ་ཚ་བ་རོང་དུ་ཕེབས་
ཁར་རྒྱལ་པོ་ལ་ཞལ་ཆེམས་སུ་ཡི་གེ་བཞག་པའི་འབྲུ་དོན། རྒྱལ་པོ་ཁྱོད་ཀྱིས་ཡར་
སངས་རྒྱས་ལ་རེ་བ་མེད་པར་རྟོགས་ཀྱང་སྤྱི་བོར་བླ་མ་སྒོམས་ཤིག །མར་འཁོར་
བ་ལ་འཁྱམ་དུ་མེད་པར་རྟོགས་ཀྱང་རྒྱུ་འབྲས་ཀྱི་རྣམ་སྨིན་འཛེམས་ཤིག །ཆོས་ཉིད་
བསམ་དུ་མེད་པའི་དོན་ལ་ལོངས་སྤྱོད་ཀྱང་འདུས་བྱས་ཀྱི་དགེ་བའི་རྩ་བ་ལ་
ཆགས་འཕྲི་མེད་པར་མཛོད་ཅིག །ཅེས་གསུངས་པ་ལྟར་སྐྱབས་རྗེ་བླ་མས་རང་ཉིད་
ལ་ཞལ་གདམས་སྙིང་གི་བསླབ་བྱ་གནང་བ་ཡང་འདི་ལྟ་སྟེ། བསླབ་པར་བྱ་བ་ནི་
ཨོ་རྒྱན་ཆེན་པོ་སྲིན་ཡུལ་དུ་བྱོན་ཁར། རྒྱལ་པོ་ཆེན་པོ། ལྟ་བའི་ཕྱོགས་སུ་སྤྱོད་པ་
མི་ཤོར་བ་དང་། སྤྱོད་པའི་ཕྱོགས་སུ་ལྟ་བ་མི་ཤོར་བར་མཛོད། ཅེས་དང་། ལྟ་



་ མདོ་མཁྱེན་བརྩེའི་གསུང་འབུམ།
བའི་ཕྱོགས་སུ་སྤྱོད་པ་ཤོར་ན་དགེ་སྟོང་སྡིག་སྟོང་ནག་པོ་ཁ་འབྱམས་བདུད་ཀྱི་ལྟ་
བ་འབྱུང་ཉེན་དང་། སྤྱོད་པའི་ཕྱོགས་སུ་ལྟ་བ་ཤོར་ན་དངོས་པོ་དང་མཚན་མས་
བཅིངས་ནས་གྲོལ་བའི་དུས་མེད་པར་གསུངས་པའི་དོན་ནི། ལྟ་བ་གཏན་ལ་ཕབ་
ཚེ་འཁོར་འདས་ཀྱི་ཆོས་ཐམས་ཅད་རང་བཞིན་མེད་པར་སྟོངས་ཤིང་རྨི་ལམ་གྱི་
ཡོ་བྱད་དང་རྨི་ལམ་གྱི་ཤེས་པ་གཉིད་སད་དུས་སོ་སོར་མ་གྲུབ་ཅིང་། གཅིག་ཏུའང་
མི་གནས་པ་ལྟ་བུའམ། ཆུ་དང་རླབས་སོ་སོར་འབྱེད་དུ་མེད་པ་ལྟར་སྣང་ཚད་ཆབ་
རོམ་ཆུ་རུ་ཞུ་བའི་དཔེ་བཞིན། དགེ་བའི་ཕན་ཡོན་ལ་བྲོད་པ་དང༌། སྡིག་པའི་ཉེས་
དམིགས་ལ་འཇིགས་སེམས་མི་སྐྱེ་ཞིང་སྣང་སྲིད་འཁོར་འདས་ཀྱི་ཆོས་ཐམས་ཅད་
རྫུན་པའི་རང་བཞིན་དུ་གོ་དགོས་ཀྱང་། ཐལ་ཆེ་ན་དགེ་སྒྲུབ་སྡིག་སྤང་དང་བླང་
དོར་ལག་ལེན་ལ་གཡེལ་སྐྱོན་གྱིས་ རྒྱུ་འབྲས་ཁྱད་གསོད་བྱེད་པ་དག་འབྱུང་
དོགས་པ་དང་། སྤྱོད་པ་སྤྱད་ཚེ་ཆོས་རྣམས་རང་བཞིན་མེད་པར་མ་ཤེས་པའི་སྐྱོན་
གྱིས་རྒྱུ་འབྲས་ལ་བདེན་པར་ཞེན་ཐལ་བས་ལྟ་སྒོམ་ཁྱད་གསོད་ཀྱིས་རྒྱུ་འབྲས་ངོ་
བོ་ཁྱེར་ནས་སྟོང་ཉིད་ལ་སྐུར་འདེབས་བྱེད་པར་དགོངས་པ་གཉིས་ཀྱིས་སྟོང་པ་
དང་རྒྱུ་འབྲས་ཟུང་འཇུག་གིས་ཕྱོགས་ལྷུང་སྤང་བར་གདམས་པའོ། །དེ་ཉིད་ལག་
ཏུ་ཇི་ལྟར་བླང་ཚུལ་ནི་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་
སྣང་བཞིན་དུ་སྟོང་སྟེ། དཔེ་ནམ་མཁའ་དང་འཇའ་ཚོན་བཞིན། ཕར་ཕྱིན་དྲུག་
གིས་བསྡུས་པའི་ཆོས་ཐམས་ཅད་ཀུན་རྫོབ་རང་གི་ངོ་བོས་སྟོང་པས་རང་བཞིན་
མ་གྲུབ་ནའང་། སྟོང་པ་ཕྱལ་ཆད་ཀྱང་མ་ཡིན་ཏེ། རྩལ་སྣང་རྨི་ལམ་དང་སྒྱུ་མའི་



ཡང་གསང་ཐུགས་ཐིག་ཁྲིད་ཡིག་སྐོར། ་ ཉ༽
ཚུལ་གྱིས་བདེན་རྫུན་གཉིས་ཀའི་མཐའ་མ་ཐུག་པར་ཉམས་སུ་ལེན་དགོས་
པའོ། །མདོར་ན་ཐབས་སྤྱོད་པའི་ཕྱོགས་ཐམས་ཅད་སྣང་ལ་རང་བཞིན་མེད་པའི་
ཚུལ་གྱིས་ཅི་ནུས་སུ་སྒྲུབ་པ་དང་། ཀུན་རྫོབ་རང་གིས་སྟོང་ཞིང་དོན་དམ་གཞན་གྱིས་
སྟོང་པའི་ཤེས་རབ་ཀྱི་ངོ་བོ་སྟོང་མི་སྟོང་གཉིས་ཀ་གྲི་ཟད་གདར་ཟད་དུ་སོང་ཚེ།
ལྟ་བས་ལྟ་རུ་མེད་པའི་དོན་དང་མཇལ་ཞིང་། སྒོམ་པས་བསྒོམ་དུ་མེད་པ་ཇི་ལྟ་བ་
ཞིག་ཤེས་ཀྱང་། དབང་པོ་ཡང་རབ་ཅིག་ཅར་བའི་རིགས་ཁ་ཤས་ཙམ་མ་གཏོགས།
གཞན་མས་ད་དུང་གོ་བ་ཙམ་ལས་གནས་ལུགས་ཀྱི་བཞུགས་ཚུལ་ཇི་བཞིན་མ་
མཇལ་སྐྱོན་གྱིས་སྟོང་པར་འཛིན་པའི་བློ་བག་ལ་ཉལ་དྲི་ལྡན་གྱིས་རྫས་དེར་ཡང་
སྣོད་ཀྱི་དྲི་མ་མི་འདོར་བཞིན། གློ་བུར་དུ་ནད་རོ་ལངས་པ་ལྟར་འཕར་ནས། ཆགས་
པའི་གནས་ལ་ཆགས་ཤིང་། སྡང་བའི་ཡུལ་ལ་ཁྲོ་བ། ལམ་འོག་མ་ལྟར་སྤང་གཉེན་
གྱིས་ཕྱེ་བའི་བླང་དོར་ཡང་མ་ཡིན། སྒྱུ་མ་ལྟ་བུའི་ལམ་ཁྱེར་བྱས་པས་ཐེག་པ་ཆེན་
པོའི་སྡེ་སྣོད་ཀྱི་དགོངས་པ་ཡང་མ་ཡིན། ཐེག་རྩེ་ཤིན་ཏུ་རྣལ་འབྱོར་ལུགས་ཀྱི་ཉོན་
མོངས་རང་ངོར་གྲོལ་བ་ཡང་མ་ཡིན། ངེས་གསང་རྡོ་རྗེ་སྙིང་པོའི་རྣམ་རྟོག་ཕན་གནོད་
མེད་པ་ནི་ཕྱོགས་ཙམ་ཡང་ག་ལ་ཡིན། ཅི་ཡིན་འདི་ཡིན་མེད་པའི་གནས་ལུགས་
བློ་ཡུལ་དུ་ལུས་པ་ཞིག་འབྱུང་སྲིད་པས། འདི་ངོས་མ་ཟིན་ན་རྣམ་དཀར་སྒྲིབ་པའི་
གེགས་རྐྱེན་བྱེད་ངེས་པ་སྐྱོན་འདི་ཤེས་པར་བྱས་ན། གདོད་སྟོང་ཉིད་ཏུ་འབྲས་བུ་
ཤར་བའི་དོན་ཇི་བཞིན་རྟོགས་ཤིང་། དགེ་སྒྲུབ་སྡིག་སྤོང་སོགས་ཁྱད་དུ་མི་གསོད་
པར་ལུས་ངག་གི་དགེ་སྦྱོར་ལ་བརྩོན་བཞིན་བཟང་ངན་གཙང་གཙོག་འདི་ཕྱི་ལྷ་
，
11



མདོ་མཁྱེན་བརྩེའི་གསུང་འབུམ།
འདྲེ་དགའ་སྡུག་རེ་དོགས་སོགས་གཉིས་སུ་འཛིན་པའི་ཆ་ཐམས་ཅད་རྫུན་དུ་
ཤེས་ཀྱང་། ཤེས་བཞིན་ཡལ་བར་མི་འདོར་བར་སྒྱུ་མའི་སྐྱེས་བུས་སྒྱུ་མ་ལ་བདེན་
ཞེན་མེད་པས་སྒྱུ་མས་མི་འཆིངས་བ་ལྟ་བུ་ཞིག་འོང་བ་ཡིན། དེ་ཕྱིར་ལྟ་བ་མཁའ་
ལྟར་མཐོ་ཡང་སྤྱོད་པ་བག་ཕྱེ་ལས་ཞིབ་དགོས་ཚུལ་སློབ་དཔོན་པདྨའི་ཞབས་དང་
ཀུན་མཁྱེན་དྲི་མེད་འོད་ཟེར་ཡབ་སྲས་ཀྱི་གསུང་བཞིན་རྒྱུན་ཆགས་སུ་དྲན་པ་
གལ་ཆེ། ཞེས་ཕྲན་རང་ཉིད་ལ་ལྟ་བའི་དོགས་སེལ་དུ་གསུངས་པ་ཡིན། རྨི་ལམ་
འཁྲུལ་ངོར་ཆོས་རྒྱལ་རྗེས། །བཀའ་ཡིས་བསྐུལ་བ་ལ་བརྟེན་ནས། །གྲུབ་ཆེན་བླ་
མའི་གསང་ཚིག་སྐོར། །ཅུང་ཟད་བྲིས་ཤིང་ཕུལ་བའི་དགེས། །ཆོས་རྣམས་ཀུན་
གྱི་དེ་བཞིན་ཉིད། །རྟོགས་ནས་མཁའ་ཁྱབ་སེམས་ཅན་ཁམས། །གཉིས་སྟོང་ཡེ་
ཤེས་རྡོ་རྗེའི་གཞིར། །གནས་འགྱུར་འཁོར་བ་དོང་སྤྲུག་ཤོག །ཅེས་པའང་གཞོན་ནུ་བློ་
གྲོས་ཀྱིས་ཤར་མར་སྤེལ་བའི་ཡི་གེ་པ་ནི་རྡོ་རྗེའི་མཆེད་པོ་འོད་ཟེར་དཔལ་འབར་གྱིས་བགྱིས་པ་དགེའོ། །དགེའོ། །
དགེའོ། །བཀྲ་ཤིས། མངྒ་ལཾ།། །།
，



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཐུགས་དམ་སྒོམ་ཕྱོགས་སྐོར། ཇི་སྐད་གསུངས་པ་བཞིན། རིག་པ་བཅོས་མེད་ལས་
ལྷག་པ་མེད། ཤེས་པ་ལས་རླུང་གིས་བསྐྱོད་པ་ལས་རྣམ་རྟོག་ཤར་བ་ཡིན་ཚེ།
ཤར་ཕྲལ་ཉིད་དུ་ངོས་གཟུང་མེད་པར་ཡལ་ན་དེ་ཀ་རང་གིས་ཆོག་པ་ཡིན། ལར་
གནས་པ་ལ་དགའ་བ་དང་མ་གནས་པ་ལ་སྡུག་པ་བྱས་ན་ནོར་མི་བཏུབ། རིག་པ་
རང་བབ་ཏུ་བཞག་པའི་ཐོག་ནས་གནས་འགྱུ་ཐམས་ཅད་འོག་འབྱམས་ལུང་མ་
བསྟན་དུ་མ་སོང་བར་ཁོ་རང་གིས་ཁོ་རང་ངོ་ཤེས་པ་ལྟ་བུ་ཞིག་འདུག་ན་དེས་ཆོག་
འདི་གནས་འགྱུ་ལ་དྲན་པ་གཞུང་པོས་བརྟག་དཔྱད་བྱེད་པ་དང་མ་ནོར་བ་ཞིག་
དགོས། ཞེས་ལྗགས་རྩེ་མ་ཎི་བྷ་དྲ་ལའོ། ། ༈ ཨ་ད་ལྟའི་ཤེས་པ་བཟོ་མེད་འདི། །
ངེས་པ་དོན་གྱི་ཀུན་ཏུ་བཟང་། །སྒོམ་དུ་མེད་ལ་ཡེངས་སུ་ཕངས། །རང་སོར་ཞོག་
ཅིག་སྙིང་གི་བུ། །ཉམས་དང་རིག་པ་ཤན་ཕྱེད་པའི། །དྭངས་གསལ་དྲན་པ་བརྗོད་
མེད་འདི། །ཀ་དག་དོན་གྱི་གནས་ལུགས་ཡིན། །ཞེ་འདོད་སྤོངས་ཤིག་སྙིང་གི་བུ། །
གཏམ་དང་སྙན་གྲགས་མཐུ་རྩལ་སོགས། །བྱང་ཆུབ་སྒྲུབ་པའི་བདུད་གཅོད་ཡིན། །
རི་སུལ་མི་མེད་ལུང་སྟོངས་སུ། །འཇའ་ལུས་སྒྲུབས་ཤིག་སྙིང་གི་བུ། །སྙིང་གཏམ་ཚིག་
གསུམ་པ་ཞེས་བྱ་བ་འདི་ཡང་རྡོ་བོད་མཚམས་མོག་པ་ལྷ་རྩེའི་ནགས་ཁྲོད་དུ་རྫོགས་ཆེན་པ་པདྨ་དབང་ཆེན་ཡེ་ཤེས་
རོལ་བའི་རྡོ་རྗེས་སྨྲས་པའོ།། །།



མདོ་མཁྱེན་བརྩེའི་གསུང་འབུམ།
ཀཱི
ཡང་གསང་ཐུགས་ཀྱི་ཐིག་ལེའི་བཻཌཱུརྱ་ཡི་ཡི་གེའི་སྐོར་ལས་
གཏུམ་མོ་ཡེ་ཤེས་མེ་ལྕེའི་རྒྱབ་ཆོས་གསང་བ་
གཅིག་བརྒྱུད་བཞུགས༔
ཀཱབཱདཱརྐལཿ དབྱིངས་རིག་དབྱེར་མེད་ཧེ་རུ་ཀཿ གཏུམ་ཆེན་ཁྲོ་བོའི་རྒྱལ་ལ་བསྟོད༔ རྡོ་རྗེ་ཕག་མོའི་
ཐུགས་ཀྱི་བཅུདཿ བཻཌཱུརྱ་ཡི་བརྡ་རིས་ཀྱི༔ དགོངས་དོན་མན་ངག་ཟབ་པའི་གནད༔ སྐད་ཅིག་རྫོགས་སངས་རྒྱས་པ་
ཡི༔ ལམ་གྱི་ཆ་རྐྱེན་དངོས་གྲུབ་གྲོགསཿ རྟགས་བཅུ་ཡོན་ཏན་བརྒྱད་འཆར་ཞིངཿ རང་ལུས་གྲོལ་ཞིང་རྫུ་འཕྲུལ་
འགྲུབ༔ སྙིང་ལས་གཅེས་པའི་གདམས་པ་བསྟན༔ རྩ་བ་གསུམ་གྱིས་གནང་བ་སྩོལ༔ ཐོག་མར་སྔོན་འགྲོའི་རིམ་པ་ནི༔
དྲི་ཆུ་གཙང་མས་ལུས་བཀྲུས་ཤིང༔ ཁམས་འཁྲུགས་སྔོ་དང་བསིལ་ཟས་སྤངས༔ དྲོད་བཅུད་ཟས་ཀྱིས་རྩ་ཁམས་གསོ
འབྲུ་བཅུད་རྩི་བཅུད་གང་རུང་ལཿ ཆོས་སྨན་ཛཱ་ཏི་ཚ་བ་གསུམཿ བཏབ་པས་ལུས་ལ་ཁྱབ་པར་བྱུགསཿ ཤ་གོས་རས་
དཀར་དྲི་མེད་བརྟེན དྲོ་འཇམ་འབེལ་བའི་གདན་ཁར་གནས༔ སྙོམས་འཇུག་སེམས་ལས་ངལ་དུབ་སྤངས༔ དམ་
ཉམས་གྲིབ་དང་ཟས་གོས་འཛེམ དད་འདུན་མོས་གུས་དྲག་པོ་ཡིསཿ བླ་མའི་རྣལ་འབྱོར་གནད་དུ་བསྣུན གསོལ་
བ་བཏབ་ཅིང་དབང་བཞི་བླངཿ ལུས་གནད་ཆོས་བདུན་ལྡན་པ་ཡིས༔ རྩེ་གཅིག་གསོལ་བ་འདི་ལྟར་འདེབསཿ ཨེ་
མ་ཧོ༔ རྩ་ཁམས་དག་པ་ཆོས་དབྱིངས་ཕོ་བྲང་ནསཿ ཀུན་བཟང་རིགས་བརྒྱའི་ཁྱབ་
བདག་དྲི་མ་མེདཿ སྟོང་ཉིད་ཀུན་ཏུ་བཟང་མོ་དབྱིངས་ཕྱུག་ཡུམ༔ རྡོར་སེམས་ཡབ་
ཡུམ་དགའ་རབ་ཤྲཱི་སེངཿ གསོལ་བ་འདེབས་སོ་ཟབ་ལམ་དངོས་གྲུབ་སྩོལ༔ བྱིན་
རླབས་དངོས་གྲུབ་ཀུན་གྱི་འབྱུང་གནས་ཆེ དཔའ་བོ་བཛྲ་ཁྲག་འཐུང་ཧེ་རུ་ཀ



ཡང་གསང་ཐུགས་ཐིག་ཁྲིད་ཡིག་སྐོར། ༡༽
བདེ་བའི་ཡུམ་མཆོག་རྡོ་རྗེ་རྣལ་འབྱོར་མཿ འོད་ཀྱི་ལུས་ལ་ཡེ་ཤེས་སྙིང་པོ་ཅན༔
མཐུ་སྟོབས་རྫུ་འཕྲུལ་སྤྲུལ་སྒྱུར་རང་དབང་བརྙེས༔ གསོལ་བ་འདེབས་སོ་ཟབ་
ལམ་དངོས་གྲུབ་སྩོལཿ རྣམ་པར་སྣང་མཛད་རྡོ་རྗེ་མི་བསྐྱོད་པཿ རིན་ཆེན་འབྱུང་
ལྡན་སྣང་མཐའ་དོན་ཡོད་གྲུབ༔ དབྱིངས་ཕྱུག་སངས་རྒྱས་སྤྱན་དང་མཱ་མ་ཀི གོས་
དཀར་དམ་ཚིག་སྒྲོལ་མ་རིགས་མཆོག་ལྔ༔ རྡོ་རྗེའི་ཕུང་ཁམས་རྣམ་པར་དག་མཛད་
ལྷ གསོལ་བ་འདེབས་སོ༴ བྷུདྡྷ་བཛྲ་རཎྜ་པདྨ་དང༔ ཀརྨའི་རིགས་གྱུར་དཔའ་
བོ་ཌཱཀྐི་མ རྡུལ་གཅིག་སྟེང་ན་རྡུལ་སྙེད་གྲངས་མཉམ་པའི སྣོད་བཅུད་གཟུང་
དང་འཛིན་པ་རང་གྲོལ་ཞིང༔ འོད་སྣང་ཡེ་ཤེས་དྲྭ་བར་བྱིན་རློབས་པརཿ གསོལ་
བ་འདེབས་སོ༴ བདེ་ཆེན་ཟག་པ་མེད་པའི་ཡེ་ཤེས་ཀྱི༔ དགའ་བཞིའི་འགྲོས་ཀྱི་
དྲངས་པའི་བྱང་ཆུབ་སེམས༔ བདེ་ཆེན་ལོངས་སྤྱོད་ཆོས་སྤྲུལ་འཁོར་ལོ་བཞི༔ གསང་
བ་ཟབ་གསང་ཆེན་པོའི་གྲོང་ཁྱེར་སོགསཿ ཡོངས་གང་ཚོགས་ཆེན་གཉིས་རྫོགས་
སྒྲིབ་བཞི་དག༔ དབང་བཞི་གཅིག་ཆར་ཐོབ་ཅིང་སྐུ་བཞིར་སྨིན༔ བླ་མ་ཡབ་ཡུམ་
གསང་བར་མཉམ་སྦྱོར་བའི༔ བྱིན་རླབས་ཐུགས་རྗེ་ཡེ་ཤེས་སྣོད་ཆེན་གྱིས༔ རང་
ལུས་དྭངས་མའི་དབྱིངས་སུ་ཡོངས་སྦྱངས་ནསཿ ས་བཅུ་ལམ་ལྔ་བཙན་ཐབས་ཉིད་
དུ་བགྲོད༔ ཀུན་ཏུ་འོད་དང་མ་ཆགས་པདྨ་ཅན༔ རྡོ་རྗེ་འཛིན་པ་ཡེ་ཤེས་བླ་མ་
སོགསཿ སྣང་བཞིའི་ལམ་ལ་སྦྱངས་པའི་ཡོན་ཏན་གྱིས༔ ཨ་ཏི་ཐུན་མོངས་མ་ཡིན་
ས་གསུམ་པོ༔ ཉི་མའི་འགྲོས་བཞིན་ཆོས་སྐུའི་ཞིང་ཁམས་སུ༔ གཞོན་ནུ་བུམ་སྐུའི་
ཀློང་དུ་སངས་རྒྱས་ཤོག མོས་གུས་མཆི་མ་འཁྲུགས་པའི་ཚེ༔ ལུས་ཀྱི་བ་སྤུ་ཀུན་གཡོ་ཞིང༔ སྣང་བ་དག་
15



མདོ་མཁྱེན་བརྩེའི་གསུང་འབུམ།
པ་རབ་འབྱམས་འཆར༔ དེ་ཚེ་བྱིན་རླབས་ཞུགས་པའོ༔ དངོས་གཞིའི་ཉམས་ལེན་རིམ་པ་ནི༔ ཨོཾ་ཨཱཿཧཱུྃ༔ སྤྱི་
བོའི་བླ་མ་འོད་དུ་ཞུ ཟག་བཅས་ཕུང་པོ་འཇའ་ལྟར་ཡལཿ བརྟན་པ་སྣོད་ཀྱི་འཇིག་
རྟེན་ཁམས བདེ་ལྡན་ཞིང་གི་ཕོ་བྲང་དབུསཿ སྣ་ཚོགས་པདྨ་ཟླ་བ་དངཿ ཉི་མའི་
དཀྱིལ་འཁོར་མཛེས་པ་ལཿ མཐའ་སྐོར་འོད་ཟེར་འཕྲོ་བའི་དབུསཿ རང་ཉིད་
དཔའ་བོ་བཛྲ་ནི༔ ཧེ་རུ་ཀ་དཔལ་དཀར་དམར་མདངསཿ གཞོན་ཚུལ་མཛེས་འཛུམ་
ཆགས་པའི་ཉམསཿ ཞལ་གཅིག་སྤྱན་གསུམ་ཐོར་ཚུག་ཅན༔ དབུ་སྐྲ་ལྷག་མས་སྐུ་
རྒྱབ་ཁེབ ཕྱག་གཉིས་རྡོར་དྲིལ་ཡུམ་ལ་འཁྱུད༔ ཞབས་གཉིས་འདོར་སྟབས་རོལ་
པའི་པརཿ བདེ་ཆེན་རྡོ་རྗེ་རྣལ་འབྱོར་ཡུམ༔ དམར་གསལ་ཆགས་པའི་གཟི་འོད་
འབརཿ གྲི་ཐོད་འཛིན་ཅིང་ཡབ་ལ་འཁྲིལ༔ དབུ་སྐྲ་སིལ་མ་སྐུ་རྒྱབ་ཁེབ ཞབས་
ཟུང་ཡབ་ཀྱི་རྐེད་ནས་འཁྱུད༔ འོད་དང་འོད་ཟེར་འཕྲོ་བ་ཡི༔ ལུས་དབུས་དྲངས་
པོར་རྩ་དབུ་མ མཐིང་གསལ་མཚན་ཉིད་བཞི་ལྡན་པཿ སྦོམ་ཕྲ་ཚད་དང་ལྡན་པ་
ལཿ ཡར་སྣེ་སྤྱི་བོར་ཚངས་བུག་ཟླུམ མར་སྣ་གསང་བའི་གནས་སུ་ཟུག༔ གཡས་
གཡོན་རོ་རྐྱང་དཀར་དམར་ཟུརཿ མར་སྣེ་ལྟེ་འོག་དབུ་མར་ཟུག ཡར་སྣ་སྣ་བུག་
གཉིས་སུ་ཧརཿ དབུ་རྐྱང་རོ་གསུམ་ལས་གྱེས་པའི༔ རྩ་ཕྲན་ས་མ་ཡ་འབུམ་སྡེ
རྩ་ལ་བརྟེན་པའི་རླུང་གི་དུག༔ ཉོན་མོངས་ཤེས་བྱ་ཕུང་པོའི་ཁམས༔ མ་རིག་རྟེན་
འབྲེལ་རྒྱུས་བསྐྱེད་པའི༔ སྡིག་སྒྲིབ་ཉེས་ལྟུང་བག་ཆགས་གྲིབཿ བྱིན་རླབས་ཨཱདཀར་
ལས་བྱུང་བའི༔ ཐུགས་རྗེའི་ཡེ་ཤེས་རླུང་གིས་དེད༔ དབང་ཆེན་གཞི་ལ་སིབ་སིབ་
ཐིམ༔ མཁའ་ལྡིང་འཕར་བའི་སྟངས་སྟབས་ཀྱིས༔ ཉོན་རྩ་དགག་ཅིང་སྡིག་མཛུབ་རྩེའི༔ ལྡེམ་ཞིང་གཡས་གཡོན་



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
དབུས་གསུམ་ན རླུང་རོ་ལན་དགུ་ཕྱིར་ཕྱུང་ངོ༔ ཧ་སྒྲ་དང་བཅས་སྦྱངས་པ་ཡིསཿ རླུང་དུག་ཐམས་ཅད་སང་སངས་
དག༔ རྩ་གནས་སྐྱོན་དང་བྲལ་བར་བསམ༔ དེ་ནས་དབུ་མ་ལས་སྐྱེས་པའི༔ བདེ་ཆེན་འཁོར་
ལོའི་རྩ་འཁོར་དཀརཿ ལོངས་སྤྱོད་སེར་ཞིང་ཆོས་འཁོར་མཐིང༔ ལྟེ་བར་དམར་
ལ་གསང་གནས་ལྗང༔ གྲངས་ནི་ངེས་པར་མི་འཛིན་ཅིང༔ སྦུབ་སྟོང་དབུ་མའི་ནང་
དུ་ཟུག༔ རྩ་བའི་འཁོར་ལོ་ལྔ་པོ་ལཿ རྩ་ཕྲན་ས་མ་ཡ་འབུམ་སྡེ ནང་ཁོང་དཔའ་
བོ་མཁའ་འགྲོའི་གྲོང དབུ་མའི་ཡར་སྣེ་ཧཾ་ཡིག་དཀརཿ བླ་མ་སངས་རྒྱས་ཀུན་
འདུས་དཔལཿ མར་སྣ་ཨ་ཤད་མེའི་རང་བཞིན༔ ཤེས་རབ་ཡུམ་གྱི་ངོ་བོར་གནས
རང་ལས་འཕྲོས་པའི་འོད་ཟེར་གྱིསཿ སྣོད་བཅུད་འོད་ཞུ་བཀྲག་མདངས་བཅུད༔
ཡོན་ཏན་འོད་མཐིང་རྣམ་པར་བསྡུསཿ སྣ་བུག་ནས་དྲངས་འགུགས་བསྐྱིལ་གཅུན༔
དལ་གྱིས་ཕྱུང་དང་གནད་བཞིར་འབབཿ བདེ་གཤང་སྒོ་གཉིས་འགགས་བྱས་ལ
བྱིན་རླབས་འོད་ཀྱིས་མཁའ་འགྲོ་བསྐུལཿ ཐུགས་རྗེ་ཤེས་རབ་ཡེ་ཤེས་ཀྱི༔ བྱིན་
རླབས་མེ་དཔུང་ཚ་དབལ་ལྡན༔ འབར་ཞིང་གསང་བའི་འཁོར་ལོ་ནས… རིམ་
བཞིན་བདེ་ཆེན་འཁོར་ལོའི་བར༔ རྩ་འཁོར་ལྔ་དང་རྩ་ཕྲན་ཚོགསཿ ལུས་ཀྱི་ནང་
ཁོང་ཀུན་ཁྱབ་པའི༔ གཟུང་འཛིན་རྣམ་རྟོགས་བག་ཆགས་བསྲེགསཿ འཁོར་འདས་
སྤྱི་དཔལ་ཆེན་པོའི་ངངཿ སླར་ཡང་ཆགས་ཆེན་ཡེ་ཤེས་མེསཿ ཧཱུྃ་ཡིག་དཔའ་བོའི་
ཐུགས་རྒྱུད་བསྐུལཿ རྗེས་བརྩེའི་ཞུ་བདེས་ཉམས་རྒྱས་ཤིང༔ བྱིན་རླབས་ཡེ་ཤེས་
བདུད་རྩིའི་རྒྱུན༔ དཀར་གསལ་ཟླ་བ་ཞུན་མའི་མདོག༔ བབ་ཅིང་བདེ་ཆེན་འཁོར་
ལོ་རུ༔ བྷུདྨ་ཧེ་རུ་ཀཡབ་ཡུམ༔ འཁོར་ཚོགས་ཏིལ་གོང་ཁ་ཕྱེས་བཞིན༔ བཞུགས་
17
་



མདོ་མཁྱེན་བརྩེའི་གསུང་འབུམ།
པར་བདུད་རྩིའི་མཆོད་པས་མཉེས༔ ཚོགས་གཉིས་རྫོགས་ཤིང་གཏི་མུག་དངཿ ལུས་
ཀྱི་སྒྲིབ་དག་བུམ་དབང་རྫོགསཿ རྣམ་པར་སྨིན་པའི་རིག་འཛིན་དང༔ སྤྲུལ་པའི་
སྐུ་རུ་སྨིན་པ་ཡིསཿ ས་བོན་དགའ་བའི་ཡེ་ཤེས་ཀྱི རྟགས་མཚན་མངོན་གྱུར་
འབྲས་བུའོ༔ དམིགས་མེད་ངང་དུ་དར་ཅིག་བཞག རིམ་བཞིན་བདུད་རྩི་བབ་པ་
ཡིསཿ མགྲིན་པ་ལོངས་སྤྱོད་འཁོར་ལོ་རུ༔ རཏྣ་ཧེ་རུ་ཡབ་ཡུམ་གཙོ འཁོར་
ཚོགས་ཏིལ་གོང་ཕྱུར་འདྲ་ལ མཆོད་ཅིང་ཚོགས་རྫོགས་ང་རྒྱལ་དང༔ ངག་གི་
སྒྲིབ་དག་གསང་དབང་རྫོགསཿ ཚེ་ལ་དབང་ཞིང་ལོངས་སྐུ་རུ༔ སྨིན་པའི་ས་བོན་
མཆོག་ཏུ་དགའི ཡེ་ཤེས་རྟགས་མཚན་མངོན་དུ་གྱུར༔ སླར་ཡང་ངང་མདངས་
སྐྱོང་བའོ༔ སྙིང་ཁ་ཆོས་ཀྱི་འཁོར་ལོར་བདུད་རྩི་བབཿ བཛྲ་ཧེ་རུ་ཡབ་ཡུམ་གཙོ་
དང་འཁོར ཏིལ་གྱི་གོང་བུ་ལྟ་བུར་བཞུགས་པར་མཆོདཿ ཚོགས་རྫོགས་ཞེ་སྡང་
ཡིད་ཀྱི་སྒྲིབ་པ་དག ཤེར་དབང་རྫོགས་ཤིང་ཕྱག་རྒྱ་ཆེན་པོ་དང༔ ཆོས་སྐུར་སྨིན་
པའི་ས་བོན་དགའ་བྲལ་གྱིས༔ ཡེ་ཤེས་མངོན་གྱུར་འབྲས་བུ་རྟགས་མཚན་ནོ༔ རང་
གྲོལ་ཆེན་པོའི་ངང་ལ་དར་གཅིག་བཞག༔ བདུད་རྩི་བབ་པའི་སྤྲུལ་པའི་འཁོར་ལོ་
རུ༔ པདྨ་ཧེ་རུ་ཡབ་ཡུམ་གཙོ་དང་འཁོརཿ གྲངས་མེད་མཆོད་ཅིང་ཚོགས་ཆེན་གཉིས་
མཐར་ཕྱིན འདོད་ཆགས་སྒྲིབ་དག་རིག་པའི་རྩལ་དབང་རྫོགས༔ ལྷུན་གྲུབ་རིག་
འཛིན་ངོ་བོ་ཉིད་སྐུར་སྨིན༔ བསམ་མི་ཁྱབ་པའི་དགའ་བའི་ཡེ་ཤེས་མཆོག མངོན་
དུ་གྱུར་པ་རྟགས་མཚན་འབྲས་བུ་སྟེ༔ ཡེ་ཤེས་ངང་དུ་དར་གཅིག་མཉམ་པར་བཞག
བདུད་རྩི་དྲག་ཕབ་བདེ་སྐྱོང་འཁོར་ལོ་རུ༔ ཀརྨ་ཧེ་རུ་ཡབ་ཡུམ་འཁོར་གྲངས་མེད
18



ཡང་གསང་ཐུགས་ཐིག་ཁྲིད་ཡིག་སྐོར། ཉ༽་
མཆོད་པས་ཚོགས་ཆེན་གཉིས་ཀྱི་མཐའ་རྫོགས་ཤིང༔ ཕྲག་དོག་ཤེས་བྱའི་སྒྲིབ་པ་
ཕྲ་མོའི་ ཡོངས་སུ་དག་ནས་དོན་གྱི་དབང་རྫོགས་མཐརཿ མངོན་པར་བྱང་ཆུབ་
སྐུ་རུ་སྨིན་པ་ཡིསཿ ས་བོན་ལྷན་ཅིག་སྐྱེས་པའི་ཡེ་ཤེས་མཆོག མངོན་དུ་གྱུར་
དུས་ལམ་གྱི་འབྲས་བུའོ༔ དེ་ཚེ་དཔའ་བོ་ཡབ་ཡུམ་མཉམ་སྦྱོར་བའི ཐིག་ལེ་དཀར་
དམར་འདྲེས་ཚེ་དབའ་རླབས་ཀྱིསཿ ཡེ་ཤེས་ཆེན་པོ་ངོ་འཕྲོད་རྩལ་རྫོགས་ཤིངཿ ཕྲ་
མོའི་རྣམ་རྟོག་མ་ལུས་དབྱིངས་སུ་ཟད སྨྲ་བསམ་བརྗོད་མེད་ཀ་དག་ཡེ་གྲོལ་གྱིས
དགོངས་པ་མངོན་གྱུར་ཐེ་ཚོམ་སྒྲོག་ལས་གྲོལ༔ དེ་ཚེ་དེ་ཡི་འབྲས་བུ་ཨེ་མ་ཧོ༔ སླར་
ཡང་དཀར་དམར་འདྲེས་པའི་ཡེ་ཤེས་མེས རྩ་གནས་ལུས་ཀྱི་ཕྱི་ནང་ཀུན་ཁྱབ་
ཅིངཿ བརྟན་གཡོ་དངོས་པོར་འཛིན་པ་ཀུན་བསྲེགས་སྦྱངས༔ མེ་ལྕེ་ཚུར་འདུས་རྩ་
ཁམས་དཀར་དམར་གྱིསཿ བདུད་རྩིས་ཁྱབ་ཅིང་འཛིན་འདྲེན་བཀྲམ་པའི་གནདི
གླང་ཆེན་སྟབས་ཀྱིས་རྒྱུ་འདྲེན་ལན་གསུམ་དྲངས སེང་གེའི་སྟབས་ཀྱིས་བདེ་ཆེན་
འཁོར་ལོར་བཅིངཿ རྨ་བྱའི་སྟབས་ཀྱིས་སྟོད་སྨད་ཁྱབ་པར་བཀྱེ གྱི་ལིང་སྟབས་
ཀྱིས་རྩ་གནས་ཀུན་ཏུ་བཀྲམཿ ཤང་ཤང་སྟབས་ཀྱིས་ཕྱི་ནང་མཉམ་པར་བྱ༔ འདི་
ནི་གབ་ཚིག་གསང་བའི་རྒྱ་ཅན་ཏེ༔ འཕོ་མེད་ཐིག་ལེའི་རྣལ་འབྱོར་ལས་གཞན་མིན
ས་མ་ཡཿ ཐུན་མོང་བྲབ་པ་ཐལ་མོ་ཐག་སྒྲ་བཅསཿ སྤྱི་བོ་མགྲིན་སྙིང་ལྟེ་གསང་
དཔུང་བརླ་བྲབ གཞིལ་བ་ལག་འཐིལ་དྲོད་བསྐྱེད་མགོ་བོ་དང༔ སྟོད་སྨད་ཡན་
ལག་རྩ་གནས་ཁྱབ་པར་འཕུརཿ གཅུད་པ་ཕོ་བསྐོར་རྐྱེན་བཙལ་ལུས་ཀུན་སྒྲིམ
རྩ་ཤད་ཡན་ལག་འཕེན་སྡུད་ལན་གསུམ་བྱ དེ་ནས་རྡེབ་ཆུང་གསུམ་མཐར་ཧ་ཞེས་
，
19 །



མདོ་མཁྱེན་བརྩེའི་གསུང་འབུམ།
པའི༔ ལུས་ཀུན་དཀྲུགས་ཤིང་སླར་ཡང་སེམས་དཔའི་སྟངསཿ རྩོལ་མེད་བར་རླུང་
བུམ་པ་ཅན་དང་བསྒྲགསཿ དམིགས་མེད་ཡེ་ཤེས་ཁྱབ་གདལ་ཆེན་པོའི་ངང ཅི་
གནས་མཉམ་པར་བཞག་ཅིང་དགེ་བ་བསྔོ༔ ལམ་འདིར་གོམ་པ་མཐར་ཕྱིན་འབྲས་
ཐོབ་ཚེ༔ རྩ་མདུད་གྲོལ་དང་ཟད་པའི་ཏིང་ངེ་འཛིན༔ རླུང་གི་ལས་ཕྲན་སྣ་ཚོགས་
གཞུང་དང་བསྟུན༔ ཐོག་མར་ལུས་ལ་ཟུག་གཟེར་སྣ་ཚོགས་འབྱུང༔ དེ་ཚེ་སྙིང་རུས་
བརྩོན་འགྲུས་དྲག་པོ་བསྐྱེད༔ བར་དུ་བདེ་དྲོད་རབ་འབར་གོས་མི་དགོས བཀྲག་
མདངས་གཟི་བརྗིད་རྒྱས་ཤིང་ཆགས་པ་འཕེལཿ ཐིག་ལེ་འཕོ་མེད་བཟོད་པའི་གོ་ཆ་
གྱོན༔ ཐ་མ་རྩ་འབྱོངས་རླུང་ཆུན་ཐིག་ལེར་དབངཿ ཡེ་ཤེས་ཆེན་པོའི་འབྲས་བུ་མངོན་
དུ་གྱུརཿ མངོན་ཤེས་རྫུ་འཕྲུལ་རྟགས་མཚན་དཔག་མེད་འབྱོངས༔ ཏིང་འཛིན་དང་
ལྡན་འབྱུང་བཞི་རང་དབང་བསྒྱུརཿ འབྲས་བུའི་ཡོན་ཏན་བརྗོད་ཀྱིས་མི་ལང་ངོ༔ ཡེ་
ཤེས་མཁའ་འགྲོ་ཐུགས་ཀྱི་བརྣག་བྱས་ཆོསཿ ཆོས་ཀྱི་བདག་མོའི་བསྐུལ་བ་ལན་
གསུམ་བརཿ ལས་ལྡན་བུ་ཡི་དོན་དུ་མཛད་བཞིན་དུ༔ བཻཌཱུརྱ་ཡི་ཡི་གེའི་བརྡའ་རིས་
དོན སྟོན་པ་དྲི་མ་མེད་པའི་དགོངས་ཟབ་གནདཿ གསང་བདག་དགའ་རབ་དཔའ་བོས་
བརྡའི་བཀྲོལ་བཞིན༔ བརྟུལ་ཞུགས་ཨ་ཙར་དམར་པོའི་དག་པར་ཕབཿ ཤིན་ཏུ་ཟབ་
པའི་མན་ངག་བཀའ་རྒྱ་ཅན༔ དམ་ཉམས་སྣོད་མིན་ལག་ཏུ་ཤོར་ར་རཿ སྔགས་སྲུང་
གཟའ་དང་ཤ་ཟ་མཆེད་ལྔ་ཡི ཉིན་མཚན་དུས་དྲུག་མ་གཡེལ་བྱ་ར་གྱིསཿ ས་མ་ཡཱ༔ རྒྱ་
རྒྱ་རྒྱ༔ གུ་ཧྱ༔ སྐུ་གསུང་ཐུགས་ཀྱི་རྒྱ༔ ཟབ་རྒྱ༔ སྦས་རྒྱ༔ མེ་མོ་སྦྲུལ་གྱི་ལོའི་ཆོ་འཕྲུལ་ཟླ་བའི་དམར་ཕྱོགས་ལ་དོག་
པར་ཕབ་པའི་ཡེ་གེའི་འདུ་བྱེད་རང་སློབ་ར་སྨིས་མིང་འཛིན་གྱིས་བགྱིས་པ་བྱིན་རླབས་ཡ་མཚན་ཨེ་མ་ཧོ༔ ་ ་



ཡང་གསང་ཐུགས་ཐིག་ཁྲིད་ཡིག་སྐོར།
ཉ༽
༄༅། །བདེ་སྟོང་རླུང་གི་རྫོགས་རིམ་སྙན་བརྒྱུད་ཡིད་བཞིན་
ནོར་བུའི་ཤོག་དྲིལ་དུ་གབ་པའི་མན་ངག་སྐོར་རེ་
ཞིག་བར་དུ་ཟིན་བྲིས་སུ་བཀོད་པ་རྗེ་བླ་མའི་
ཐུགས་ཀྱི་ཐིག་ལེ་དཔའ་བོ་མཁའ་འགྲོའི་
སྙིང་མཛོད་གསང་རྒྱ་ཅན་
བཞུགས་སོ། །



མདོ་མཁྱེན་བརྩེའི་གསུང་འབུམ། .
༄༅། །མཁས་པ་རྒྱ་མཚོས་གཙུག་གི་རྒྱན་དུ་བཀུར། །གྲུབ་པ་འབུམ་གྱིས་དཀྱིལ་
འཁོར་བདག་པོར་བརྙེས། །བགྲངས་ཡས་བསོད་ནམས་ཞིང་ས་བླ་ན་མེད། །རིགས་
རྣམས་ཀུན་འདུས་རྩ་བའི་བླ་མར་འདུད། །དེང་འདིར་ཀུན་མཁྱེན་རིན་པོ་ཆེའི་རྫོགས་
རིམ་རྩ་རླུང་གནང་སྐབས་སྙན་བརྒྱུད་ཡི་གེ་མེད་པ་འགའ་རེ་རེ་ཞིག་བར་བརྗོད་
བྱང་ཤོག་སྐྱ་བཀོད་པ་ལས་ཁྱབ་བདག་རྩ་གསུམ་ཀུན་འདུས་བླ་མས་གནང་བར་
མཛད་དུ་གསོལ། །དང་པོ་སྔོན་འགྲོའི་སྐོར་ལ་ཕྱི་ལུས་ཀྱི་སྟོང་རེ། ནང་རྩ་ཡི་སྟོང་ར།
གསང་བ་སེམས་ཀྱི་སྟོང་ར་བཅས་གསུམ་གྱིས་བསྟན་ལ་དེ་ནི་དང་པོ་ཕྱི་ལུས་ཀྱི་
སྟོང་ར་ནི། སྒལ་ཚིག་དོང་རྩེ་བརྩེགས་ལྟར་མདའ་བཞིན་དྲང་། །ཞབས་གཉིས་
སྐྱིལ་ཀྲུང་ཕྱག་གཉིས་མཆུན་བརྩལ་ཏེ། །དྲང་པོ་བསྲང་ཞིང་མཐེ་བོང་སྲིན་ལག་གི །
ཙ་མནན་རྡོ་རྗེའི་ཁུ་ཚུར་དང་བཅས་པས། །གྲུ་ཡི་རྩ་ནག་ནན་གྱིས་མནན་པ་དང་། །
མགྲིན་པ་ཅུང་བཀུགས་ལྕེ་ནི་ཡ་རྐན་སྦྱར། །མིག་གཉིས་སྣ་རྩེའི་ནམ་མཁར་བལྟ་
བ་སོགས། །ལུས་ཀྱི་རྣམ་སྣང་ཆོས་བདུན་བཅའ་བའམ། །དེ་ནས་རང་ཉིད་སྔར་
རྣལ་འབྱོར་དམར་མོ་གྲི་ཐོད་ཅན་གསལ་བ་དེ་སྐད་ཅིག་གིས་གནས་འགྱུར་ནས་
འཁོར་བའི་སྐྱོན་གྱིས་མ་གོས་པའི་རྟགས་སུ་སྣ་ཚོགས་པདྨའི་གདན། འཁོར་བའི་
ཚ་གདུང་འཇོམས་པའི་རྟགས་སུ་ཟླ་གདན། མ་རིག་མུན་པ་སེལ་བའི་རྟགས་སུ་
ཉི་གདན། དེ་སྟེང་རང་ཉིད་ཕྱི་ལྟར་ན་རིག་འཛིན་རྡོ་རྗེ་ཆོས། ནང་ལྟར་ན་གསང་
བའི་བདག་པོ་རྡོ་རྗེ་ཅན། གསང་བ་ལྟར་ན་གདོད་མའི་སངས་རྒྱས་ཀུན་ཏུ་བཟང་
པོ་དང་། ཆོས་ཉིད་འགྱུར་བ་མེད་པའི་རྟགས་སུ་སྐུ་མདོག་མཐིང་སྐྱ། ཆོས་སྐུ་ཐིག་



ཡང་གསང་ཐུགས་ཐིག་ཁྲིད་ཡིག་སྐོར། ༡༽
ལེ་ཉག་གཅིག་རྟོགས་རྟགས་སུ་ཞལ་གཅིག་པ། ཁམས་གསུམ་པའི་སེམས་ཅན་
ལ་བུ་གཅིག་པུའི་མ་ལྟར་ཐུགས་རྗེ་རྗེས་ཆགས་སྙིང་རྗེའི་ནམ་ཡང་མི་སྐྱུད་པའི་
རྟགས་སུ་ཅུང་ཟད་ཞི་མ་ཁྲོའི་རྣམ་འགྱུར་ཅན་སྐུ་གསུམ་རྫོགས་པའི་རྟགས་སུ་
སྤྱན་གསུམ་པ། ཐིག་ལེ་བཅུ་དྲུག་གནས་སུ་དག་ཕྱིར་དབུ་སྐྲ་ཐོར་ཅོག་ཅན། འཁོར་
བ་ཐུགས་རྗེ་འདྲེན་པའི་ཕྱིར་ལྷག་མས་སྐུ་རྒྱབ་ཁེབ་པ། བདེན་གཉིས་ཟུང་དུ་འཇུག་
ཅིང་ས་བཅུ་ཟིལ་གྱིས་གནོན་པའི་རྟགས་སུ་ཞབས་གཉིས་འདོར་སྟབས་ཅན།
བདེན་གཉིས་འདུ་འབྲལ་མེད་ཅིང་བག་ཆགས་རྐྱེན་གྱིས་མ་གོས་པའི་རྟགས་
སུ་སྐུ་གཅེར་བུ་རྒྱན་ཐམས་ཅད་སྤངས་པའོ། །ཐབས་དང་ཤེས་རབ་འདུ་འབྲལ་མེད་
ཅིང་བདེ་སྟོང་དགའ་བཞིའི་ཡེ་ཤེས་ལ་རོལ་པའི་རྟགས་སུ་རྡོར་དྲིལ་དང་བཅས་
ཡུམ་ལ་འཁྲིལ་བ། ཡུམ་རྣལ་འབྱོར་དམར་པོ་ཡང་བདེ་སྟོང་གཉིས་སུ་མེད་ཅིང་
ཐུགས་རྗེས་ཆགས་པས་ཁམས་གསུམ་དབང་དུ་འདུ་བའི་རྟགས་སུ་སྐུ་མདོག་
དམར་མོ། ཕྱག་གཡས་གཟུང་འཛིན་གྱི་རྣམ་རྟོག་གཅོད་པའི་རྟགས་སུ་གྲི་གུག་དང་
བཅས་ཡབ་ཀྱི་མགུལ་ནས་འཁྱུད་པ། གཡོན་ཁམས་གསུམ་དབང་དུ་སྡུད་པ་དང་།
ཉོན་མོངས་མ་སྤངས་རང་བཞིན་གྲོལ་བའི་རྟགས་སུ་ཐོད་པ་ཁྲག་གིས་བཀང་བ་
བསྣམས་པའོ། །གཉིས་པ་ནང་རྩའི་སྟོང་ར་ནི། དེ་ལྟར་ཡབ་ཡུམ་གཉིས་སུ་མེད་
པ་གསལ་བའི་སྐུ་དབུས་དྲང་པོར། རྩ་དབུས་མ་མཐིང་གི་ཤུན་པ་ལྟར་སྔོ་བ པདྨའི་
འདབ་མ་ལྟར་སྲབ་པ། ཏིལ་གྱི་མར་མེ་ལྟར་གསོལ་བ། ཆུ་ཤིང་གི་སྡོང་པོ་ལྟར་
དྲང་བ་སྟེ་མཚན་ཉིད་བཞི་ཀ་ཚང་བའི་འོད་རྩ་ཕྱི་ནང་སྒྲིབ་མེད་སྦོམ་ཕྲ་མདའ་སྨྱུག་
༡3



-
མདོ་མཁྱེན་བརྩེའི་གསུང་འབུམ། །
ཙམ་ལས་ཞིབ་ཏུ་བརྗོད་ན་ལག་གཡོན་མཐེབ་འཛུབ་བསྣོལ་བའི་ནང་ཁོང་ངམ་གུ་
བྱ་བཛྲ་ཙམ་ཡིན་ཞེས་གསུངས། གཡས་རོ་མ་དཀར་མོ་གཡོན་རྐྱང་མ་དམར་མོ་
གཉིས་སྲིན་མཇུག་གི་ཚད་ཙམ་ལ་ལུག་གི་རྒྱུ་མ་ལྟ་བུར་ཀར་ཀོར་ཅན་ཞིག་བསམ་ལ།
དེ་ཡང་དབུ་མའི་མར་སྣ་འདི་གཉེར་བོ་ཆེའི་སྤུ་ནག་གི་མཚམས་ནས་གཉིས་སུ་
གྱེས་ལ་རོ་རྐྱང་གཉིས་དབུ་མ་ལས། ཐ་དད་པའི་རྩ་མ་ཡིན་ལ་མདོ་མཚམས་ནས།
ཡི་གེ་ཆའི་འཕོང་ལྟ་བུ་འདུག་སྟེ་གཉིས་སུ་གྱེས་ནས་དབུ་མའི་གཡས་གཡོན་གྱེན་
ལ་སོང་སྟེ་ལྟག་པ་ནས་ཀུན་སྣ་བུག་གཉིས་སུ་ཧར་རེ་ཟུག་པར་བསམ། དབུ་མའི་
ཡར་སྣ་སྤྱི་བོའི་གཙུག་གི་ཚང་བུག་ནས་ཁ་ཟླུམ་པོར་འཁྱིལ་བ་བསྒོམ་མོ། །དེ་ནས་
སྲིན་ལག་གི་རྩ་དང་མཆན་ཁུང་གཉིས་ནས་ལས་ཉོན་རྒྱུ་བའི་རྩ་ཡོད་པ་དེ་དྲག་
པོར་མནན་ནས། དང་པོ་གཡས་རླུང་ནས་འགོ་བརྩམས་ཏེ་རེས་མོས་བདུན་བདུན་
དགོས་པའི་དམིགས་པ་ནི། འདི་ཕྱི་ནང་གཉིས་ལས། ཕྱི་ལུས་ཀྱི་དུག་ཤ་ས་ཁམས།
ཁྲག་ཆུ་ཁམས། དྲོད་མེ་ཁམས། དབུགས་རླུང་ཁམས། རྣམ་ཤེས་ནམ་མཁའི་
ཁམས་ཏེ་འབྱུང་བ་ཆེན་པོ་ལྔའི་དུག་དང་། ནང་སེམས་ཀྱི་དུག་ཉོན་མོངས་པ་ལྔ་
གཙོ་བོར་སྨོས་པའི་ཚེ་འཁོར་བ་ཐོག་མཐའ་མེད་པའི་སྐབས་ནས་དུས་དེ་རིང་ཡན་
ཆད་དུ་ལས་ཉོན་སྡིག་སྒྲིབ་སོ་ཐར་སྡོམ་པ། བྱང་སེམས་རྩ་ལྟུང་གསང་སྔགས་དམ་
ཚིག་སོགས་ཉམས་ཆགས་ཉེས་ལྟུང་དྲི་མའི་ཚོགས་ཐམས་ཅད་དུད་ཁུ་སོལ་ཁུ་
རླུང་གི་རྣམ་པས་ཕྱིར་དེད་དེ་དབང་ཆེན་གསེར་གྱི་ས་གཞི་ལ་ཐིམ་པའི་མོས་པ་
དང་བསྒྲགས། རོ་རྐྱང་གཉིས་ནས་ལས་ཀྱི་རླུང༔ གཡས་གཡོན་རེས་མོས་སོགས།
མས
24



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བྲལ་བ་བསམ༔ འདོན་སྒོམ་སྤེལ་བའི་ཐོག་དེ་ནས་ཧ་ཞེས་དབུགས་བཏང་ལ ངལ་
གསོ་ཤེས་པ་རྣལ་དུ་དབབ དཀྱིལ་བཤིགས་ངལ་གསོ་བྱེད་པ་ལ། རླུང་རོ་དགུ་
ཕྲུག་བྱེད་ན་གཡས། །ཞེ་སྡང་རླུང་དཀར་ནག་གསུམ་འབུད། །གཡོན་འདོད་རླུང་
དམར་ནག་གསུམ་འབུད། །ཆ་མཉམས་གཏི་མུག་རླུང་མཐིང་གསུམ། །འཕྲོར་
དཀྱིལ་བཤིགས་སོགས་སོ། །གསུམ་པ་གསང་བ་སེམས་ཀྱི་སྟོང་ར་བཤད་པ་ལ་
བྱིན་རླབས་དངོས་གྲུབ་བསྡུ་བའི་གནད་ནི་སྔར་བླ་མའི་རྣལ་འབྱོར་འདོན་སྐབས་
དུས་གསུམ་རྒྱལ་བའི་ཞལ་ཚབས། སྐུ་བཞི་ཡེ་ཤེས་ལྔ་ཡི་བདག་ཉིད་དཔལ་ཁྱབ་
བདག་གདོད་མའི་མགོན་པོ་དང་དབྱེར་མ་མཆིས་པའི་རྗེ་བླ་མའི་མཚན་བརྗོད་
པར་དཀའ་བ་དགོས་ཆེད་དབང་གིས་ཟུར་ཙམ་སྨོས་ན་རིགས་ཀྱི་བདག་པོ་འཇའ་
ལུས་རྡོ་རྗེའི་ངོ་བོ་ཡིན་པ་ལ་རྣམ་པ་ཨོ་རྒྱན་རིན་པོ་ཆེ་ལྟར་གསལ་ཡོད་པ་དེའི་
ཐུགས་ཀ་ནས་འོད་ཟེར་ཁ་དོག་སྔོན་པོ་ཞིག་བཀྱེས་ཏེ་ཕྱོགས་བཅུ་དུས་གསུམ་གྱི་
རྒྱལ་བ་སྲས་དང་སློབ་མར་བཅས་པ། ཁྱད་པར་རྔ་ཡབ་དཔལ་གྱི་རི་བོ་བདེ་བ་
ཆེན་པོའི་ཕོ་བྲང་ནས་དྲི་མེད་མཚོ་སྐྱེས་རྡོ་ རྗེ་ འཁོར་ རིག་འཛིན་རྒྱ་མཚོ་དང་
བཅསཔ། རྒྱ་གར་ན་གྲུབ་ཆེན་༨༠ འཛམ་གླིང་མཛེས་པར་བྱེད་པའི་རྒྱན་༦མཆོག་
༢ བོད་ལ་མཁན་སློབ་ཆོས་༣རྗེ་འབངས་༢༥ རྒྱ་བལ་གྱི་པཎ་གྲུབ་མཁས་ཤིང་
གྲུབ་པའི་གོ་ས་མཐོན་པོར་གཤེགས་པ་རྣམས་མཆོད་དེ་དག་ཐུགས་བདེ་སྟོང་གི་
རོས་མཉེས་མཉེས་པར་མཛད་མཐར། སླར་ཐུགས་རྒྱུད་ན་བཞུགས་པའི་སྐུ་གསུང་
ཐུགས་ཡོན་ཏན་ཕྲིན་ལས་ལྔ་སོགས་སྤང་དང་རྟོགས་པའི་ཡོན་ཏན། མཁྱེན་བརྩེ་
，25



s
，
མདོ་མཁྱེན་བརྩེའི་གསུང་འབུམ།
ནུས་༣ བྱིན་རླབས་དངོས་གྲུབ་ཐམས་ཅད་འོད་མཐིང་ཀའི་རྣམ་པར་བསྡུས། ཡང་
འོད་ འཕྲོས་ ལྷ་ མིའི་ དྲང་ སྲོང་ བདེན་ཚིག་གྲུབ་ པའི་ ཚོགས་ ཀྱི་མཐུ་སྟོབས།
རྫུ་འཕྲུལ། མི་བརྗེད་པའི་གཟུངས་དང་ཤེས་པ་སྤོབས་པ་ཇི་ཡོད་དང་ཕྱི་འབྱུང་བ་
ཆེན་པོ་ལྔའི་དོངས་བཅུད་ནང་བཅུད་སྐྱེ་འགྲོའི་ཚེ་བསོད་དཔལ་འབྱོར་མངའ་ཐང་
བཀྲག་ཟིལ་གཟི་བརྗིད་ཐམས་ཅད་རུབ་ཀྱིས་བསྡུས་ནས་འོད་མཐིང་ཀའི་རྣམ་
པར་མདུན་ལ་བཀུག །དེ་ནས་སྣ་རྩེ་ནས་སོར་མོ་༡༢འཇལ་བའི་མཚམས་ནས་ཆུ་
ཡུར་བར་དྲངས་བ་བཞིན་བྱུང་། དེ་ནས་སྤོས་རིང་གི་དུད་པ་བཞིན་གཉིས་སུ་གྱེས་
ནས་སྣ་བུག་རོ་རྐྱང་གི་རྩ་སྦུབས་སུ་ཞུགས་པར་མོས་ལ་འཇམ་རླུང་དལ་གྱིས་སྒྲ་
མེད་པ་ན་ར་ར་རྔུབ་པའོ། །རྡུབ་རྫོགས་པ་དང་མེ་ལྷ་འོག་ཏུ་ཤེད་ཀྱིས་མནན་མདུན་
རྒྱབ་རླུང་གཉིས་ཅུང་ཟད་གྱེན་ལ་འཐེན་ནས་ཡུན་ཅི་ཙམ་ཟིན་པར་བཟུང་། རླུང་
དེ་ཡང་རོ་རྐྱང་གི་ལམ་བརྒྱུད་རྩ་དབུ་མའི་སྦུབས་སུ་སིབ་སིབ་ཐིམ་པར་བསམ་མོ། །
ཡང་མ་ཟིན་ཚེ་ལྟག་པ་ཅུང་ཟད་དབྱེ། སྣ་བུག་ཧར། མགྲིན་པ་ཨེན་ཙམ་མནན་ནས་
རླུང་དལ་བུས་ལྷོད་ཕྱིར་འཕེན་པའོ། །ཡང་སྔར་རྩ་གཙོ་བོ་ཆེ་གསུམ་རྒྱལ་ཡོད་རུས་
ནས་ནུ་ཕྲག་གི་བར། དཀར་ནག་མཚམས་སུ་འཇལ་བའི་ནང་ཐད་དབུ་མ་སྒྲ་གཅན་
གྱི་སྦུབས་ན་སྙིང་གུར་སྨུག་པོ་ཞེས་རིན་པོ་ཆེ་མཆོང་གི་མདོག་ལྟ་བུ་འོད་སྙིང་གི་
རྣམ་པ་ཅན་གྱི་དབུས་སུ་ཀུན་བཟང་མཐིང་ཀ་ཆེ་ཆུང་རྒྱ་སྲན་ཙམ་པོ་ཞབས་སྐྱིལ་
མོ་ཀྲུང་ཕྱག་མཉམ་བཞག་མཛད་པ་སྐུ་ལུས་ཀྱི་སྟབས་བྱེད་ཅིང་སྤྱན་དཀར་ནག་
སོར་མོའི་མདོག་ཚུན་ཆད་ཆུ་ནང་དུ་ཟླ་གཟུགས། དྭངས་ཤེལ་མེ་ལོང་ངོས་སུ་གཟུགས་
26



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བྱད་ལྟར་བཀྲ་ལམ་གྱིས་འཆར་བར་བསྒོམ། དེའི་ཐུགས་ཀར་འོད་ལྔའི་ཐིག་ལེ་ཚོན་
རིས་བཀྲམ་པ་ལྟར། དང་པོ་ཕྱི་རིམ་དཀར་པོ་ནས་ སེར་ དམར་ ལྗང་ མཐིང་ཀ་
བཅས་ཟླུམ་པོར་འཁྱིལ་དབུས་སུ་དྭངས་གསལ་སྐྱེ་མེད་སྲོག་ཡིག་དུང་དང་ཟླ་
གཞོན་ཞུ་བས་བྲིས་པ་སྐུ་ལེབ་ཆར་བཀྲག་འོད་གཟི་བརྗིད་འབར་བ་གངས་རི་ལ་
ཉི་མ་ཤར་བའི་དཔེར་འོས་པ་ཞིག་གསལ་བཏབ་བོ། །དེ་ནས་སྦྱོར་བ་བཞི་ལྡན་ཞེས་
རྔུབ་པ་དང་། དགང་བ་དང་། གཞིལ་བ་དང་། མདའ་ལྟར་འཕེན་པའི་གནད་ལྡན་
པས་ཡང་སྔར་ལྟར་རླུང་རྡུབ། རོ་རྐྱང་གི་ལམ་བརྒྱུད། སྙིང་དབུས་བླ་མ་དང་དབྱེར་
མེད་པའི་ཀུན་བཟང་གཙོ་རྐྱང་དེའི་ཐུགས་ཀའི་སྲོག་ལ་སིབ་སིབ་ཐིམ་པར་མོས་སོ། །
དེ་ལྟར་ཐིམ་པའི་གནས་སྐབས་ཀྱང་གསལ་འཚེར་བཀྲག་བརྗིད་ལྡན་པ་ཚེས་
༡༥ཟླ་བའི་དཀྱིལ་འཁོར་བྱེ་བའི་འོད་ཟེར་ལ་ཅོ་འདྲི་འོས་པ་ཞིག་ཏུ་བསམ་ནས་
རླུང་དང་རིག་པ་ཡི་གེ་གསུམ་ལ་རྣམ་རྟོག་གཞན་གྱིས་བར་མ་ཆོད་པའི་དམིགས་
པ་འཛིན་དགོས་གསུངས། དེ་ལྟར་རླུང་ཁུག་བརྒྱའམ། ཡང་ན། སུམ་ཅུ་ལ་སོགས་
ཐུན་རེ་འབད་ཚུལ་གཞུང་ལྟར་དང་། མཚན་མོ་ཉལ་བའི་ཚེ་ཡང་སྙིང་གར་ཀུན་བཟང་
ཐུགས་ཀའི་སྲོག་གི་འོད་དང་འོད་ཟེར་མུ་མཐའ་མེད་པ་འཕྲོ་བ་ལ་སེམས་གཏད་
ནས་ཕྱི་ནང་སྒྲིབ་མེད་ཤེལ་གྱི་བུམ་ནང་དུ་མར་མེ་སྒྲོན་པ་ལྟར་གསལ་གྱི་ལེ་ཡོད་
པ་ཤེས་ནས་གཉིད་ལོག་ན་རྨི་ལམ་ཟིན་པ་ཡིན་གསུངས། དེ་ཡང་ཉིན་མོ་ལའང་
སྣང་ཞིང་སྲིད་པའི་ཆོས་སོ་ཅོག་ཐམས་ཅད་གདོད་ནས་རྨི་ལམ་གྱི་རོལ་བ་ཡིན་པ་
ལ་དེ་ལྟར་ཡིན་པར་ཤེས་པའི་འདུ་ཤེས་བཞག་ནས་འདི་ནི་རྨི་ལམ་མོ་བསམ་ཞིང་
，
27



མདོ་མཁྱེན་བརྩེའི་གསུང་འབུམ།
སྒོམ་པའི་ཚེ་ཉིན་སྣང་དང་མཚན་སྣང་དབྱེར་མེད་པར་འདྲེས་ནས་རྨི་ལམ་དུ་སྤྲུལ་
སྒྱུར་ཅི་ཡང་ནུས་ལ། གཏེར་གཞུང་དུ། སྣང་བའི་རྫུན་ཕུགས་རྡིབ་པ་ཡིན༔ སྒྱུ་མ་
མ་བཅོས་རང་མ་ཤརཿ གང་ཤར་རྣམ་རྟོག་མ་ཡིན་པས རྨི་ལམ་རླུང་ཚུད་སྤྲུལ་
སྒྱུར་ནུསཿ ཞེས་གསུངས་པ་ལྟར་རོ། །རླུང་འདི་ནན་ཏན་དུ་འབད་པས་ནམ་ཞིག་
ཙ་ན་དབུ་མར་ཡེ་ཤེས་ཀྱི་རླུང་ཚུད་པས་གོལ་ཤོར་ནོར་གསུམ་གྱི་འཕྲང་དང་བྲལ་
བའི་རྫོགས་ཆེན་གཞི་ཡི་ཡིན་ལུགས་འབད་རྩོལ་སྤྲོས་པ་དང་བྲལ་བའི་ཆོས་
དབྱིངས་དྲི་མེད་ཀ་དག་གི་གནས་ལུགས་མངོན་སུམ་ངོ་འཕྲོད་པར་བྱེད་དེ། སྙན་
བརྒྱུད་ལས། སེམས་ཉིད་ཆོས་སྐུར་རྣམ་དག་པསཿ འོད་གསལ་ཀུན་ཀྱི་རྒྱལ་པོར་
འགྱུར༔ ཞེས་སོ། །དེས་ན་འཕོ་བའི་ཡང་རྩེ་ཡང་ཡིན་ལ། ཆོས་སྐུ་ལྟ་བ་རྒྱས་
འདེབས་ཀྱི་འཕོ་བ་ཡང་གནས་ལུགས་མངོན་དུ་གྱུར་ཚེ་དེ་ལས་གཞན་མེད་པའི་
ཕྱིར་རོ། །དེ་ཉིད་ལས། ཐ་མལ་རྣམ་རྟོག་ཡེ་ཤེས་སུ༔ འཕོས་པའི་འཕོ་བའི་ཡང་
རྩེ་ཡིན ཞེས་གསུངས་སོ། །དེ་ནི་ལོངས་སྐུ་ཡེ་ཤེས་ཀྱི་འཕོ་བའང་ཡིན། སྤྲུལ་སྐུ་
རྣམ་ཤེས་རླུང་ཞོན་གྱི་གདམས་ངག་ཀྱང་འདི་ལས་མཐུན་པར་བཞེད་དོ། དེ་ལྟ་བུའི་
བྱིན་རླབས་ཀྱི་ཚན་ཁ་དང་ལྡན་པ་འདི་ནི་ལུས་ཀྱི་ཉམས་རྒྱས་པའི་གསོལ་སྨན་
ཡང་ཡིན། རྩ་ཁམས་བདེ་དྲོད་ཀྱི་ཁྱབ་ཅིང་བྱང་སེམས་འཕེལ་བའི་བཅུད་ལེན་ཡང་
ཡིན། འཆི་བ་མེད་པའི་རིག་འཛིན་སྒྲུབ་པ་ཚེ་དབང་ཡང་ཡིན། འབྱུང་བ་བཞི་ལ་
རང་དབང་བསྒྱུར་ཅིང་ཡུལ་སྣང་སེམས་སུ་ཐག་ཆོད་པས་ཟང་ཐལ་དུ་འགྲོ་བ་
སོགས་རྫུ་འཕྲུལ་ཀྱང་འདི་ལ་བརྟེན་ནས་བསྒྲུབ་དགོས་པ་ཡིན། དངོས་གཞི་ཁྱད་



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
པར་ཅན་གྱི་གནད་འབར་འཛག་དྲོད་ཀྱི་རྣལ་འབྱོར་བཤད་པ་ལ། དང་པོ་རྩ་
གནས་བྱིན་གྱིས་བརླབ་ཚུལ་ནི། རྩ་དབུ་མ་སྟོང་གསལ་གྱི་ཡར་སྣ་རྒྱ་སྐར་ཁ་ཕྱེ་བ་
ལྟ་བུའི་ནང་དུ་ཀུན་བཟང་ཡབ་ཡུམ་མགྲིན་པ་ཡན་ཆད་ཐོན་པ་མས་རིམ་རྩ་བའི་
བླ་མ་བཀའ་དྲིན་ཅན་བར་བརྒྱུད་པའི་གསོལ་འདེབས་ནང་བཞིན་ལ་སྐུ་མདོག་
ཕྱོག་མཚན་རྒྱན་ཆ་ལུགས་འདི་ལྟར་གསལ། ཆོས་སྐུ་ཀུན་བཟང་མཐིང་འོད་འཚེར། །
ཡུམ་དང་གཉིས་མེད་འཁྲིལ་སྦྱོར་ཅན། །གཅེར་བུ་རྒྱན་ཆསཐམས་ཅད་སྤང་། །མཉམ་
བཞག་སྐྱིལ་མོ་ཀྲུང་གིས་བཞུགས། །ལོངས་སྐུ་རྡོར་སེམས་དཀར་གསལ་འཚེར། །
སྣང་སྟོང་རྡོར་དྲིལ་ཐུགས་ཀར་བསྣོལ། །སྙེམས་དཀར་ཡུམ་དང་གཉིས་མེད་འཁྲིལ། །
སྐྱིལ་མོ་ཀྲུང་གིས་བཞུགས་པའོ། །སྤྲུལ་སྐུ་དགའ་རབ་དཀར་གསལ་འཚེར། །སྤྲུལ་
སྐུའི་སྐུ་ལ་ལོངས་སྐུའི་ཆས། །རྣལ་འབྱོར་དམར་མོ་གྲི་ཐོད་ཅན། །རྡོར་དྲིལ་བཅས་
འཁྲིལ་ཞབས་སྐྱིལ་ཀྲུང༌། །ཤྲཱི་སེང་སྐུ་མདོག་སྔོ་སངས་མ། །ཕྱག་གཡས་སྡིགས་མཛུབ་
གཡོན་ཐོད་ཕོར། །ཧེ་རུ་ཀ་ཡི་ཆ་བྱད་ལ། །ཞབས་གཉིས་རྒྱལ་པོ་རོལ་སྟབས་གར། །
འཇམ་དཔལ་བཤེས་གཉེན་མི་ཤའི་མདོག །ཕྱག་གཡས་ཆོས་འཆད་གཡོན་ཐོད་
ཕོར། །ཧེ་རུ་ཀ་ཡི་རྒྱན་གྱིས་སྤྲས། །ཞབས་གཉིས་རོལ་སྟབས་གོང་དང་མཚུངས། །ཛཱ་
ན་སུ་ཏྲ་པཎ་གྲུབ་ཆས། །དབུ་ལ་པཎ་ཞུ་རྣ་རིང་གསོལ། །ཕྱག་གཉིས་ཆོས་འཆད་
ཕྱག་རྒྱ་མཛད། །སྐྱིལ་མོ་ཀྲུང་གིས་བཞུགས་པ་ལགས། །སློབ་དཔོན་བཱི་མ་མི་ཏྲ་ནི། །
པཎ་ཊི་ཏ་ཡི་ཆ་བྱད་ཅན། །ཕྱག་གཡས་ཆོས་འཆད་གཡོན་པུསྟི། །དབུ་ལ་པཎ་ཞུ་
ཞབས་སྐྱིལ་ཀྲུང་། །རྒྱལ་བའི་དབང་པོ་མཚོ་སྐྱེས་རྗེ། །དྲི་མེད་པདྨ་ཀ་ར་ནི། །ཆོས་
，
29



མདོ་མཁྱེན་བརྩེའི་གསུང་འབུམ།
ཀུན་དེ་ཉིད་རོ་གཅིག་བརྡར། །ཞལ་གཅིག་ཉ་གང་ཟླ་བ་མཚུངས། །ཐབས་དང་
ཤེས་རབ་འབྲེལ་བའི་བརྡར། །ཕྱག་གཉིས་མཉེན་ལ་ལྕུག་པའོ། །བདེ་སྟོང་ཟུང་
དུ་འཇུག་པའི་བརྡར། །དཀར་ལ་དམར་བའི་མདངས་ཆགས་པའོ། །ཉན་ཐོས་ཐེག་
པ་རྫོགས་པའི་བརྡར། །ཆོས་གོས་གསེར་གྱི་ཧ་རིས་ཅན། །བྱང་སེམས་ཐེག་པ་རྫོགས་
པའི་བརྡར། །ཟ་འོག་བེར་མདུང་འཇའ་རིས་ཅན། །གསང་སྔགས་ཐེག་པ་རྫོགས་
པའི་བརྡར། །ཕོད་ཆེན་སྐུ་ལ་གསོལ་བའོ། །ལྷུན་གྲུབ་རིག་འཛིན་བཞུགས་པའི་
བརྡར། །ཕྱག་གཡས་གསེར་གྱི་རྡོ་རྗེ་འཛིན། །ཚེ་དབང་རིག་འཛིན་བརྙེས་པའི་བརྡར། །
གཡོན་ན་བྷནྡྷ་ཚེ་བུམ་བསྣམས། །ཁ་སྦྱོར་བདུན་ལྡན་བདག་ཉིད་བརྡར། །མཆན་
ཁུང་གཡོན་ན་ལྷ་ལྕམ་འཁྲིལ། །རིགས་ལྔའི་དབང་རྟགས་རྫོགས་པའི་བརྡར། །དབུ་
ལ་པདྨའི་གཉེན་ཞུ་གསོལ། །རང་དོན་གྲུབ་ནས་གཞན་དོན་བརྡར། །ཞབས་གཉིས་
རྒྱལ་པོ་རོལ་པས་བཞུགས། །ལྷ་གཅིག་ཁྲི་སྲོང་རྒྱལ་པོའི་ཆས། །དབུ་ལ་ལྭ་ཐོད་
ཕྱག་གསེར་འཁོར། །སྐུ་ལ་ཟ་བེར་སྣ་ཚོགས་གསོལ། །ཞབས་གཉིས་རོལ་བའི་
སྟང་སྟབས་སོ། །ལོ་ཆེན་བེ་རོ་ཙ་ན་ནི། །རབ་བྱུང་ཆས་ལ་དབུ་པཎ་ཞུ། །ཕྱག་གཡས་
ཆོས་འཆད་གཡོན་གླེགས་བམ། །སྐྱིལ་མོ་ཀྲུང་གིས་བཞུགས་པའོ། །ཡེ་ཤེས་མཚོ་
རྒྱལ་བོད་མོའི་ཆས། །ཕྱག་གཡས་ཐུགས་ཀར་ཐལ་མོ་སྦྱར། །གཡོན་པ་བྷནྡྷ་བདུད་
རྩིས་བཀང་། །ཞབས་གཉིས་ཕྱེད་སྐྱིལ་ཚུལ་དུ་བཞུགས། །གངས་ཅན་བསྟན་པའི་
མི་གཅིག་པུ། །ཀུན་མཁྱེན་རྡོ་རྗེ་གཟི་བརྗིད་ནི། །པཎ་གྲུབ་ཆས་མཛད་ཞབས་སྐྱིལ་
ཀྲུང་། །སེམས་ཉིད་ངལ་བསོའི་ཕྱག་རྒྱ་ཅན། །སྲིད་ན་མཚུངས་མེད་ཟབ་གཏེར་
I-
30



ཡང་གས
ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བདག །འཇིགས་བྲལ་པདྨ་དབང་ཆེན་ནི། །སྟོད་གོས་ལྗང་ཁྲ་གསང་གོས་སྔོ། །མཐིང་
ཤམ་གངས་རིར་སྐྱེངས་པ་སྟེར། །སྟོད་གཟན་དམར་མོ་ཕྱག་གཉིས་པོ། །སེམས་
ཉིད་ངལ་གསོའི་ཕྱག་རྒྱ་འམ། །ཆོས་འཆད་གང་ཡིན་ཞབས་སྐྱིལ་ཀྲུང་། །རལ་
གླེགས་དང་བཅས་གཏེར་སྟོན་ཆས། །མེས་པོ་བྱང་ཆུབ་རྡོ་རྗེ་ནི། །དབུ་ལ་པཎ་ཞུ་
རྒོད་ལྡེམ་ཅན། །ཆོས་གོས་ཟ་བེར་མཉམ་བཞག་དང་། །བྷནྡྷ་བདུད་རྩིས་བཀང་
བ་བསྣམས། །ཚེ་བུམ་དང་བཅས་སྐུ་སྟོད་དུ། །མགུལ་ཕུར་དར་སྔོན་སྤྲས་པ་བསྣམས། །
མདོར་ན་ཨོ་རྒྱན་ཆེན་པོ་ཡི། །རྒྱན་ཆ་གང་ཡིན་མཛེས་ལྟར་ལགས། །རྩ་བའི་བླ་
མ་རྡོ་རྗེ་འཆང་། །གྲུབ་བརྒྱའི་མེས་པོ་ཧེ་རུ་ཀ །སྲིད་ཞིའི་གཙུག་རྒྱན་ཐམས་ཅད་
མཁྱེན། །ཡབ་རྗེ་འཇའ་ལུས་རྡོ་རྗེ་ནི། །སྐུ་མདོག་དཀར་དམར་གཟི་འོད་འབར། །
ཞལ་གཅིག་ཕྱག་གཉིས་ཕྱག་གཡས་པས། །ཤེས་རབ་རལ་གྲི་ནམ་མཁར་ཕྱར། །
གཡོན་དུ་ཐོད་པ་བདུད་རྩིས་བཀང་། །དབུ་སྐྲ་གྱེན་དུ་བཅིང་བར་མཛད། །ལྷག་
མས་སྐུ་རྒྱབ་ལྷག་ཅིག་ཁེབ། །སྐུ་ལ་རུས་པའི་རྒྱན་དྲུག་དང་། །དར་དཔྱང་སྟག་ལྤགས་
ཤམ་ཐབས་སྤྲས། །ཞབས་གཉིས་རྒྱལ་པོ་རོལ་བའི་སྟབས། །མི་ལྤགས་གཅལ་བཀྲམ་
གདན་ལ་བཞུགས། །དེ་ལྟར་རྩ་བརྒྱུད་བླ་མ་ཀུན། །བདག་སོགས་ལས་སྐལ་ལྡན་
པའི་བུ། །རྗེས་ཆགས་སྙིང་རྗེས་དགོངས་བཞིན་དུ། །ཞལ་འཛུམ་སྤྱན་གྱིས་ཧུར་
གཟིགས་བསམ། །ཞེས་ལྟར་གསལ། ཨེ་མ་ཧོ། དག་པ་རབ་འབྱམས་དབུ་མའི་
ཞེས་པའི་གསོལ་འདེབས་མོས་གུས་དྲག་པོས་འབོད་པ་ལ་བླ་མ་རྣམས་ཀྱིས་
དགོངས་བཞིན་བདག་ཉིད་ལ་ཐུགས་བརྩེ་བ་ཆེན་པོས་ཞལ་འཛུམ་པ་དང་བཅས་
31



མདོ་མཁྱེན་བརྩེའི་གསུང་འབུམ།
རིམ་བཞིན་འོད་དུ་ཞུ་ནས་མས་རིམ་གཅིག་གཅིག་ཐིམ་ཚུལ་དུ་གྱུར། མཐར་དེ་ཐམས་
ཅད་ཀྱང་ཕ་སྐུ་དྲིན་གཞལ་དུ་མེད་པ་དུས་གསུམ་རྒྱལ་བའི་ཞལ་ཚབ། མ་ལུས་འགྲོ་
བའི་མགོན་གཅིག །བཀའ་དྲིན་འཁོར་མཐའ་བྲལ་བ། མཚན་བརྗོད་པར་དཀའ་
བ་བདག་ཅག་གི་རིགས་ཀྱི་བདག་པོ་ཧེ་རུ་ཀ་དཔལ་ཛྷཱ་ན་བཛྲ་དཔལ་བཟང་པོ་ལ་
ཐིམ། བླ་མ་རིན་པོ་ཆེ་ཡང་དགྱེས་བཞིན་འོད་དུ་ཞུ་ནས་ལྟེ་འོག་དབུ་མའི་མར་སྣ་
རོ་རྐྱང་སྦྲེལ་མཚམས་ལྟེ་བ་རུ་ཐིག་དམར་བྱ་སྒོང་གི་དབྱིབས་ལྟ་བུའི་དབུས་སུ་ཨ་
ཤད་སྐྱེས་འཚེར་གྱི་སྐེད་པ་བཅད་པ་འདྲ་མོ་ཉི་མ་བྱེ་བའི་ཚ་རྔམས་གཟི་བརྗིད་
བཀྲག་འོད་གཅིག་ཏུ་འཚེར་བ། རང་གི་ཕུང་ཁམས་ལྟ་ཅི་སྟོང་གསུམ་གྱི་སྟོང་ཆེན་
པོ་ཡང་ཚ་དྲོད་ཀྱིས་ཁྱབ་ཅིང་ཁེང་བ་དེ་འདྲ་བ་ཞིག་དམིགས་དགོས་གསུངས། དེ་
ཡང་རང་བཞིན་གྱི་མ་དམིགས་ལྟ་བུ་མ་ཡིན་པ་དུས་གསུམ་གྱི་སངས་རྒྱས་སྲས་
དང་སློབ་མར་བཅས་ཐུགས་རྗེ་བྱིན་རླབས་ཕྲིན་ལས་ཐམས་ཅད་འདུས་པའི་རྒྱལ་
བ་ཀུན་གྱི་ཡུམ་གྱི་རྣམ་པར་མོས་གུས་བྱེད་པ་ཡིན་གསུངས། དབུ་མའི་ཡར་སྣ་བདེ་
ཆེན་འཁོར་ལོའི་ཡང་སྟེང་རྒྱ་སྐར་ཁ་ཕྱེ་བ་ལྟ་བུ་ན་ངོ་བོ་བླ་མ་ཡིན་པ་ལ་རྣམ་པ་ཧཾ་
ཡིག་དཀར་པོ་ཟླ་བ་ཞུན་མས་བྱས་པ་འདྲ་བ་དེ་ཡང་ཡི་གེ་ལེབ་ཆར་མ་ཡིན་པ་བ་
སོའི་གདུ་བུ་མཚུངས་དཔེར་འོས་པས་སྡིལ་མོ་ཅན་ཧཾ་ཡིག་དཔུང་པ་མདུན་དུ་
གཏད་ཡོད་པ་དེ་ལྟར་བསྒོམ། དེ་ནས་གསལ་སྣང་ཐོན་ཚེ་སྔར་བུམ་ཆེན་སྐབས་སྤྱི་
བོར་དཀོན་མཆོག་ཀུན་འདུས་དྲིན་ཆེན་བླ་མའི་ཐུགས་ཀ་ནས་འོད་སྤྲོས་འཁོར་
འདས་ཀྱི་དཔལ་ཡོན་ཐམས་ཅད་འོད་མཐིང་ཀའི་རྣམ་པར་བསྡུས་ནས་མདུན་



ཡང་གསང་ཐུགས་ཐིག་ཁྲིད་ཡིག་སྐོར། ་ ཉ༽
མཁར་ཡོད་པ་དེ་རོ་རྐྱང་གི་ལམ་བརྒྱུད་ཐིག་དམར་ཨ་ཤད་ཅན་གྱི་གནམ་ཞལ་
ལ་ཕོག་ཚེ་དེ་ལ་དང་པོ་རླུང་ཐམས་ཅད་སིབ་སིབ་དེས་རྐྱེན་བྱས་ཏེ་སོག་ཕུང་ལ་
མེ་སྦར་བ་བཞིན་བྱིན་རླབས་ཡེ་ཤེས་ཀྱི་མེ་ལྷབ་ཀྱིས་འབར་ཏེ། དེ་ཡང་མེའི་ངོ་བོ་
བདེ་བ། རེག་བྱ་ཚ་བ། རྣམ་པ་གསལ་བ། རྩེ་མོ་ཤེས་རབ་ཀྱི་རང་བཞིན་རྣམ་པ་
གློག་འོད་ལྟར་འཁྱུག་པ་ཞིག་བསྒོམ། དེ་ལྟར་བྱིན་རླབས་ཡེ་ཤེས་མེ་གསལ་ནས་
ཚུལ་དང་མཐུན་པའི་གསང་གནས་བདེ་སྐྱོང་འཁོར་ལོའི་རྩ་འདབ་ཉེར་བརྒྱད་
གྱེན་བསྟན་མདོག་ལྗང་གུ་རྩིའུའི་བར་མཚམས་ཡང་དོག་མེད་པ་རྩ་སྦུབས་གྲོ་
སོག་བཅད་པའི་སྦུ་གུ་ལྟར་གསལ་བཏབ་ཡོད་པ་དེའི་རྩ་ནང་ཐམས་ཅད་མེ་ལྕེས་
མྱུར་གྱིས་བཀང་བར་མོས། དེ་ནས་རིམ་བཞིན་ལྟེ་བ་སྤྲུལ་པའི་འཁོར་ལོ་རྩ་འདབ་
༦༤ མདོག་སེར་པོ་གྱེན་བསྟན། སྙིང་ཁ་ཆོས་ཀྱི་འཁོར་ལོ་རྩ་འདབ་བརྒྱད་ཁ་དོག་
མཐིང་ག་ཐུར་དུ་སྦུབས་པ། མགྲིན་པ་ལོངས་སྤྱོད་ཀྱི་འཁོར་ལོ་རྩ་འདབ་༡༦དམར་
པོ་གྱེན་བསྟན། སྤྱི་བོ་བདེ་ཆེན་འཁོར་ལོ་རྩ་འདབ་༣༥ཁ་དོག་དཀར་པོ་གདུགས་
ཀྱི་རྩིབ་མ་ལྟར་ཕྱིར་དབུབ་བཅས་ཏེ་རེ་རེ་བཞིན་དུ་མས་ནས་ཡར་བརྩེགས་པའི་
བསྐྱེད་སྒོམ་རིམ་པར་བསྒྲགས་པའི་གསང་གནས་སྤྱི་བོའི་བར་རྩ་གཙོ་བོ་གསུམ་
དང་འཁོར་ལོ་ལྔ་གཞན་ཡང་རྩ་ཕྲན་སྟོང་ཕྲག་བདུན་ཅུ་རྩ་གཉིས་སོགས་ནས་
ཞུགས་བྱིན་རླབས་ཡེ་ཤེས་ཀྱི་མེ་ལྕེས་བཀང་། ནང་གི་དུག་ལྔ་ཕྱིའི་འབྱུང་ཆེན་ལྔ་
སོགས་མ་དག་པའི་དྲི་བཅས་ཐམས་ཅད་གཞོབ་ཐུལ་གྱིས་བསྲེགས་པར་མོས།
དེ་ལྟར་དམིགས་པའི་གནས་སྐབས་ཀྱང་རྩ་འཁོར་རེ་ལ་རླུང་ཁུག་ཅི་ནུས་བཟུང་



མདོ་མཁྱེན་བརྩེའི་གསུང་འབུམ།
ཞིང་མཐར་ཕོ་སྐོར་རེ་བྱའོ། །དེ་ནས་ཡང་མེ་ལྕེ་གྱེན་ལ་འཕྱུར། སྤྱི་བོའི་ཡབ་ཧེ་རུ་
ཀའི་ངོ་བོ་ཧཱུྃ་ཡིག་ལ་ཕོག་ཚེ་ཞུ་བདེ་འབར་འཛག་གི་ཉམས་ཤིན་ཏུ་རྒྱས་ཏེ། བྱིན་
རླབས་ཀྱི་རང་འོད་ཁྱུག་ཁྱུག །དངོས་གྲུབ་ཟིལ་པ་ཁྲམ་ཁྲམ་བཀྲག་མདངས་དང་
གཟི་བརྗིད་བློ་ཡུལ་དུ་མི་ཤོང་བ་ཙམ་དུ་གྱུར། དེའི་རྐྱེན་གྱིས་ཧཾ་ལས་འོད་འཕྲོས།
འོད་ཟེར་གྱི་རྩ་ནས་འདོད་ཡོན་གྱི་ལྷ་མོ་གྲངས་དང་མཐས་མི་ཐུག་པ། ལག་ན་མཆོད་
རྫས་ཐོགས་པ་མང་པོས་ཕྱོགས་བཅུ་དུས་བཞིའི་རྒྱལ་བ་བཅས་རྔ་ཡབ་དཔལ་གྱི་
རི་བོ་བདེ་བ་ཆེན་པོའི་ཕོ་བྲང་ན། དུས་གསུམ་གཟིགས་པའི་ཨོ་རྒྱན་རྡོ་རྗེ་འཆང་རིག་
འཛིན་བརྒྱད་འཁོར་མཁའ་འགྲོ་རྒྱ་མཚོ་དང་བཅས་གཞན་ཡང་རྒྱ་གར་བལ་བོད་
ཀྱི་ཞིང་ན་བཞུགས་པའི་མཁས་ཤིང་གྲུབ་པ་ཐོབ་པ་དུ་མ་དང་བཅས་པ་མཆོད།
ཐུགས་བདེ་སྟོང་གི་རོས་ཚིམ་ཞིང་མཉེས་པ་བྱས་པས་དེ་དག་གི་ཐུགས་རྒྱུད་ན་
བཞུགས་པའི་མཁྱེན་བརྩེ་ནུས་གསུམ་དངོས་གྲུབ་ཐམས་ཅད་ཀྱི་རྣམ་པར་བྱུང་སྟེ་
སྤྱི་བོའི་ཧཾ་ཡིག་ལ་ཐིམ་དེ་བཞིན་གྱིས་འབྱུང་བ་ཆེན་པོ་ལྔའི་དངས་བཅུད་སྣོད་
བཅུད་ཀྱི་བཀྲག་མདངས་གཟི་བྱིན་ལྷན་ཅིག་བསྡུས་ཏེ་ཧཾ་ལ་གོང་ལྟར་སིབ་སིབ་
ཐིམ་པའི་རྐྱེན་གྱིས་མགོ་འཇུག་ཧྲིལ་གྱིས་ལྡོག་པར་བསམ། ཡང་སྔར་ལྟར་མེ་ལྕེས་
ཁྱུགས་ཙམ་རེག་ཚེ་ཞུན་གྱི་མར་མེ་ཐིག་པ་ལྟར་མེར་གྱིས་ཞུ་ནས་སྐྱ་ནར་གྱིས་
བབ། སྤྱི་བོ་བདེ་ཆེན་འཁོར་ལོ་ན། །སངས་རྒྱས་རྣམ་པར་སྣང་མཛད་ནི། །དབྱིངས་
ཕྱུག་ཡུམ་དང་གཉིས་མེད་འཁྲིལ། །ཕྱག་ན་འཁོར་ལོ་དྲིལ་བུ་བཅས། །སྐུ་མདོག་
གངས་ལ་ཉི་ཤར་མཚུངས། །སངས་རྒྱས་རིགས་ཀྱི་དཔའ་བོ་དང་། །རྣལ་འབྱོར་
34



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བསམ་གྱིས་མི་ཁྱབ་པ། །རྩ་ཁམས་ཏིལ་གོང་ལྟ་བུར་བཞུགས་པར་བསམ། །བདེ་
སྟོང་བདུད་རྩིའི་མཆོད་པ་ཕུལ་ནས་མཉེས་ཤིང་། ཚོགས་གཉིས་རྫོགས་སྒྲིབ་གཉིས་
བྱང་། དམ་ཚིག་ཉམས་ཆགས་བསྐང་དབང་བཞིའི་ནང་ནས་བུམ་དབང་ཐོབ། དགའ་
བཞིའི་ནང་ནས་ལུས་སེམས་དགའ་བས་ཁྱབ་པས་དགའ་བའི་ཡེ་ཤེས་རྒྱུད་ལ་
སྐྱེས་པར་བསམ་མཐར་རྩ་ཁམས་ཐམས་ཅད་ཡབ་ཡུམ་གཉིས་མེད་འཁྲིལ་སྦྱོར་
བྱས་པས་བྱང་སེམས་བདུད་རྩིའི་ཁྲིག་གིས་གང་བར་མོས་ལ་མཐར་དམིགས་པ་
མེད་པའི་ངང་དུ་མཉམ་པར་བཞག་གོ །དེ་ལྟར་མགྲིན་པ་ལོངས་སྤྱོད་འཁོར་ལོ་ན།
སངས་རྒྱས་སྣང་བ་མཐའ་ཡས་ཕྱག་གཡས་པས་པདྨ་དང་གཡོན་དྲིལ་བུ་དང་
བཅས་ཡུམ་གོས་དཀར་མོ་ལ་འཁྲིལ་བ། འཁོར་པདྨ་རིགས་ཀྱི་ལྷ་ཚོགས་གོང་དང་
འདྲ། མཆོད་པ་དང་དངོས་གྲུབ་ཐོབ་ཚུལ་སྔ་མ་ཇི་བཞིན་ལ་གསང་དབང་ཐོབ། དགའ་
བྲལ་མཆོག་དགའི་ཡེ་ཤེས་རྒྱུད་ལ་སྐྱེས་པར་བསམ། ཡང་སྙིང་ཁ་ཆོས་ཀྱི་འཁོར་
ལོ་ན་སངས་རྒྱས་མི་བསྐྱོད་རྡོ་རྗེ་ཕྱག་གཡས་རྡོ་རྗེ་དང་གཡོན་དྲིལ་བུ་བཅས་ཡུམ་
མཱ་མ་ཀི་ལ་འཁྲིལ་བ་འཁོར་རྡོ་རྗེ་རིགས་ཀྱི་ལྷ་ཚོགས་མཆོད་དངོས་གྲུབ་ཐོབ་
ཤེས་རབ་ཀྱི་དབང་ཐོབ། ཁྱད་པར་དགའ་བའི་ཡེ་ཤེས་རྒྱུད་ལ་སྐྱེས་པར་བསམ།
ལྟེ་བ་སྤྲུལ་པའི་འཁོར་ལོ་ན། སངས་རྒྱས་རིན་ཆེན་འབྱུང་གནས་ཕྱག་གཡས་ན་ནོར་
བུ་དང་གཡོན་དྲིལ་བུ་བཅས་པས་ཡུམ་སངས་རྒྱས་སྤྱན་མ་དང་འཁྲིལ་བ། འཁོར་
རིན་ཆེན་རིགས་ཀྱི་ལྷ་ཚོགས་མཆོད། དངོས་གྲུབ་ཐོབ་དབང་བ་ཐོབ་ལྷན་ཅིག་
སྐྱེས་པའི་ཡེ་ཤེས་རྒྱུད་ལ་སྐྱེས་པར་བསམ། གསང་བ་བདེ་སྟོང་འཁོར་ལོ་ན། སངས་
35



7
.
མདོ་མཁྱེན་བརྩེའི་གསུང་འབུམ།
རྒྱས་དོན་ཡོད་གྲུབ་པ་ཕྱག་གཡས་རྒྱ་གྲམ་དང་གཡོན་དྲིལ་བུ་བཅས་པའི་ཡུམ་
དམ་ཚིག་སྒྲོལ་མ་ལ་འཁྲིལ་བ། འཁོར་ལས་ཀྱི་རིགས་ཀྱི་དཔའ་བོ་དང་རྣལ་འབྱོར་
མ་བསམ་གྱིས་མི་ཁྱབ་པ་མཆོད་རྒྱུ་བསོད་ནམས་ཀྱི་ཚོགས་འབྲས་བུ་ཡེ་ཤེས་ཀྱི་
ཚོགས། ཉོན་མོངས་པ་དང་ཤེས་བྱའི་སྒྲིབ་དག སོ་བྱང་སྔགས་གསུམ་གྱི་དམ་ཚིག་
ཉམས་ཆགས་བསྐང་། རིག་པ་རྩལ་ཆེན་པོའི་དབང་ཐོབ། བསམ་གྱིས་མི་ཁྱབ་
པའི་ཡེ་ཤེས་རྒྱུད་ལ་སྐྱེས་པར་བསམ་མོ། །འདི་ལྟར་གོང་གི་གཏུམ་མོ་འབར་འཛག་
སྐབས་ཀྱང་རྩ་འཁོར་རེ་རེ་བཞིན་བདུད་རྩི་འབབ་ཚེ། མེ་ལྕེ་མར་ལ་སོང་མཐར་
ཐིག་དམར་ཨ་ཤད་ཅེན་ལ་མེ་ཐམས་ཅད་སིབ་ཀྱིས་ཐིམ་པར་བསམ་པ་དང་།
འཁོར་ལོ་ལྔ་པོ་བྱང་སེམས་དཀར་དམར་གྱིས་ཁྲིག་གེར་བཀང་ཚར་བ་དང་འཕྲུལ་
འཁོར་གྱི་རིམ་པས་རྩ་མདུད་གྲོལ་བའི་ཐབས་ལ་ནན་ཏན་དུ་འབད་པ་བྱའོ། །ལར་
འདི་ཉམས་སུ་ལེན་ཚུལ་ནི་གཏུམ་མོ་གནམ་ཞལ་སྦར་བ་ལ་རྩ་འཁོར་རེ་རེ་བཞིན་
རླུང་ཁུག་གསུམ་རེ་ཡིན་ན་བཞི་བ་ལ་བདུན་སོགས་བྱེད་སྲོལ་ཡོད་པར་གསུངས་སོ། །
འདི་ལྟ་བུའི་གདམས་ངག་ཁོང་དུ་ཆུད་ན་ལས་ཉོན་བསྲེགས་པའི་སྦྱིན་སྲེག་ཀྱང་
ཡིན། ཉམས་ཆག་བསྐང་བའི་ཚོགས་འཁོར་ཡང་ཡིན། བསོད་ནམས་སྤེལ་བའི་
ཐབས་ཀྱང་འདི་ལས་ཟབ་པ་མེད། དཀྱིལ་འཁོར་གྱི་སྒོ་རུ་བཅུག་པའང་ཡིན། དབང་
ཆེན་པ་ཡང་ཡིན། སྔོན་ཆད་ཉེས་ཚོགས་ཇི་ལྟར་ཡོད་ནའང་སྐབས་འདིར་ལྷག་མེད་
དུ་དག་པ་གསུངས་སྐབས་འདིར་རྩ་ལྟུང་༡༢པའི་བཤགས་པ་སོགས་བཤགས་པ་
འདོན་དགོས་བཀའ་ཕེབས་སོ། །དུས་ད་རིམ་ཙམ་མ་ཟད་རྩ་རླུང་བའི་མིང་དུ་གྱུར་
-



ཡང་གསང་ཐུགས་ཐིག་ཁྲིད་ཡིག་སྐོར། ༡༽
ནས་བཟའ་བཏུང་ཚོགས་འཁོར་དུ་ཤེས་དགོས་གསུངས། དེ་ཡང་ཟས་སྐོམ་ནང་ཚུད་
པ་དང་ལྟེ་བའི་ཨ་ཤད་ཀྱི་མེ་ལྕེས་རེག་ཙམ་གྱུར་ཚེ་མེར་གྱིས་ཞུ་ནས་བདུད་རྩི་
དཀར་དམར་གྱི་རྣམ་པར་གྱུར་ཏེ་ལྷ་ཚོགས་རྣམས་ལ་ཕུལ་བར་བསམ་མོ། །རྩ་རླུང་
སྦྱོང་སྐབས་ཙམ་མིན་པར་དུས་དང་རྣམ་པ་ཀུན་ཏུ་ལྟེ་འོག་གི་ཨ་ཤད་ལ་དྲན་ཤེས་
རྩི་དང་མ་བྲལ་ཞིང་སྐབས་རེ་བླ་མ་དང་དབྱེར་མེད་པའི་སྤྱི་བོའི་ཧཾ་ལ་མོས་གུས་
དུང་དུང་དགོས་གསུངས། མཚན་མོ་ལ་བབ་ཚེ་ཕྱི་ནང་གི་སྟོང་ར་ལ་དག་དྲན་དང་
བཅས་མེ་ཐབས༦། འཆིང་བཅའ་ལྟེ་བ་རླུང་འཛིན། ཨ་ཤད་ལ་སེམས་འབྱུང་ཉོན་
མོངས་པའི་རྟོགས་ཚོགས་བཀག །བུམ་ནང་མར་མེ་སྦར་བ་བཞིན་དམར་འོད་ཀྱི་
ལེ་ཡོད་པར་མོས་ལ་གཉིད་དུ་འགྲོ་བ་གཅེས་གསུངས་སོ། །དེ་ནས་འཕྲུལ་འཁོར་
༢༡རྫོགས་པ་དང་མཉམ་དུ་སྔར་རླུང་འཛིན། རྩ་གསུམ་འདུས་མདོ་དྭངས་མ་ཨ་ཤད་
ལ་ཕོག་ཚེ་སྣུམ་ཁོལ་བདུད་རྩི་བླུགས་པ་བཞིན་མེར་བསྲེགས་བྱས་པ་ལྟར་མེ་དང་
བདུད་རྩི་གཉིས་མེད་དུ་འབར། རྩ་གཙོ་བོ་གསུམ། འཁོར་ལོ་ལྔ་རྩ་ཕྲན་ཐམས་
ཅད་མེས་འུར་གྱིས་བཀང་། དེ་ནས་གཡོན་ལ་རིམ་གྱིས་མཆེད། དེ་སྤྱི་བོར་དབུ་མའི་
ཡར་སྣ་ནས་མེ་ལྕེ་འཁྱུགས་ཤིང་། མེ་ལྕེ་གཡས་སྐོར་གྱིས་ཚུལ་དུ་རང་གི་ལུས་ལ་
འཁྱུད་དེ་བསྲེགས། མེ་ལྕེ་ཐུར་ལ་འབར་འོག་སྒོ་ནས་ཐོན་མེ་ལྕེས་ལུས་གཡོན་ལ་
འཁྱུད་ཅིང་འབར་ཞིང་བསྲེགས། །ཐོག་མེད་དུས་ནས་དེ་རིང་བར་བསགས་པའི་ལས་
ཉོན་སྡུག་བསྔལ་དུ་མ་དག་ཕུང་པོ་དམིགས་མེད་བསྲེགས། ལུས་ཀྱི་གཅེས་འཛིན་
བོར་བར་མོས། དེ་ནས་སླར་ཡང་མེ་དང་རང་ལུས་དབུ་མ་ཐམས་ཅད་སྟོང་གསུམ་
37



མདོ་མཁྱེན་བརྩེའི་གསུང་འབུམ།
ཁྱབ་པར་མོས་ལ། ཡ་ཀི་སྲིད་པའི་རྩེ་ནས་མ་ཀི་མནར་མེད་དམྱལ་ཁམས་ནས་སྣང་
སྲིད་དོ་ཅོག་ཐམས་ཅད་མེ་ཡིས་ཁེངས་ཤིང་། སྣོད་བཅུད་དུ་འཛིན་པའི་རྣམ་རྟོག་
བག་ཆགས་གདོན་བགེགས་ལས་ཉོན་ཐམས་ཅད་གཞོབ་ཐུལ་གྱིས་ཚིག་པར་
བསམ། རེས་འགའ་མེ་དང་དབུ་མ་བཅས་ཆེར་བསྐྱེད། རས་འགའ་རྟ་རྔ་བརྒྱར་
གཤགས་ཆར་ཆུང་བསྐྱེད་སོགས་རླུང་ཁུག་བདུན་ལྔ་སོགས་ངེས་མེད་ལ་དེ་ལྟར་
ཆེ་བསྐྱེད་ཆུང་བསྐྱེད་གསུམ་གྱི་མཐར་དམིགས་མེད་ངང་དུ་མཉམ་པར་བཞག་པ་
དང་བཅས་ཏེ། འབེབས་ཆུང་གསུམ། བར་འབེབས་གསུམ། འབེབས་ཆེན་གསུམ།
དེ་ལས་ལྡོག་སྟེ་འབེབས་ཆེན།༣ བར་འབེབས།༣ འབེབས་ཆུང་།༣ དེ་འཕྲོ་སྐྱིལ་
ཀྲུང་དང་བཅས་འབའ་སྤྲུགས་གསུམ་གྱིས་རྫོགས་པར་བྱའོ། །འདི་ལྟར་གནད་དུ་
ཕེབས་ཚེ་བདེ་དྲོད་ཀྱི་མེ་འབར་བ་དང་གོས་ཀྱི་ཞེན་པ་ཆོད། འབྱུང་བ་ལྔ་ལ་རང་
དབང་སྒྱུར་པའི་མན་ངག་ལྟར་གནས་པས་འབྱུང་བ་ལྔ་ལ་རང་དབང་ཐོབ། མ་
དག་ལས་རླུང་དག་པས་སྤྱན་དང་མངོན་ཤེས་འཆར། ཐུན་མོང་ཡོན་ཏན་བསམ་
གྱིས་མི་ཁྱབ་པ་ཐོབ་ནའང་ལམ་རྟགས་ཡོན་ཏན་ཙམ་ལས་ས་ཟིན་མིན་པས་
མངོན་ཞེན་སྐྱེས་ན་རུ་ཏྲར་གོལ་ཚུལ་གསུངས་ཤིང་། མཐར་ཕྱིན་འབྲས་བུ་ཡོན་ཏན་
སྤང་དང་རྟོགས་པའི་མཐའ་རུ་ཕྱིན་པའི་དབྱིངས་ཆོས་ཟད་བློ་འདས་ཆེན་པོ་དེ་
དག་ཡིན་པར་གསུངས་སོ། །རྟགས་བཅུ་ཡོན་ཏན་བརྒྱད་སོགས་མང་མོད་ཀྱང་། །ཕྱི་
རྟགས་ལུས་ལ་བདེ་དྲོད་མེ་ལྟར་འབར། །ནང་རྟགས་ཡེ་ཤེས་རླུང་ལྔ་དབུ་མར་ཚུད། །
གསང་རྟགས་རྫོགས་པ་ཆེན་པོའི་ཞལ་རས་མཇལ། །མདོ་རུ་དྲིལ་ན་འདི་དག་ཙམ་
38



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ལ་འདུས། །འདི་ཡང་དྲིན་ཆེན་བླ་མའི་བཀའ་འཁྲུལ་བྲལ། །བདག་སོགས་བློ་ཆུང་
རྣམ་པས་ཞལ་གདམས་གསུངས། །བྱུང་བ་བར་དུ་སྙིང་ལ་དམ་པར་བཅང་། །དང་
པོ་གཏུམ་མོ་སྡུག་བསྔལ་སྐབས། །སྙིང་ལ་རྡོ་རུས་གཏུག་པ་དགོས། །བར་དུ་གཏུམ་
མོ་འདོད་ཆགས་ལྡན། །ཐིག་ལེ་འདོད་ཆགས་སྲོག་ལྟར་བསྲུང། །མཐའ་རུ་གཏུམ་
མོ་ཡོན་ཏོན་སྐབས། །ཐམས་ཅད་རྫོགས་རིམ་གྲོགས་སུ་འགྲོ། །སླར་སྨྲས་པ། འདི་
ལྟར་འབྲི་བའི་ཤེས་རབ་སྤོབས་པ་མེད། །དམུས་ལོང་མིག་བུ་ཕྱེ་འདྲའི་གདམས་ངག་
འདི། །ཀུན་མཁྱེན་ཆོས་ཀྱི་དབང་པོའི་ཞལ་ནས་གསུངས། །རྒྱ་མཚོ་ཙམ་ལས་ཆུ་
ཐིག་ཙམ་ཞིག་བྲིས། །འདིས་མཚོན་དུས་གསུམ་བསགས་དགེ་ཅི་ཡོད་ཀུན། །སྦྱོར་
དངོས་རྗེས་གསུམ་ཚངས་བའི་ལྷག་བསམ་དཀར། །དུང་དང་པད་རྩའི་མཚུངས་དཔེར་
འོས་པ་ཡིས་། །ཕ་མ་སྐྱེ་དགུ་རྫོགས་བྱང་ཐོབ་ཕྱིར་བསྔོ། །འདི་ལ་ཉེས་པ་བཤད་
པའི་ཆ། །གང་ཡོད་བདག་བློའི་རྨོངས་པའི་སྐྱོན། །ཀུན་མཁྱེན་ཆོས་རྗེ་མཆོག་ལ་
བཤགས། །དག་ཚངས་སྩོལ་ལ་དངོས་གྲུབ་གནང་། །དེ་སྐད་སྙན་བརྒྱུད་གསེར་
ཞུན་མའི། །རི་མོ་འདི་ཀ་ངོས་ཉིད་ཀྱིས། །བརྗེད་ངོས་བསམ་པའི་བདུད་རྩི་ཆེ། །ལྐོག་
ཡིག་མདོ་མཁྱེན་བརྩེའི་ཞལ་རྒྱུན་བདེ་ཆེན་འོད་ཟེར་མཐའ་ཡས་ཀྱིས་ཡི་གེ་བཀོད་པ། མཆན། དགོས་པ་
དོན་ཚང་ལགས། ཤིན་ཏུ་ཉེ་བ་རྡོ་རྗེའི་མཆེད་པོ་ལས། །རིགས་དང་འདྲེས་པ་སོགས་
ཀྱི་གཟིགས་མོ་མིན། །སྙན་བརྒྱུད་ཡི་གེའི་ལམ་དུ་བཀོད་པ་ལ། །བྱིན་རླབས་ཡལ་
བར་དོགས་པས་བཀའ་རྒྱ་མཛོད།། །།
39



ཡང་གསང་ཐུགས་ཐིག་ཁྲིད་ཡིག་སྐོར།
ཉ༽
ཟླ ཡང་གསང་མཁའ་འགྲོ་ཐུགས་ཐིག་ལས༔ ཨ་ཏི་
ཡེ་ཤེས་སྙིང་པོའི་རྒྱུད་ཅེས་བྱ་བ་
་་་བཞུགས་སོ་་་་



་ མདོ་མཁྱེན་བརྩེའི་གསུང་འབུམ།
ཟླl འཆརྒཎཱཧཱཏཿ ཨུ་རྒྱན་མཁའ་འགྲོའི་སྐད་དུ་ནི༔ མ་ཧཱ་སནྟི་སུ་ཁ་ཛྙཱ་ན་གནྡྷ་
ཏནྟ་ན་མཿ བྷོ་ཊའི་ལྗོངས་ཀྱི་སྐད་དུ༔ རྫོགས་པ་ཆེན་པོ་བདེ་བའི་ཡེ་ཤེས་སྙིང་
པོའི་རྒྱུད་ཅེས་བྱ་བ༔ དཔལ་ཀུན་ཏུ་བཟང་ལ་ཕྱག་འཚལ་ལོ༔ འོག་མིན་ལྷུན་རྫོགས་
ཞིང་ཁམས་སུ༔ སྟོན་པ་ཀུན་ཏུ་བཟང་པོ་ལ ཉིད་ལས་མི་གཞན་དག་པའི་འཁོར
ཡེ་ཐོག་བསམ་གྱིས་མི་ཁྱབ་དུསཿ སྨྲ་བསམ་བརྗོད་བྲལ་ཆོས་འདི་གསུངསཿ ཨེ་
མ་ཧོ༔ རིག་པ་ཅིར་ཡང་མ་གྲུབ་པ༔ མང་མ་ཐོག་གི་སྤྱི་གཞི་སྟེ༔ ཡེ་ཤེས་རླུང་གིས་
མ་བསྐྱོད་ཅིང༔ འདུས་མ་བྱས་པ་ནང་གསལ་གདངས༔ ཐིམ་ལ་མ་རྨུགས་བུམ་པའི་
སྐུ གཙོ་དང་འཁོར་གྱི་རྣམ་པ་བྲལཿ ཆོས་མེད་གཟུང་དང་འཛིན་པའང་ཞིག ཆོས་
སྐུ་ཐིག་ལེ་ཉག་གཅིག་གོ༔ དེ་ལས་ཡེ་ཤེས་རླུང་གཡོས་པའི༔ གདངས་འཕྲོས་འོད་
ཤར་ཟེར་ལྔ་བྱུང༔ ཀ་དག་རང་བྱུང་རིག་པ་ལས༔ ལྷུན་གྲུབ་སྒོ་བརྒྱད་ཕྱིར་གྱེས་
པསཿ ཡིད་གཡོས་ཤེས་པ་ཕྲ་མོར་རྒྱུས སྒོ་ལྔའི་ཡུལ་ཉིད་འཛིན་མེད་ཤརཿ བྷུདྡྷ་
བཛྲ་རཏྠ་དངཿ པདྨ་ཀརྨ་ལྔ་ཤར་བ༔ ཀུན་བཟང་ཉིད་ལས་ཐ་མི་དད འཛིན་པ་
བྲལ་བའི་ཞལ་ཕྱག་ཤརཿ འོད་ལྔའི་མདངས་ལས་གྲུབ་པ་སྟེ༔ ཡེ་ཤེས་ལྔ་ཡི་སྙིང་
པོ་ལསཿ སྟོང་ཉིད་ཡུམ་གྱི་ངོ་བོ་རུ༔ ཁ་སྦྱོར་ཡན་ལག་བདུན་ལྡན་དུ བདེ་བར་
རོལ་པ་ལོངས་སྤྱོད་རྫོགསཿ རྒྱ་ཆད་ཕྱོགས་ལྷུང་བྲལ་བ་ཡི༔ གཟུང་འཛིན་མཚན་
མ་ཀུན་བྲལ་ཞིང༔ བཀོད་པ་ལྷན་རྫོགས་རང་སྣང་གིསཿ རྒྱན་དང་མཚན་ཉིད་ཕུན་
སུམ་འཚོགས༔ རང་སྣང་ལོངས་སྐུ་ཆེན་པོའི་ཞིངཿ འོག་མིན་སྟུག་པོ་བཀོད་པའི་
གནསཿ སྟོན་པ་རང་ཤེས་རིག་པའི་གསལཿ ཀུན་ཏུ་བཟང་པོ་ཡབ་ཡུམ་ཤརཿ ལོངས་



ཡང་གབ
་
ཡང་གསང་ཐུགས་ཐིག་ཁྲིད་ཡིག་སྐོར། ཉ༽
སྐུ་རིགས་མཆོག་རྣམ་པ་ལཿ རང་ལས་སྤྲུལ་པའི་རིགས་ཀྱི་འཁོར བསམ་གྱིས་མི་
ཁྱབ་བརྗོད་མི་ལང རྟག་པ་རྒྱུན་གྱི་འཁོར་ལོའི་དུསཿ དགོངས་པ་ཟང་ཐལ་ཆོས་
བསྟན་པ༔ དམིགས་སུ་མེད་ཀྱང་བརྗོད་དུ་མེདཿ སྤྲོས་བསྡུ་བྱ་བ་བྱེད་པོ་བྲལ༔ ཨ་
ཧོ་ཡེ་དག་ཆོས་ཟད་ལས༔ ལྷུན་གྲུབ་འོད་དང་ཟེར་ཤར་བ༔ སྐུ་དང་ཡེ་ཤེས་བདེ་
བ་ཆེ༔ ཕྱི་གསལ་ནང་གསལ་ཡེ་ཤེས་འོད༔ ལོངས་སྤྱོད་རྫོགས་སྐུར་ལྷུན་གྱིས་གྲུབ༔
དེ་ལས་རབ་ཏུ་ཡིད་གཡོས་པས༔ ཡེ་ཤེས་འོད་ལྔ་ཕྱིར་ཤར་ཞིང༔ ང་བདག་འཛིན་
པ་ཕྲ་མོ་ཞུགས༔ བདག་ཉིད་གཅིག་པའི་མ་རིག་པསཿ གཟུང་བའི་ཡུལ་ལ་ཞེན་པ་
ཤོརཿ ལྷན་ཅིག་སྐྱེས་པའི་མ་རིག་པཿ རྟོག་ཅིང་དཔྱོད་པའི་རྩལ་ཤར་བ༔ གཟུགས་
ཚོར་འདུ་བྱེད་འདུ་ཤེས་དངཿ རྣམ་ཤེས་ལྔ་རུ་ཡོངས་གྲུབ་པཿ རྣམ་སྣང་རིན་འབྱུང་
སྣང་མཐའ་ཡས༔ དོན་གྲུབ་རྡོ་རྗེ་མི་བསྐྱོད་པ༔ ཡེ་ཤེས་ཡུལ་ལ་ཞུགས་པ་ཡིས
ས་ཆུ་མེ་རླུང་ནམ་མཁའི་ཁམས༔ བསྐྱེད་པའི་ཡུམ་ཆེན་ལྔ་རུ་ཤར༔ སྟོང་ཆེན་ཡུམ་
གྱི་རང་བཞིན་ལཿ གསལ་ཆ་ཡབ་ཀྱི་ངོ་བོར་རྫོགས༔ གཉིས་མེད་བདེ་བའི་ཡེ་
ཤེས་ལས༔ སྤྲུལ་པའི་ཞིང་ཁམས་ཆེན་པོ་ནི༔ ཤར་ན་མངོན་པར་དགའ་བ་དང༔
ལྷོ་ཕྱོགས་ཡོན་ཏན་དཔལ་དང་ལྡན༔ ནུབ་ན་པདྨ་བརྩེགས་པ་སྟེ༔ བྱང་ཕྱོགས་ལས་
རབ་ཡོངས་སུ་གྲུབ༔ དབུས་ན་འོག་མིན་ལྷུན་རྫོགས་ཤིང༔ ཕྱེད་སྤྲུལ་ལོངས་སྐུའི་
ཞིང་ཁམས་སུ༔ སྟོན་པ་ལོངས་སྤྱོད་རྫོགས་སྐུར་ལཿ འཁོར་ནི་སྤྲུལ་པ་སྐུ་ཡི་ཚོགས
གཟིགས་པ་ཆེན་པོའི་དུས་ཀྱི་ཚེ སྒྲ་ཚིག་བརྗོད་པ་བྲལ་བ་ཡི༔ བརྡ་རྟགས་སྣ་
ཚོགས་ཆོས་སྟོན་ནོ༔ ཤེས་བྱའི་སྒྲིབ་པ་ཡོངས་སྤངས་ཤིང ཡེ་སངས་རྒྱས་པའི་
3



མདོ་མཁྱེན་བརྩེའི་གསུང་འབུམ། .
དགོངས་པ་ལ༔ ཡང་སངས་རྒྱས་ཤིག་འདོད་པ་འཁྲུལ༔ གྲོལ་བ་བྱ་བའང་རྡུལ་ཙམ་
མེད ཐོབ་འདོད་བློ་འདི་རང་གྲོལ་ལོ༔ ལོངས་སྐུ་ཆེན་པོའི་ཞིང་ཁམས་སུ༔ སྤྲུལ་
པའི་བརྡ་སྒྱུར་ཆེན་པོ་ལས༔ ཁྲག་འཐུང་རོལ་པའི་གར་བསྒྱུར་ དྲག་པོའི་ཕོ་བྲང་
རྒྱན་བཀོད་རྫོགསཿ དབུས་ཕྱོགས་མེ་རི་འབར་བའི་ཞིངཿ སྟོན་པ་ཁྲག་འཐུང་རྒྱལ་
པོ་ནི༔ གཞོན་ནུ་དཔའ་བོ་སྟོབས་ལྡན་རྒྱལཿ ཁྲག་འཐུང་ཁྲོ་བོ་ཁྲོ་མོ་དང༔ རིགས་
ལྔ་ཌཱཀྐི་རིགས་འཛིན་འཁོརཿ སྦྱོར་སྒྲོལ་བླ་ན་མེད་པའི་དུསཿ གསང་བ་ཆེན་པོའི་
ཆོས་སྒྲ་སྒྲོག ཤེས་རབ་ཡུམ་གྱི་པདྨ་ལཿ ཐབས་མཆོག་བདེ་ཆེན་སྦྱོར་བའི་སྒྲས༔
ལས་རླུང་འཛིན་གྲོལ་བདེ་བ་ཆེ༔ ཀ་དག་ངང་དུ་མངོན་འཚང་རྒྱ༔ ལས་རླུང་རྣམ་
པར་རྟོག་པའི་ཁམསཿ དག་དང་མ་དག་འཛིན་པ་བྲལཿ མ་རིག་གཟུང་འཛིན་ཞེན་
གཅོད་དགྲ འཆོལ་བ་ཆེན་པོའི་ཀློང་དུ་བསྒྲལ, ཨ་ཧོ༔ གཟུགས་སྐུ་གཉིས་ལས་
རང་ཤར་བའི༔ གང་འདུལ་སེམས་ཅན་རྣམས་ཀྱི་ཁམསཿ འདུལ་བྱེད་སྤྲུལ་པའི་
ཞིང་ཁམས་ནི༔ མོས་བློ་དང་མཐུན་མང་ཤར་ལ༔ སྤྲུལ་པའི་སྟོན་པའང་དེ་ཉིད་གྲངས
ལས་ཅན་དག་པའི་འཁོར་རྣམས་ལཿ རང་རང་འདུལ་བའི་དུས་ཀྱི་ཚེ༔ ཆོས་ཉིད་
རང་སྒྲས་བརྡ་ཆོས་སྟོན༔ ཉོན་མོངས་ལྔ་ཡིས་རྒྱུ་བྱས་ཏེ༔ མ་རིག་གསུམ་གྱིས་
རྐྱེན་དབང་སྒྱུརཿ འཁྲུལ་པའི་བག་ཆགས་ཨ་འཐས་པསཿ ཁམས་གསུམ་འཁོར་
བའི་གཟུགས་སུ་གྲུབ༔ ཚོགས་དྲུག་ཡུལ་ལ་ཞེན་པ་ཡི༔ ཉོན་ཡིད་བདག་ཏུ་བཟུང་
བའི་མཐུསཿ ལུགས་འབྱུང་རྟེན་འབྲེལ་བཅུ་གཉིས་ཤརཿ རྣམ་པར་ཤེས་པ་ཚོགས་
བརྒྱད་པོ༔ ཀུན་གཞིར་བག་ཆགས་སྟུག་པོ་ཡིས༔ སྙིང་པོ་རང་བྱུང་ཡེ་ཤེས་སྒྲིབ
AA
，



s
ཡང་གསང་ཐུགས་ཐིག་ཁྲིད་ཡིག་སྐོར། ཉ༽
སེམས་བྱུང་ལྔ་བཅུ་རྩ་གཅིག་གིས༔ ཁམས་གསུམ་འཁོར་བ་སྣ་ཚོགས་བྱུང༔ སྡུག་
བསྔལ་འཁྲུལ་པའི་རང་གཟུགས་འདི༔ ཉམ་ཉེས་བཟོད་དཀའ་ཀྱེ་མ་ཧུད༔ དེ་ལས་
ཕྱི་སྣོད་འཇིག་རྟེན་ཁམས ནང་བཅུད་འགྲོ་བ་རིགས་དྲུག་གྲུབ༔ སྡུག་བསྔལ་ཉིང་
འཁྲུལ་འཁོར་བའི་གནསཿ འདུལ་བྱེད་སྟོན་པ་ཐུབ་པ་དྲུག སྣ་ཚོགས་སྤྲུལ་པའི་
སྐུ་རུ་སྟོན༔ འཁོར་ནི་གདུལ་བྱ་རིགས་དྲུག་པོ༔ དུས་ནི་བསྐལ་ཆེན་ཆེན་པོ་གཅིག
གང་འདུལ་སྣ་ཚོགས་ཆོས་སྟོན་ནོ༔ ཨ་ཏི་རྒྱུད་ཀྱི་རྒྱལ་པོ་ལསཿ སྐུ་གསུམ་འཁོར་
འདས་བྱུང་ཚུལ་བསྟན་པའི་སྐབས་དང་པོའོ༔ འོག་མིན་ཆེན་པོའི་གནས་མཆོག་
ཏུ སྟོན་པ་རྡོ་རྗེ་འཆང་ཆེན་གྱིས༔ ཉིད་ལས་མི་གཞན་རིགས་ལྔའི་འཁོར བསམ་
གྱིས་མི་ཁྱབ་བརྗོད་མི་ལང༔ རྫོགས་ལྡན་དང་པོའི་དུས་ཀྱི་ཚེ༔ བརྡ་ཚིག་བརྗོད་པ་
བྲལ་བ་ཡི༔ དགོངས་པ་ཟང་ཐལ་ཆོས་འདི་གསུངས ཨེ་མ་ཧོ༔ གཞི་ལས་འཁྲུལ་
མ་མྱོང་བ་ཡི༔ ཀ་དག་རང་བྱུང་ཡེ་ཤེས་འདི ཚིག་དང་དཔེ་ཡིས་མི་མཚོན་ཏེ ཡོད་
པ་མ་ཡིན་ངས་མ་མཐོངཿ མེད་པ་མ་ཡིན་འཁོར་འདས་གཞི གང་དུའང་མ་གྲུབ་
ངོས་བཟུང་བྲལཿ སྐྱོན་གྱིས་མ་གོས་ཀ་ནས་དག ནང་གསལ་ཐིམ་ལོ་མ་རྨུག་
པའི རིག་ཤེས་དབྱིངས་སུ་འཇུག་པ་ལསཿ འོད་དང་ཟེར་མདངས་ཀློང་དུ་གབ
དཔའ་འོད་འགྲོ་བའི་ཤེས་པ་ མ་གཡོ་མི་དམིགས་སྨྲ་བསམ་བྲལཿ ཡེ་ནས་
ཤེས་པའི་རླུང་མ་གཡོ༔ ཝ་ལེར་འཁྱིལ་བ་ཡེ་གཞིའོ༔ དེ་ལས་ཕྲ་མོ་རླུང་གཡོས་
པས ལྷུན་གྲུབ་སྒོ་བརྒྱད་རང་གསལ་བ གསལ་གདངས་མ་འགགས་ཀྱི་ལེ་བ༔
ཤེས་པ་ཕྲ་མོ་སྙིང་པོ་ཅན༔ མེད་པའང་མ་ཡིན་ཀུན་ཏུ་གསལ༔ སྤྲིན་བྲལ་ནམ་མཁའི་



མདོ་མཁྱེན་བརྩེའི་གསུང་འབུམ།
ངོ་བོ་ལཿ དར་གྱི་ཟ་འོག་བཀྲམ་པ་ལྟརཿ སྣང་ཡང་དངོས་སུ་མ་གྲུབ་སཿ དཔྱོད་
བྱེད་ཤེས་པས་བདག་མ་བཟུང༔ ཡུལ་ལ་འཛིན་པའང་མ་ཞུགས་ཏེ༔ འཛིན་མེད་
རང་གསལ་ཆེན་པོ་ལཿ སྣང་མེད་འོད་ལྔའི་གཟུགས་ཤར་བ༔ སྐུ་དང་ཐིག་ལེ་ཡིག་
འབྲུའི་གཟུགསཿ མ་དག་གཟུགས་སྒྲ་ཡིད་ཀྱི་ཁམས༔ རྣམ་པར་དག་པ་འབྱུང་བའི་
གཞི༔ ལྷུན་གྲུབ་ལོངས་སྤྱོད་རྫོགས་སྐུའོ༔ གཞི་དེ་རྟོགས་པར་བྱ་བའི་ཕྱིརཿ ལམ་
གྱི་ཉམས་སུ་ལེན་ཚུལ་འདི གཏུམ་དྲག་རོལ་པའི་དུར་ཁྲོད་དུ༔ སྟོན་པ་གཞོན་ནུ་
སྟོབས་ལྡན་སྣངཿ རིག་འཛིན་མཁའ་འགྲོའི་ཚོགས་ཀྱིས་བསྐོར༔ བསམ་གྱིས་མི་
ཁྱབ་དུས་ཀྱི་ཚེ ཆོས་ཉིད་རང་སྒྲས་དོན་བསྟན་པཿ གསང་བའི་བདག་པོས་འདི་
སྐད་གསོལ ཀྱེ་མ་སྟོན་པ་རྡོ་རྗེ་འཆང༔ གཞི་ལས་འཁྲུལ་མ་མྱོང་བ་ལཿ རང་སྒྲ་
ཆེན་པོས་བརྡ་ཆོས་བསྟན༔ མ་རྟོགས་འཁྲུལ་པའི་འགྲོ་བ་རྣམསཿ གྲོལ་བའི་ལམ་
མཆོག་བསྟན་དུ་གསོལཿ གཞོན་ནུ་དཔའ་བོས་འདི་སྐད་གསུངསཿ ཀྱེ་ཧོ་རྡོ་རྗེ་
འཛིན་པ་ཉོན༔ ང་ཡི་དགོངས་པ་རྟོགས་པའི་ཕྱིརཿ ལམ་གྱི་རིམ་པ་ཐ་དད་པ
ཐེག་པ་རིམ་པ་དགུ་ཤར་བ གང་ཟག་དབང་པོ་རབ་འབྲིང་ཐ མཐའ་མ་ལ་ཡང་
གསུམ་ཡོད་དེ མཐའ་མའི་མཐའ་མ་འདུལ་བ་དངཿ འབྲིང་ལ་མདོ་སྡེ་རབ་མངོན་
པཿ འདུལ་བ་ལུས་ངག་གཙོར་བཏོན་པའི ཉིས་བརྒྱ་ལྔ་བཅུ་ལ་སོགས་ཁྲིམས
བསྲུངས་ཤིང་ཉེས་སྤྱོད་སྡོམ་པ་ཡིསཿ བསྐལ་པ་གྲངས་མེད་སོ་བདུན་ནསཿ གྲོལ་
བར་འགྱུར་བ་ཁོ་ནའོ༔ མདོ་སྡེ་སྒོ་གསུམ་མཉམ་པར་སྦྱོང༔ ཀུན་རྫོབ་བདེན་པ་
གཙོར་བཏོན་པའི༔ ཡང་ལོག་སྤང་བྱར་ངེས་པ་ལཿ གཉིས་མེད་ཆ་ན་དོན་དམ་
46



ཡང་གསང་ཐུགས་ཐིག་ཁྲིད་ཡིག་སྐོར། ཉ༽་
པའི བདེན་པར་ཤེས་པའི་གྲངས་མེད་བདུན༔ གྲོལ་བར་འགྱུར་བ་ལ་ལ་ཙམ༔
མངོན་པའི་སེམས་ཕྱོགས་གཙོར་བཏོན་པསཿ ཆོས་དང་གང་ཟག་བདག་མེད་ཀྱིས
ཕྱོགས་ཙམ་རྟོགས་པའི་སྨོན་སེམས་གཞི འཛིན་པས་རབ་བཅིང་མཆོག་མ་རྟོགས
གྲངས་མེད་གསུམ་ནས་གྲོལ་བའོ༔ འབྲིང་གི་ཐ་མ་ཀྲི་ཡ་དངཿ འབྲིང་གི་ཨུ་པ་རབ་
ཡོ་ག ཀྲྀ་ཡ་གཙང་སྦྲ་གཙོར་བཏོན་པསཿ ཐ་མལ་ལྷ་ལ་དངོས་གྲུབ་ཞུ བྱང་
ཆུབ་སྨོན་སེམས་གཙོར་བཏོན་ཞིང༔ འཇུག་པ་ཡིད་ཀྱིས་སྨོན་པ་ཙམཿ ལུས་ངག་
གཙོར་བཏོན་འཛིན་བཅས་ཏེ༔ མི་ཚེ་ཉི་ཤུ་གཅིག་ནས་གྲོལཿ ཨུ་པ་ལྷ་དང་སྤུན་
ཟླའི་ཚུལཿ ཡབ་ཡུམ་མིང་སྲིང་ལྟར་བསྟེན་ཞིང༔ བཟླས་པ་གཙོ་བོར་འཛིན་པ་སྟེ༔
སྨོན་པ་འགྲུབ་ཅིང་འཇུག་སེམས་གཙོ༔ ཀུན་ནས་ཀུན་ཏུ་དཀྲིས་པ་ཡིས༔ ཉོན་
མོངས་གཉེན་པོར་བརྟེན་པའི་ཕྱིརཿ མི་ཚེ་དགུ་ནས་གྲོལ་བའོ༔ ཡོ་ག་རྣལ་འབྱོར་
ལུགས་དང་མཐུན༔ ལྷ་དང་རང་ཉིད་གཉིས་མེད་ཀྱང༔ གཙོ་བོར་སེམས་ཕྱོགས་
གཙོར་བཏོན་ཞིང༔ ལྷ་ཡང་ཡེ་ཤེས་སྤྱན་དྲངས་ནས༔ དམ་ཡེ་དབྱེར་མེད་གཅིག་
ཏུ་འདྲེསཿ ལུས་ལྷ་ངག་སྔགས་སེམས་ཏིང་འཛིན གསལ་བ་གསུམ་གྱི་ལམ་ཁྱེར་
ལཿ སྣང་སེམས་བརྟན་པ་རབ་ཐོབ་ཅིང༔ འཇུག་པའང་རེས་འཇོག་ཚུལ་དུ་བསྒྲུབས
མི་ཚེ་ལྔའམ་གསུམ་ནས་གྲོལཿ རབ་མཐའ་མ་ཧཱ་ཡོ་ག་དང༔ རབ་འབྲིང་ཨ་ནུ་རབ་
ཨ་ཏི༔ ཕ་རྒྱུད་མ་ཧཱ་ཡོ་ག་ནི༔ མ་དག་ཕུང་ཁམས་སྦྱོང་བའི་ཕྱིར༔ བསྐྱེད་རིམ་གཙོར་
འདོན་ཡབ་ཡུམ་སྦྱོར༔ ཤ་ལྔ་བདུད་རྩི་ལྔ་ལ་སྤྱོད༔ ཕྱི་སྣོད་ཡེ་ནས་གཞལ་ཡས་
ཁང༔ ནང་བཅུད་ཡི་དམ་ལྷ་ཡི་སྐུ༔ སྒྲར་གྲགས་སྔགས་ལ་དྲན་རྟོགས་ཐུགསཿ ཁྱེར་
，



，
1
མདོ་མཁྱེན་བརྩེའི་གསུང་འབུམ། ་ ་
སོ་གསུམ་གྱི་གཞིར་འཇུག་ཅིངཿ ལྟ་བ་སྟོང་ཉིད་སྤྲོས་བྲལ་ངངཿ སྒོམ་པ་ཡི་དམ་
ལྷ་ཡི་དལཿ སྤྱོད་པ་ཐ་མལ་སྐྱོན་དང་བྲལ༔ འཇུག་པ་བྱང་ཆུབ་སེམས་མཆོག་འགྲུབ་
ཚེ་གཅིག་གྲོལ་བའི་འབྲས་བུ་ཐོབ༔ ཨ་ནུ་རྫོགས་པའི་རིམ་པ་ནི༔ རྡོ་རྗེ་ལུས་ཀྱི་
དཀྱིལ་འཁོར་དུ༔ གནས་པ་རྩ་ལ་གཡོ་བ་རླུང བཀོད་པ་བྱང་ཆུབ་སེམས་ཀྱི་ཁམས
ཐབས་ཀྱིས་སྦྱོང་ཞིང་ཤེས་རབ་བསྟེན རྩ་འབྱོང་རླུང་ཆེན་ཁམས་ལས་རླུང ཆོས་
ལོངས་སྤྲུལ་པའི་སྐུར་སྦྱོང་ཞིང༔ ལྟ་བ་སྟོང་ཆེན་ནམ་མཁའི་ཁམསཿ སྒོམ་པ་བདེ་
བའི་སྙིང་པོ་ཅན༔ སྤྱོད་པ་ལྷན་སྐྱེས་ཡེ་ཤེས་བསྒྲུབ༔ མཚན་བཅས་རྫོགས་རིམ་
ཆེན་མོ་པཿ བྱང་ཆུབ་སེམས་མཆོག་མངོན་གྱུར་པཿ ཐབས་ལ་བརྟེན་ཚེ་གྲོལ་བའོ༔
ཨ་ཏི་རྫོགས་པ་ཆེན་པོ་ནི༔ སེམས་ཀློང་མན་ངག་སྡེ་གསུམ་སྟེ༔ བསྐྱེད་དང་རྫོ་གུས་
པའི་འཛིན་པ་བྲལཿ ཡེ་ནས་བདེ་གཤེགས་སྙིང་པོའི་ཁམས༔ མ་རིག་ཉོན་མོངས་
ཤེས་བྱ་ཡི༔ དྲི་མ་དགུ་ཡི་སྦུབས་སུ་གཞུགསཿ དྲི་མ་དེ་བྲལ་སངས་རྒྱས་སོ༔ རྟོགས་
ཕྱིར་རིག་པ་གཙོར་བཏོན་པའི༔ སེམས་སྡེའི་འཁོར་འདས་ཆོས་རྣམས་ཀུན༔ སེམས་
ཉིད་འདུས་མ་བྱས་པ་ཡི༔ རོལ་གར་སྣང་བའི་ཆོ་འཕྲུལ་ཏེ ཐམས་ཅད་སེམས་
སུ་ཤེས་པ་ཡིསཿ སངས་རྒྱས་གཞན་ན་མ་གྲུབ་རྟོགསཿ ཀློང་སྡེར་འཁོར་དང་འདས་
པའི་ཆོསཿ ཆོས་ཉིད་ཀུན་བཟང་བྷ་གའི་ཀློང༔ ཆོས་སྐུ་སྐྱེ་བ་མེད་པ་ལཿ ལོངས་
སྤྱོད་རྫོགས་སྐུ་འགགས་མེད་གདངསཿ ཐུགས་རྗེའི་སྤྲུལ་སྐུ་འགྲོ་འོང་བྲལཿ རོལ་
རྩལ་སྣ་ཚོགས་རྒྱན་དུ་ཤརཿ གང་ཤར་འཛིན་མེད་ཞེན་འཛིན་ཞིག གྲོལ་བའང་
མཉམ་གྲོལ་བཟང་ངན་མེདཿ འདུས་མ་བྱས་པ་རིག་པའི་ཀློང༔ བཙན་ས་ཟིན་ཚེ་
48 ་



ཡང་གསང་ཐུགས་ཐིག་ཁྲིད་ཡིག་སྐོར། ： ཉ༽
གྲོལ་བའོ༔ མན་ངག་ཐིག་ལེ་སྐོར་གསུམ་གྱིས༔ དགོངས་པ་མཆོག་གསང་ཆེན་པོ་
ནི གཟུང་དང་འཛིན་པ་རབ་བྲལ་ཞིངཿ ཤེས་རིག་མ་འགགས་ས་ལེ་བ༔ རིག་པ་
རང་གྲོལ་གཉུག་མའི་གཤིསཿ སྤང་བླང་ཡེ་ཟད་རྫོགས་པ་ཆེ གཞི་རྩ་བྲལ་བ་
དགོངས་པའི་ཀློང༔ རྩལ་གྱི་རྣམ་རྟོག་གང་ཤར་བ༔ འགགས་མེད་ཆུ་ལ་རི་མོ་བཞིན༔
འདས་པའི་རྟོག་པ་བྱ་རྗེས་བྲལཿ མ་འོངས་དགག་སྒྲུབ་བཟང་ངན་མེད ད་ལྟ་བ་
ཡང་རེ་དོགས་ཞིག མ་ཡེངས་མི་བསྒོམ་མི་འབྲལ་བཿ མངོན་གྱུར་ཁྲེགས་ཆོད་ལམ་
གྱི་གནད༔ དེ་ལས་ཡང་གསང་ལམ་གྱི་མཆོག ས་ལམ་ཡོན་ཏན་འཕེལ་བའི་ཕྱིར
སྦྱོར་བ་བདེ་སྟོང་ལམ་ཁྱེར་དངཿ སྒྲོལ་བ་ཐུགས་རྗེས་རྗེས་འཛིན་པཿ འོད་གསལ་
སྣང་བ་བཞི་ཡི་ལམ༔ མཐར་ཕྱིན་གདོད་མའི་གཞི་ཐོག་ཏུ གྲོལ་བར་བྱེད་པའི་
ལམ་མཆོག་གོ༔ རང་བཞིན་རྫོགས་པ་ཆེན་པོ་ཡི༔ གནད་ཀྱི་གདམས་པའི་མཐར་
ཐུག་པཿ ཐིག་ལེ་སྐོར་གསུམ་མཆོག་ཏུ་འདུས རིམ་དགུའི་ཐེག་པའི་ལམ་བགྲོད་
ནས༔ འབྲས་བུ་འདི་ལ་འཇུག་པའོ འོག་མ་གོང་མའི་ཉེར་བསྡོགས་ཏེ གོང་མ་
འོག་མའི་ཐོབ་བྱའོ༔ མཐར་ཐུག་སངས་རྒྱས་ཐམས་ཅད་ཀྱི༔ བགྲོད་པ་གཅིག་པུའི་
ལམ་མཆོག་ནི༔ ཉག་གཅིག་ཨ་ཏི་རང་བྱུང་ལ༔ འབྲས་བུའི་ཐུས་ཀ་མཆོག་ཡིན་
ནོ༔ ཐེག་པ་རིམ་དགུའི་ལམ་བགྲོད་པའི རྒྱུད་དོན་སྐབས་ཏེ་གཉིས་པའོ༔ སྤྲུལ་
པ་སྐུ་ཡི་གནས་མཆོག་ནི༔ འོག་མིན་གཏུམ་དྲག་རོལ་པའི་གནསཿ སྟོན་པ་རྡོ་རྗེ་
འཆང་ཆེན་པོ༔ དྲི་མ་མེད་པའི་སྐུར་སྟོན་ཞིང༔ གྲོལ་བར་བྱ་བའི་དུས་ཀྱི་ཚེ༔ སྐུ་
གསུམ་དག་པའི་འཁོར་རྣམས་ལཿ ཡང་གསང་ཆེན་པོའི་ཆོས་སྟོན་ཚེ༔ ཡུམ་མཆོག་
89



མདོ་མཁྱེན་བརྩེའི་གསུང་འབུམ།།
རྡོ་རྗེ་རྣལ་འབྱོར་མསཿ སྟོན་པ་མཆོག་ལ་འདི་སྐད་གསོལཿ ཆོས་ཀྱི་སྐུ་ལས་ལོངས་
སྤྱོད་རྫོགསཿ བདག་དོན་གཟུགས་ཀྱི་སྐུར་ཤར་བ༔ ཐུགས་རྗེ་བརྩེ་བས་རབ་དགོངས་
ལཿ ཐེག་དམན་ལམ་གྱི་རིམ་པ་ཀུན༔ བགྲོད་པའི་དཀའ་ཚེགས་ཐང་ཆད་པསཿ སྐལ་
ལྡན་དག་པའི་འཁོར་ཚོགས་ལཿ འབད་རྩོལ་ལས་འདས་འབྲས་བུའི་ལམ མཆོག་
གསང་ཆེན་པོར་བསྟན་དུ་གསོལཿ ཞུས་ཚེ་སྟོན་པ་རབ་དགྱེས་ཤིང༔ ཐུགས་ལས་
འོད་ཟེར་ལྔ་ལྡན་གྱིས༔ སྐུ་གསུམ་གནས་ཀུན་ཡོངས་ཁྱབ་ཅིང༔ སངས་རྒྱས་བྱེ་བ་
ཕྲག་བརྒྱར་སྤྲུལཿ རེ་རེ་ལ་ཡང་འབུམ་འབུམ་གྱིསཿ གྲངས་མེད་སྤྲུལ་པས་འགྲོ་
དོན་མཛད༔ སླར་ཡང་ཐུགས་ཀྱི་ཀློང་དུ་བསྡུ ལྗགས་ལས་འཕྲོས་པའི་འོད་ཟེར་
གྱིསཿ སྣེ་ལས་རང་བྱུང་ཡི་གེ་ཤརཿ ཆོས་ཉིད་སྟོང་པའི་སྒྲ་འདི་སྒྲོག༔ སྐྱེ་བ་མེད་
ལས་ཐམས་ཅད་སྐྱེས སྐྱེས་ཙམ་ཉིད་ནས་སྐྱེ་བ་མེད༔ འགགས་པ་མེད་ལས་ཐམས་
ཅད་འགགསཿ འགགས་པ་ཉིད་ནས་འགགས་པ་མེད༔ གནས་པ་མེད་ལས་ཐམས་
ཅད་གནས གནས་པ་ཉིད་ནས་གནས་པ་མེདཿ འགྲོ་འོང་མེད་ལས་འགྲོ་དང་
འོང༔ འགྲོ་འོང་ཉིད་ན་འགྲོ་འོང་མེད༔ རང་བྱུང་བརྡ་ཡི་ཚིག་འདི་ཡིས༔ རིགས་
དྲུག་འཁོར་བའི་གནས་སྟོང་ཤོག ཅེས་པའི་སྒྲ་ཡིས་ས་གསུམ་གཡོ༔ སླར་ཡང་
ལྗགས་ཀྱི་དབང་པོར་བསྡུ སྐུ་ལས་འཕྲོས་པའི་འོད་ཟེར་ནི༔ ཞིང་ཁམས་བྱེ་བ་
ཕྲག་བརྒྱ་རུ གདུལ་བྱའི་དོན་དུ་རང་ཤར་བ༔ ཞི་ཆགས་ཁྲོ་བོའི་རྣམ་རོལ་གརཿ
བསམ་གྱིས་མི་ཁྱབ་བརྗོད་མི་ལངཿ གང་ལ་གང་འདུལ་དེར་སྟོན་ཚུལཿ འདུལ་
དང་རྗེས་འཛིན་ཚར་གཅོད་པསཿ འགྲོ་བའི་ཁམས་རྣམས་ཡོངས་གྲོལ་མཛད༔ སླར་
5)



a
ཡང་གསང་ཐུགས་ཐིག་ཁྲིད་ཡིག་སྐོར། - ཉ༽
ཡང་སྐུ་ཡི་ཀློང་དུ་བསྡུ༔ དེ་ནས་སྣ་ཚོགས་སྤྲུལ་སྒྱུར་གྱིས༔ རྫུ་འཕྲུལ་ཟློས་གར་
རབ་སྒྱུར་ཅིངཿ བླ་ན་མེད་པའི་ཆོས་འདི་བསྟན༔ ཨེ་མ་ཧོ༔ ལེགས་པར་གསོན་
དང་རྣལ་འབྱོར་མཿ ཐེག་བརྒྱད་བློ་ཡི་གྲུབ་མཐའ་སྟེ༔ བདེན་བཞི་མཐར་ཕྱིན་འགོག་
པ་དང ཀུན་བརྟགས་གཞན་དབང་ཡོངས་གྲུབ་གསུམ༔ མཐར་ཕྱིན་བདེན་གཉིས་
ལམ་སྦྱང་ནས༔ ཚོགས་གཉིས་ནས་བཟུང་རབ་དགའི་སརཿ མཐོང་ལམ་བདེན་པ་
མངོན་གྱུར་ནསཿ སྒོམ་ལམ་ཁམས་གསུམ་ས་དགུར་བགྲོད མི་སློབ་ལམ་མཆོག་
ཀུན་ཏུ་འོདཿ བར་གྱི་བགྲོད་བྱ་ཐམས་ཅད་ཀུན༔ འབད་དང་སྩོལ་བར་མ་བསྟེན་
པརཿ མིག་འཕྲུལ་ལྟ་བུར་མྱུར་བའི་ལམ འོག་མ་སྐད་ཅིག་སྐད་ཅིག་ལ༔ དོན་གྱི་
བགྲོད་པའི་མན་ངག་གནད༔ ཐིག་ལེ་སྐོར་གསུམ་གསང་བ་ནི༔ ཨ་ཏི་རང་བྱུང་
དགོངས་པ་བསྟན༔ དབང་པོ་རབ་འབྲིང་ཐ་མ་གསུམ གཅིག་ཆར་ཐོད་རྒལ་རིམ་
གྱིས་པ༔ རྟོགས་པར་བྱ་བའི་གནད་མཆོག་ནི༔ ཨ་ཧོ་འཁོར་འདས་ཆོས་རྣམས་ཀུན༔
ཡེ་ནས་གྲུབ་པ་མ་མཆིས་ཀྱངཿ འཁྲུལ་པ་མ་རིག་གྲོ་བུར་པསཿ རྐྱེན་གྱིས་བསྒྱུར་
ཅིང་གཟུང་འཛིན་རྒྱུས སྒོ་ལྔའི་ཡུལ་ལ་གཟུགས་སྒྲ་དྲི༔ རོ་དང་རེག་བྱ་སྣ་ཚོགས་
ཤརཿ ཡིད་ཀྱིས་བླངས་ཤིང་ཉོན་ཡིད་ཀྱིས༔ བདག་ཏུ་བཟུང་བར་བྱས་པ་ལས༔
ཀུན་གཞིའི་རྣམ་པར་ཤེས་པ་ཡིས༔ བག་ཆགས་ཨ་འཐས་ཞེན་པས་བཅིང༔ རང་
ངོ་རང་གིས་མ་ཤེས་པས༔ ཁམས་གསུམ་རིགས་དྲུག་སྣ་ཚོགས་གཟུགས༔ མ་དག་
འགྲོ་བའི་ཁམས་ཤར་བ སྡུག་བསྔལ་ཨ་འཐས་ཞེན་པས་བཅིངསཿ རང་ངོ་རང་
གིས་ཤེས་པའི་ཚེ༔ མ་རིག་གཞི་སྟོང་རིག་པའི་ཁམསཿ མངོན་གྱུར་འཁྲུལ་བའི་
，
-
51



མདོ་མཁྱེན་བརྩེའི་གསུང་འབུམ།
ཆོས་སོ་ཅོག རྨི་ལམ་སད་པའི་གནས་སྐབས་བཞིན༔ ཡེ་ནས་མ་གྲུབ་གཞི་རྩ་བྲལ༔
སྤྲིན་མེད་ནམ་མཁའ་དངས་བ་ལྟརཿ ་གང་ལའང་དམིགས་སུ་མེད་པའི་ཚེ༔ ཆོས་
སུ་འཛིན་པའི་ཡུལ་སྟོང་ངོ༔ ཀུན་གཞིའི་བག་ཆགས་ཡེ་ཟད་ཅིང༔ ཉོན་ཡིད་བདག་
ཏུ་འཛིན་པའི་སེམསཿ འདུས་མ་བྱས་པ་རིག་པའི་ཀློང༔ ཅིར་ཡང་མ་གྲུབ་ས་ལེ་
པཿ མཐའ་བཞིའི་སྤྲོས་པ་ཀུན་དང་བྲལ༔ གཟུང་དང་འཛིན་པ་དབྱིངས་སུ་ཡལ༔
མཐའ་བྲལ་ཆེན་པོ་དོན་གྱི་གཤིས༔ དགོངས་པ་རང་བྱུང་རང་ཤར་ལཿ སྐུ་གསུམ་
འཆར་གཞི་མ་འགགས་གདངས རྟོགས་པར་བྱ་བའང་མི་དམིགས་ཏེ༔ མ་རྟོགས་
འཁྲུལ་པ་ཡེ་ནས་ཟད ཚོགས་དྲུག་ཡིད་ཀྱིས་འཇུག་པ་ཞིག ས་ལེ་སང་ངེ་ཧྲིག་
གེ་བ༔ ལེན་པའི་བློ་ཡང་མི་འཇུག་སྟེ སྤང་བར་བྱ་བའང་རྡུལ་ཙམ་མེད༔ དེ་ཚེ་
མཐའ་བྲལ་ཆེན་པོ་སྟེ༔ ས་ལམ་ཡོན་ཏན་གཅིག་ཆར་རྫོགསཿ ཁྲེགས་ཆོད་ཟབ་
གནད་འདི་ཁོ་ན༔ ཐབས་ཀྱིས་རྟོགས་པར་བྱ་བ་ནི༔ བྷ་གའི་དཀྱིལ་འཁོར་ལ་བསྟེན་
ནསཿ མཆོག་དབང་དོན་གྱི་ངོ་འཕྲོད་དོ༔ འབྲིང་གི་སྣང་བ་བཞི་ཡི་ལམ ཐོག་
མར་ནམ་མཁའ་དངས་པའི་ངོར༔ རྣམ་དག་དབྱིངས་ཀྱི་སྒྲོན་མའི་གཞིར༔ ཐིག་ལེ་
སྟོང་པའི་སྒྲོན་མ་ཤརཿ རྒྱང་ཞགས་ཆུ་ཡི་སྒྲོན་མའི་ལམ༔ ཙིཏྟ་ཤ་ཡི་སྒྲོན་མའི་ཀློང
ཡེ་ཤེས་བཞི་ཡི་སྒྲོན་མའི་གདངསཿ རྡོ་རྗེ་ལུ་གུ་རྒྱུད་དུ་ཤརཿ གཡོ་ཐོབ་གོམས་
བརྟན་མཐར་ཕྱིན་ནསཿ སྒྲོན་མ་དབྱིངས་སུ་དག་པའི་ཚེ༔ ཆོས་ཟད་བློ་འདས་ངང་
དུ་རྫོགསཿ དེ་ཚེ་གྲོལ་གཞིའི་ཀ་དག་འགྲུབ༔ ཐ་མའི་དམིགས་མེད་བསྐྱེད་རིམ་དང
སྣང་མེད་རྫོགས་རིམ་ཆེན་པོ་ཡིསཿ བག་ཆགས་འཁོར་བའི་སྒྲིབ་པ་སྦྱང སྦྱོར་བ་
[
52



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ལྷན་སྐྱེས་ཡེ་ཤེས་དང༔ སྒྲོལ་བ་སྙིང་རྗེ་ཆེན་པོ་ཡིས༔ མཆོག་འཛིན་ཞེན་པ་རང་
ཞིག་ནསཿ གཟུང་དང་འཛིན་པ་གྲོལ་བའི་ཚེ༔ བླ་མའི་མན་ངག་ཟབ་མོ་ལཿ བརྟེན་
ནས་མྱུར་ལམ་རིམ་བགྲོད་ཅིངཿ འཚོགས་ཤིང་དུས་ལ་བབ་པའི་ཚེ༔ བསྐལ་པ་
སྟོང་གི་མུན་པ་ཡངཿ ཉི་མ་གཅིག་གིས་འཇོམས་པ་བཞིན ལྷག་མཐོང་ཡེ་ཤེས་
རྩལ་འབར་བས༔ ལོངས་སྤྱོད་རྫོགས་སྐུར་མངོན་འཚང་རྒྱ སྤྲུལ་པ་སྐུ་ཡི་དོན་
སྤྱོད་ཅིང༔ ཆོས་ཀྱི་སྐུ་རུ་གྲོལ་བའོ༔ འབྱུང་ལྔ་ཡུམ་གྱི་ངང་ཤར་ཞིངཿ ཕུང་ལྔ་དག་
པའི་རིགས་མཆོག་ལྔ༔ ཤེས་ཡུལ་སེམས་དཔའ་སེམས་མ་དང་ དབང་ཡུལ་ཁྲོ་
བོ་ཁྲོ་མོ་རུ ཡེ་ནས་ལྷུན་རྫོགས་དོན་གྱི་ལྷ འདི་གོ་ཆོས་ཉིད་དམིགས་སུ་མེད
སྣང་བ་འཁྲུལ་ཚེ་རིགས་དྲུག་གནསཿ གྲོལ་བའི་ཚེ་ན་ལོངས་སྤྱོད་རྫོགས༔ སྒྱུར་
བར་བྱེད་པ་སྤྲུལ་པའི་སྐུ༔ མ་རིག་ཉོན་མོངས་སེམས་ཅན་ཏེ རིག་ཚེ་སངས་རྒྱས་
ཉིད་དུ་འགྱུརཿ གློ་བུར་པ་ཡི་རྐྱེན་བསྒྱུར་བ སྐད་ཅིག་གཅིག་གི་བྱེ་བྲག་བྱེད༔
སྐད་ཅིག་གཅིག་གི་རྫོགས་སངས་རྒྱསཿ འཁྲུལ་མ་མྱོང་བའི་རིག་པ་ལཿ གློ་བུར་
གཟུང་དང་འཛིན་པ་ཞུགསཿ དེ་ལ་དེར་འཛིན་མེད་པའི་ཚེ༔ གཉུག་མ་གཤིས་ཀྱི་
ངང་དུ་གཞིག སྤྱོད་པ་ཕྲ་མོས་རྐྱེན་བསྒྱུར་བས༔ ལས་རླུང་རྣམ་རྟོག་འཕེལ་བའོ༔
གཞི་དང་ལམ་དང་འབྲས་བུ་གསུམ༔ རིག་པ་གཅིག་གི་ངོ་བོར་རྫོགསཿ ཀ་དག་
ཆེན་པོའི་རིག་པ་ལཿ རྟོགས་དཔྱོད་བྲལ་བར་ལམ་སྦྱངས་བའི འབྲས་བུ་ཐིག་ལེ་
ཉག་གཅིག་གོ༔ ཆོས་སྐུ་ལོངས་སྐུ་སྤྲུལ་པའི་སྐུ༔ མི་འགྱུར་མངོན་པར་བྱང་ཆུབ་
སྐུ རིག་ཚེ་རང་བྱུང་ཡེ་ཤེས་གཤིསཿ ལམ་གྱི་ཀ་དག་ཆེན་པོར་འདུསཿ སྟོང་པ་
53



མདོ་མཁྱེན་བརྩེའི་གསུང་འབུམ།
ཆེན་པོ་ཆོས་ཀྱི་སྐུ༔ རིག་གདངས་མ་འགགས་ལོངས་སྤྱོད་རྫོགསཿ ཐུགས་རྗེའི་
རྩལ་ཤར་སྤྲུལ་པའི་སྐུ༔ རྣམ་གསུམ་དབྱེར་མེད་གཞི་རྩ་བྲལཿ མི་འགྱུར་རྡོ་རྗེའི་
སྐུ་མཆོག་སྟེ མཐར་ཕྱིན་མངོན་པར་བྱང་ཆུབ་སྐུ༔ དེ་ལ་དེར་འཛིན་བྲལ་བ་ཡིས
རླུང་ལྔ་དབྱིངས་སུ་ཐིམ་པའི་ཚེ༔ ཡེ་ཤེས་བླ་མའི་ས་ཐོབ་ནསཿ སྟོན་འཁོར་དགོངས་
པ་དབྱེར་མེད་འདྲེས༔ ཡང་གསང་བླ་ན་མེད་པ་ཡི༔ ཐེག་པའི་རྩེ་རྒྱལ་མན་ངག་
སྡེའི དབང་པོ་རབ་འབྲིང་ཐ་མ་ཡི བགྲོད་པའི་ལམ་མཆོག་བསྟན་པའི་སྐབས་
གསུམ་པའོ༔ སྟོན་པ་གཞོན་ནུ་སྟོབས་ལྡན་ལཿ ལས་ཀྱི་ཁྲག་འཐུང་ཧེ་རུ་ཀསཿ གུས་
པས་ཕྱག་དང་མཆོད་པར་བཅས༔ གདུང་བའི་དབྱངས་ཀྱིས་འདི་སྐད་གསོལ༔ ཀྱེ༔
རིགས་ཀྱི་བདག་པོ་ཧེ་རུ་ཀཿ ཡང་གསང་རྫོགས་པ་ཆེན་པོའི་ལམཿ མ་ནོར་ཉམས་
སུ་ལེན་པ་ལཿ དབང་རབ་སྐད་ཅིག་གྲོལ་མཛད་པཿ སློབ་དཔོན་དགོངས་རྒྱུད་
བྱིན་རླབས་ཏེ༔ འབྲིང་དང་ཐ་མའི་དོན་གྱི་ཕྱིར༔ གསང་བའི་ཐབས་མཆོག་བསྟན་
དུ་གསོལ གདུལ་བྱ་སེམས་ཅན་ཉོན་མོངས་པའི༔ བག་ཆགས་འཐུག་པོས་ཀུན་
དཀྲིས་ཕྱིརཿ གློ་བུར་རྣམ་རྟོག་ཤུགས་དྲག་པསཿ ཁྱོད་ཀྱི་གསང་བ་རྟོགས་པར་
དཀ༢ བརྩེ་བར་དགོངས་ལ་རྗེས་སུ་ཟུངཿ གསོལ་བས་སྟོན་པའི་ཐུགས་དགྱེས་
ཤིངཿ སྦྱོར་བའི་སྒྲ་ཡིས་སྲིད་གསུམ་ཁྱབ བྱིན་རླབས་འོད་ཕུང་རབ་གཡོས་པས
འགྲོ་བ་དྲུག་གི་སྡུག་བསྔལ་སྦྱང༔ ཞིང་ཁམས་བསྐུལ་ཅིང་བྱིན་རླབས་བསྡུས༔ འཁོར་
ཚོགས་ཆོས་ཉིད་ངང་དུ་བརྒྱལཿ སླར་ཡང་བརྒྱལ་སངས་དད་གུས་ཀྱིསཿ འཁོད་
ཚེ་སྟོན་པས་འདི་སྐད་གསུངསཿ ཀྱེ་ཧོ་གསོན་དང་དག་པའི་འཁོརཿ ང་ཡི་རང་



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བཞིན་ཆོས་ཀྱི་དབྱིངསཿ མ་ནོར་ཇི་བཞིན་རྟོགས་པ་ལ༔ ཀུན་འབྱུང་འདྲེན་པའི་
ཐེག་པ་དངཿ དཀའ་ཐུབ་རིག་བྱེད་ཐེག་པ་དང༔ དབང་སྒྱུར་ཐབས་ཀྱི་ཐེག་པ་
གཉིསཿ ཐེག་བརྒྱད་བློ་ཡི་གྲུབ་མཐའ་སཿ གཟུང་འཛིན་རགས་པ་ཞིག་ན་ཡང
ཕྲ་བའི་དྲི་མ་མ་དག་པའི༔ བཅོས་མ་བློ་ཡི་ཞེན་པས་བཅིངསཿ མ་ཧཱ་ཡོ་གའི་ལྷར་
འཛིན་དང༔ ཨ་ནུ་ཡོ་གའི་གསལ་སྟོང་གཉིས༔ ཡིད་དཔྱོད་འཛིན་པ་བྲལ་ན་ཡང
ཤེས་ཉམས་སྒྲིབ་པ་ཕྲ་མོ་ཡིས༔ ང་ཡི་རང་བཞིན་རྟོགས་པར་དཀའ༔ ཨ་ཏི་ཡོ་
གའི་ཐེག་པ་ལ༔ སེམས་དང་ཀློང་གི་སྡེ་གཉིས་པོར༔ ཤེས་སྒྲིབ་རག་པའི་སྐྱོན་
སྤང་ཡངཿ ཕྲ་བའི་ཡེ་ཤེས་ལ་ཞེན་པས༔ བློ་འདས་ཆོས་སྐུར་མ་རེག་ཕྱིར༔ ཐབས་
ཀྱི་ལམ་མཆོག་མ་ཟིན་པར༔ སྤྲུལ་སྐུའི་ཞིང་དུ་རེ་ཞིག་འཁོར༔ སྙིང་ཐིག་འོད་གསལ་
མན་ངག་སྡེའི ཐུགས་ཐིག་འོད་གསལ་ཆེན་པོ་ཡི༔ གནད་འདི་སུས་ཀྱང་རྟོགས་
པར་དཀ༢ ཆོས་འདི་འཕྲད་པར་མི་འགྱུར་ཞིང༔ འཕྲད་ཀྱང་ཉམས་སུ་ལེན་མི་
ནུསཿ ཅི་ཕྱིར་ལས་རླུང་སྟོབས་བཙན་ནོ༔ དབང་རབ་སྐལ་པར་ལྡན་པ་ཡི༔ ཚོགས་
གཉིས་འབྲས་བུ་ཐུས་ཀ་ཅན༔ འཕྲད་པ་ཙམ་གྱིས་གྲོལ་བ་སྟེ༔ དབང་རབ་ཐེ་ཚོམ་
བྲལ་བ་ཡིསཿ བློ་བརྟན་མོས་གུས་མཆོག་གྱུར་པཿ བླ་མའི་ཞབས་ཏོག་མཐར་
ཕྱིན་ཏཿ ཚོགས་ཤིང་དུས་ལ་བབ་པའི་ཚེ༔ ཐུགས་བརྒྱུད་དགོངས་པའི་བྱིན་རླབས་
འཕོས༔ སྐད་ཅིག་གཅིག་གིས་གྲོལ་བའོ༔ སྤྲོས་པ་མེད་པ་དོན་གྱི་དབང ཚིག་
དང་དཀྱིལ་འཁོར་གྱིས་མི་མཚོན བརྡ་རྟགས་ཐབས་ཀྱིས་ཐོབ་པའོ༔ རིག་པའི་
ཡེ་ཤེས་གཞི་ལ་རྫོགསཿ སྣང་བཞིའི་ལམ་མཆོག་གཅིག་ཆར་བགྲོདཿ བདེ་སྟོང་
55



མདོ་མཁྱེན་བརྩེའི་གསུང་འབུམ།
འོད་གསལ་སྦུབས་སུ་འཇུག ཆོས་ཟད་བློ་འདས་ངང་དུ་གྲོལ༔ ལ་ལ་ཙམ་ལས་
ཀུན་ཏུ་མིན༔ འདི་ལ་འོག་མའི་ལམ་གྱི་འཆིང༔ བྷ་གའི་དཀྱིལ་འཁོར་རྟེན་ཙམ་ལས
བླ་མའི་དགོངས་རྒྱུད་ཁོ་ནས་གྲོལཿ དབང་འབྲིང་བརྟུལ་ཞུགས་ནུས་པ་ཅན༔ སྦྱངས་
པ་སྔོན་སོང་རིགས་ཀྱི་བུ༔ སྨིན་པར་བྱེད་པ་དབང་ཡིན་ཏེ༔ བུམ་པའི་དབང་གི་
དཀྱིལ་འཁོར་ལཿ བརྟེན་ནས་ལུས་སྨིན་ཞེན་རྟོགས་སྦྱོརཿ བསྐྱེད་རིམ་འཛིན་པས་
མ་བཅིང་པཿ རིག་པ་རང་བྱུང་ཡེ་ཤེས་ལསཿ བསྐྱེད་རིམ་ལྷ་ཡི་ཕྱག་རྒྱའི་སྐུ ཆུ་
ལས་ཉ་འཕར་ཇི་བཞིན་དུ༔ ཡེ་ནས་ཡིན་ལ་ཡིན་པར་ཤེསཿ ཨ་འཐས་ཞལ་ཕྱག་
འཛིན་པ་བྲལ༔ མངོན་དུ་གྱུར་ཚེ་རྟག་མཚན་རྫོགས༔ གསང་བའི་དབང་གི་དཀྱིལ་
འཁོར་ལཿ བརྟེན་ནས་ངག་སྨིན་རླུང་སྦྱང་ཞིང༔ སྒྲ་ཚིག་བརྗོད་པ་སྔགས་སུ་ཤར༔
ཐ་མལ་འཁྲུལ་གཏམ་འཛིན་པ་བྲལ༔ འབད་རྩོལ་བཟླས་པས་ཞེན་པ་ཞིག རང་
སྒྲར་ཤར་ཚེ་རྟགས་མཚན་མཐོང༔ བྷ་གའི་དཀྱིལ་འཁོར་ལ་བསྟེན་པའི༔ ཤེས་
རབ་ཡེ་ཤེས་དབང་མཆོག་གིས༔ ཡིད་ཀྱིས་སྒྲིབ་དག་བག་ཆགས་ཀུན༔ མུན་པ་
ཉི་མས་བསལ་བཞིན་གྱུརཿ གཟུང་དང་འཛིན་པ་ཡོངས་བྲལ་ཞིང༔ སྤང་བླང་ཡེ་
ཟད་འབྲས་བུར་སྨིན༔ སེམས་ཉིད་ཡེ་ནས་སངས་རྒྱས་ལཿ གློ་བུར་དྲི་མ་དག་པ་
ཡི༔ ཆོས་ཉིད་རྩལ་དང་ཆོས་ཉིད་གདངས མངོན་གྱུར་རྟགས་ཚད་གྲུབ་པའོ༔
ཐབས་ཀྱི་ལམ་མཆོག་བླ་མེད་པཿ འཛིན་འདྲེན་དགྲམ་པའི་སྤྲོས་པ་ཞིག དགའ་
བཞི་ཞུ་བདེའི་འགྲོས་ལ་བསྟེན ལྷན་སྐྱེས་ཡེ་ཤེས་རྩལ་རྫོགས་ཚེ༔ བློ་ཡི་སྤྲོས་
པ་ཡོངས་དག་ནསཿ ང་ཡི་ཁྲེགས་ཆོད་དགོངས་པ་རྟོགསཿ དེ་ཚེ་བདེ་བའི་ཡེ་ཤེས་
56



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
པཿ འོད་གསལ་སྣང་བའི་ཟེར་ལྔར་ཤར གནད་ཀྱི་བཅུད་ནི་གཟེར་ཐེབ་ཅིང༔
རིག་པ་རྩལ་གྱི་དབང་བསྐུར་ནསཿ འོད་སྟོང་དཀྱིལ་འཁོར་ལ་བསྟེན་པསཿ སྒྲོན་
མ་བཞི་ཡི་ངོ་སྤྲད་ཚེ འབྱུང་ལྔ་ཡུམ་ཆེན་ལྔ་རུ་དག ཕུང་ཁམས་སངས་རྒྱས་ལྔར་
རྫོགས་ཤིངཿ དབང་ཡུལ་སེམས་དཔའ་སེམས་མར་སྨིན དེ་ཡང་འཛིན་པས་མ་
བཅིང་བའི ཡེ་གྲུབ་ཆེན་པོར་ཡང་རྟོགས་ཤིངཿ ཆོས་ཅན་ཆོས་ཉིད་ཀློང་དུ་འདྲེས
ཆོས་ཉིད་གཞོན་ནུ་བུམ་སྐུར་གྲོལ༔ འཕོ་བ་ཆེན་པོ་རྡོ་རྗེའི་སྐུ༔ འཇའ་ལུས་བསྒྲེས་
རྒུད་བྲལ་བ་ཡིས༔ ཡེ་ཤེས་སྙིང་པོ་འོད་ཀྱི་གདངས ང་དང་དགོངས་པ་དབྱེར་
མེད་ཅིང༔ གནས་འདིར་མངོན་འཚང་རྒྱ་བའོ༔ ཐ་མའི་གང་ཟག་ལམ་འདི་ཡི༔ སྐལ་
བར་ལྡན་པ་གང་ཡང་རུངཿ ཐོག་མར་ངེས་འབྱུང་བློ་བསྐུལ་ཞིང༔ སྡོམ་གསུམ་གཅིག་
ཆར་རྫོགས་པ་ཡི༔ གསང་སྔགས་ལམ་གྱི་རྒྱུད་སྦྱངས་ཤིང༔ སྒྲིབ་པ་འདག་པའི་
ཐབས་ལ་འབད༔ བུམ་གསང་ཤེར་དབང་རིམ་བཞིན་བསྐུར༔ དམ་ཚིག་སྲོག་ལྟར་
གཅེས་པར་སྲུང༔ ཐེ་ཚོམ་དྲི་མ་བྲལ་བའི་ཚེ༔ རྩ་རླུང་ཐིག་ལེའི་ཁམས་སྦྱངས་ནས༔
ལྟ་བ་མཆོག་འཛིན་ཞེན་གྲོལ་ཕྱིར༔ སྒོམ་པ་གཉུག་མའི་ཡེ་ཤེས་ཀྱིས༔ རང་གྲོལ་
ཆེན་པོའི་རྩལ་སྦྱོང་ཕྱིརཿ རིགས་ལྔའི་རྟགས་ལྡན་ནེ་གུ་མ བརྟགས་འགུགས་
སྦྱངས་པ་སྔོན་སོང་བས༔ བསླབ་པ་གསུམ་དང་འདུ་ཤེས་གསུམ མཁས་པ་གསུམ་
གྱིས་བསྟེན་བྱ་ཞིང༔ འབྲས་བུ་མ་ཐོབ་བར་དུ་འབད མཆོད་དང་འཛིན་འདྲེན་
དགྲམ་པ་སོགསཿ དུས་སྐབས་མཁས་པས་ཉམས་སུ་བླངཿ དེ་ཡིས་ཞེན་འཛིན་
གྲོལ་བའི་ཚེ༔ གདུལ་བྱ་རྗེས་སུ་འཛིན་པ་ལཿ ཞི་ཁྲོ་ཆགས་པའི་རྣམ་འགྱུར་གྱིས༔
དུ7



མདོ་མཁྱེན་བརྩེའི་གསུང་འབུམ། །
གང་ལ་གང་འདུལ་ཐབས་སྟོན་པཿ སེམས་ཅན་གྲོལ་བ་ཞེས་བྱ་སྟེ༔ སྟོང་ཉིད་སྙིང་
རྗེ་ཆེན་པོ་ཡིསཿ སྡུག་བསྔལ་ཕྲལ་ཞིང་དག་ཞིང་དུ འགོད་པར་བྱེད་པའི་ཐབས་
མཆོག་གོ འོད་གསལ་ཉིད་ལ་འཁྲིག་ཚུགས་ཚེ༔ རིག་པ་རྩལ་གྱི་དབང་མཆོག་
གིསཿ སྣང་བཞིའི་ལམ་མཆོག་རིམ་བཞིན་བགྲོད བདེ་བ་ཆེན་པོའི་བོག་འདོན་
ཞིང༔ ངོ་བོ་རང་བཞིན་ཐུགས་རྗེ་གསུམ༔ རིམ་བགྲོད་ཆོས་ཟད་བློ་འདས་ཆེར༔
མངོན་པར་རྫོགས་པར་སངས་རྒྱས་ཚེ༔ འཇའ་ལུས་འོད་སྐུར་གྲོལ་བ་དངཿ དྭངས་
མ་འོད་སྐུར་གྲོལ་བ་དངཿ གདོས་བཅས་ལྷག་མ་བྲལ་བའི་ཚེ ཀ་དག་ཆོས་སྐུར་
གྲོལ་བ་གསུམ༔ འདི་ཡི་རབ་འབྲིང་ཐ་མ་སྟེ༔ སྦྱང་བགྲོད་མན་ངག་ཐབས་ཀྱི་
ཁྱད༔ ཐབས་ཀྱི་ལམ་ལ་མ་བསྟེན་པར ང་ཡི་འབྲས་བུ་མཐོང་མི་འགྱུར༔ འཁྲུལ་
པའི་སེམས་ཅན་གང་ཡང་རུང༔ ཁམས་གསུམ་དག་ཏུ་འཁོར་བའི་ཚེ༔ ཉོན་མོངས་
བག་ཆགས་རྒྱུ་བྱས་ཏེ༔ མ་རིག་འཛིན་པའི་བློ་ཡི་རྐྱེན༔ ཡེ་ནས་ཡུལ་ལྔར་འཇུག་
པ་ཡིསཿ འཁྲུལ་པའི་གནས་སུ་ཁ་འབྱམས་ན༔ དེ་ལས་ལྡོག་པར་བྱེད་པ་ལ༔
ཐོག་མར་ངེས་འབྱུང་ཡིད་ཆེས་དངཿ བར་དུ་དད་དང་སྙིང་རྗེས་ཟུངཿ ཐ་མ་སྟོང་
ཉིད་བདེ་བ་ཆེ༔ དེ་ནི་ཐབས་ཀྱིས་ཟིན་པ་སྟེ༔ ཤེས་རབ་ཡེ་ཤེས་མཆོག་རྟོགས་
ཤིང༔ འཁྲུལ་སྣང་བག་ཆགས་དྲི་མ་དག༔ ཉོན་མོངས་གཟུང་འཛིན་སྒྲོག་གྲོལ་
ཞིང༔ མ་རིག་པ་ཡི་གཉིད་ལས་སད༔ ལོངས་སྤྱོད་རྫོགས་པའི་དགོངས་པ་འགྲུབ༔
ཆོས་སྐུར་འཚང་རྒྱ་གདོན་མི་ཟ ལམ་འདིར་མ་རྟོགས་གང་ཡང་རུངཿ ཡང་དག་
ཐབས་ཀྱིས་མ་ཟིན་པའི༔ དཀའ་ཐུབ་ངལ་བཅས་བསྐལ་ཆེན་མཐརཿ གྲོལ་བར་
I
58



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
རེ་བ་ཐང་རེ་ཆད༔ མི་ཚེའི་གྲངས་སུ་བགྲང་བའང༔ གློ་བུར་རྐྱེན་གྱིས་བསྒྱུར་སླ་
བསཿ ཉོན་མོངས་ལས་རླུང་ཤུགས་དྲག་ཕྱིརཿ གྲོལ་བར་འགྱུར་བ་འཕྱང་མོ་ཉུག
དེ་ཕྱིར་མཆོག་གི་གདུལ་བྱ་ཀུན༔ ཐབས་ཀྱི་ལམ་མཆོག་འདི་ལ་འབོད༔ ཨ་ཏི་
རྒྱུད་ཀྱི་རྒྱལ་པོ་ལསཿ རྣམ་པར་གྲོལ་བའི་ཐབས་ཀྱི་ལམ་བསྟན་པའི་སྐབས་བཞི་
པའོ༔ སླར་ཡང་རྡོ་རྗེ་འཛིན་པ་ཡིས༔ སྟོན་པ་མཆོག་ལ་འདི་སྐད་གསོལཿ བཅོམ་
ལྡན་འདས་ཁྱོད་ཐུགས་རྗེའི་གཏེརཿ གཞི་དང་སྐུ་གསུམ་སྣང་བའི་ཚུལ རིམ་
དགུའི་ཐེག་པའི་བྱེ་བྲག་དང༔ ཨ་ཏི་ཡོ་གའི་ལམ་གྱི་གནད༔ འགྲོ་བའི་དོན་དུ་
ཡོངས་གསུངས་པཿ བཀའ་དྲིན་ཆེའོ་རྗེས་ཡི་རང༔ སླར་ཡང་རབ་འབྲིང་ཐ་མའི་
དོན༔ ལམ་གྱི་མཐུན་འགྱུར་གྲོགས་བྱེད་ཕྱིར༔ བསྲུང་བར་བྱ་བའི་དམ་ཚིག་དང
ཉམས་ན་ཕྱིར་བཅོས་བཤགས་པའི་ཐབས གསོ་བར་མི་རུང་འདས་པའི་ཚད
གསུངས་ཤིང་གདམས་པ་བསྟན་དུ་གསོལཿ ཞུས་ཚེ་སྟོན་པ་རབ་དགྱེས་ཤིང༔ ཨེ་
མ་ཧོ༔ ངོ་མཚར་ཆེའོ་གསང་བའི་བདག༔ ལེགས་སོ་དཔལ་ལྡན་རྡོ་རྗེ་འཛིན༔
གོས་སྐྱོན་འཆང་བ་དམ་ཚིག་བདག དཀྱིལ་འཁོར་བདག་པོར་དབང་བསྐུར་རོ
རབ་འཕྲོས་ཁྲོ་བོ་འཆོལ་བའི་ཚེ༔ གདུག་པ་འདུལ་བར་རབ་བསྔགས་ཤིངཿ མཁའ་
འགྲོ་མ་ཡི་སྲོག་གི་བདག༔ དམ་ཚིག་བྱེད་པོར་མངའ་གསོལ་ལོ༔ ལེགས་པར་གསོན་
དང་འཁོར་གྱི་ཚོགསཿ དབང་རབ་མཆོག་གི་སྐལ་པ་ཅན མོས་གུས་ཁོ་ནའི་བྱིན་
རླབས་ཀྱིས། བླ་མའི་ཐུགས་རྗེས་གྲོལ་བ་སྟེ༔ ཡང་དག་མཆོག་གི་དད་པ་དང
བཟོད་བླག་མེད་པའི་བྱང་ཆུབ་སེམསཿ ཐེ་ཚོམ་བྲལ་བའི་བརྟུལ་ཞུགས་གསུམ༔



མདོ་མཁྱེན་བརྩེའི་གསུང་འབུམ། །
སྡོམ་དང་དམ་ཚིག་མཆོག་ཡིན་ཏེ༔ དེ་ལས་གཞན་དུ་ངས་མ་གསུངསཿ རང་གྲོལ་
ཆེན་པོའི་དོན་རྟོགས་ཚེ ཡེ་བསྲུང་ཆེན་པོ་བསྲུང་དུ་མེད༔ འཁོར་འདས་མཉམ་པ་
ཉིད་དུ་ཕྱལཿ རང་གྲོལ་རིག་པའི་ཀློང་དུ་གཅིག ཡེ་ཤེས་ཆེན་པོར་ལྷུན་གྱིས་
གྲུབ༔ དམ་ཚིག་རྡོ་རྗེའི་གནས་བཞི་སྟེ༔ ཉམས་དང་བཤགས་པའི་མཁན་པོ་བྲལ
དགེ་བར་འཛིན་པའི་རེ་བ་དངཿ མི་དགེར་ཤེས་པའི་རྟོག་པ་གཉིསཿ བྲལ་ཚེ་ཀུན་
ཏུ་བཟང་པོ་དངཿ རྡོ་རྗེ་དམྱལ་བའི་སེམས་ཅན་གཉིས༔ ཁྱད་པར་སྣང་བ་རྡུལ་
ཙམ་མེད༔ སྡུག་བསྔལ་རང་བཞིན་མེད་ཤེས་པསཿ མནར་དང་མནར་བ་འགྱུར་
བའང་ཡོད འདི་ནི་བསྲུང་མཚམས་བྲལ་བའོ༔ མཉམ་མེད་རྡོ་རྗེ་རྒྱལ་པོ་མཆོག །
དབང་འབྲིང་སྐུ་གསུང་ཐུགས་གསང་དངཿ ཡན་ལག་དམ་ཚིག་ཉེར་ལྔ་ཟུང༔ དེ་
ཡང་སྐུ་གསུང་ཐུགས་གསུམ་ལསཿ སྤང་དང་བསྒྲུབ་བྱ་རྣམ་པ་གཉིསཿ བླ་མ་ཡབ་
ཡུམ་སྤུན་སྲིང་དང༔ རྡོ་རྗེ་མཆེད་དང་ལྕམ་དྲལ་འཁོར༔ བརྙས་དང་སྒྲོ་སྐུར་ལོག་
ལྟ་སྤངཿ ཕ་མར་གྱུར་པའི་སེམས་ཅན་ སྲོག་འཕྲོག་བརྡེག་བཙོག་མ་བྱིན་ལེ
ན རྫུན་ཕྲ་ཞེ་གཅོད་ཚིག་རྩུབ་པཿ བརྣབ་སེམས་གནོད་སེམས་ཁོང་ཁྲོ་སྤང
སློབ་དཔོན་སྐུ་དང་བསྐྱེད་རིམ་བསྒོམ༔ མཆེད་ལ་གུས་ལྡན་འགྲོ་ལ་བྱམསཿ སློབ་
- དཔོན་ཆོས་དང་མཆེད་ལ་བསྟོད༔ བཟླས་པ་རྒྱུན་མི་གཅད་པ་དང ཀུན་ལ་སྙན་
སྨྲ་ཆོས་སྒྲ་སྒྲོག༔ དད་དང་བརྩེ་གདུང་སྙིང་རྗེ་དང༔ ཡང་དག་ལྟ་བ་བསྒྲུབ་བྱའོ༔
གདུལ་བྱ་མ་ཡིན་འགྲོ་ཀུན་ལ༔ གསང་བར་འོས་དང་སློབ་དཔོན་གྱིསཿ གཉེར་དུ་
གཏད་དང་མན་ངག་གསངཿ སྣོད་མིན་ལོག་ལྟ་ཐེ་ཚོམ་ཅན༔ རྟོག་གེ་ཡིད་དཔྱོད་



ཡང་གསང་ཐུགས་ཐིག་ཁྲིད་ཡིག་སྐོར།
ཉ༽
ཅན་དག་ལོ ཨ་ཏིའི་ལྟ་སྒོམ་སྤྱོད་གསུམ་དང༔ ཡི་དམ་ལྷ་སྔགས་ཏིང་ངེ་འཛིན༔
སྦྱོར་སྒྲོལ་ལ་སོགས་གསང་བའི་ཆོསཿ ཉམས་སུ་ལེན་པའི་གནད་ཀུན་གསངཿ བླ་
མ་ཡབ་ཡུམ་མཆེད་ལྕམ་རཿ ལོག་ལྟའི་རྒྱུ་དང་སེམས་ཅན་ལ༔ གནོད་པར་འགྱུར་
བ་ཐམས་ཅད་གསངཿ ཡན་ལག་དམ་ཚིག་ཉི་ཤུ་ལཿ ལམ་འདིར་དོན་གྱིས་ཚང་བ་
སཿ བླ་མེད་ཨ་ཏིའི་དགོངས་དོན་ནོ༔ ས་མ་ཡ་འབུམ་བསྲུང་བ་དང་༔ བསྒྲུབ་པར་
བྱ་བའི་དམ་ཚིག་ཀུན༔ འདི་ཡིས་མ་བསྲུང་གང་ཡང་མེད༔ ཕན་པར་འགྱུར་ན་
སྡིག་པའང་སྤྱད༔ གནོད་ན་དགེ་བའང་འདོར་བྱ་སྟེ༔ དཀྱིལ་འཁོར་གཙོ་བོ་རྡོ་རྗེ་
འཛིན༔ དམ་ཚིག་ཀུན་གྱི་བདག་པོ་སྟེ༔ ལུས་དང་སྲོག་ཉིད་འདོར་གྱུར་ཀྱང༔
བཀའ་ཡི་ཟུར་ཙམ་བཅག་པ་དངཿ ལོག་ལྟ་སྒྲོ་སྐུར་བརྙས་གྱུར་ན༔ རྨེ་ཤ་ཅན་གྱི་
ལུས་བདུན་མཐརཿ ཐར་མེད་རྡོ་རྗེ་དམྱལ་བར་ལྟུང གཞན་དག་མནར་མེད་རྒྱུ་
ཡིན་ཏེ༔ ལས་ཀྱི་དབང་གིས་བསྐལ་པའི་གྲངསཿ དེ་ཕྱིར་དམ་ཚིག་སྲོག་ལྟར་
བསྲུངཿ སྡོམ་གསུམ་གཅིག་ཆར་ཐོབ་པའི་ཕྱིར༔ མི་ཉམས་དོན་གྱིས་བསྲུང་བའོ༔
ཐབས་ལམ་མཆོག་གི་དམ་ཚིག་ནི༔ ཤེས་རབ་རིགས་གྱུར་བརྙས་མི་བྱ མཁའ་
འགྲོ་མ་ལས་དངོས་གྲུབ་ཞུ གཞན་ལུས་བདེ་བའི་དཀྱིལ་འཁོར་ཉིད༔ ཡེ་ཤེས་
ལྷ་ཡི་གཞལ་ཡས་ཁངཿ རང་ལུས་དམ་ཚིག་དཀྱིལ་འཁོར་མཆོག བརྙས་དང་
དཀའ་ཐུབ་གདུང་མི་བྱ རྒྱན་གོས་ཟས་དང་བཅུད་ཀྱིས་མཆོདཿ དམ་ཡེ་གཉིས་
མེད་ཆེན་པོ་རུ༔ བདེ་བ་ཆེན་པོར་སྦྱོར་བ་དང༔ གསང་བའི་དཀྱིལ་འཁོར་མཆོད་
བྱ་ཞིངཿ བཀུར་སྟི་རིམ་གྲོ་སྲི་ཞུས་བསྙེན༔ བརྙས་དང་ལོག་པར་ལྟ་བ་སྤངས



，
མདོ་མཁྱེན་བརྩེའི་གསུང་འབུམ།
ཐེ་ཚོམ་མ་དད་དངོས་འཛིན་ཕྲལ༔ གཟུགས་ཅན་གཟུགས་མེད་མཁའ་འགྲོའི་ཚོགས
ཚོགས་འཁོར་ཟས་ཀྱིས་མཉེས་བྱ་ཞིང༔ འབྱུང་བ་ལྔ་ནི་ཡུམ་ཆེན་ལཿ སྨད་པར་མི་
བྱ་མཆོད་ཅིང་བསྙེན༔ འགྲོ་ཀུན་བསྒྲལ་བར་བྱ་བའི་ཕྱིརཿ ལོག་སྒྲུབ་བཟོད་ཅིང་
སྐྱོ་ངལ་སྤངཿ ཁ་དོག་ལྔ་པོར་སྨད་མི་བྱ རང་བྱུང་ཡེ་ཤེས་རྒྱུན་སྐྱོང་ཞིངཿ བྱང་
ཆུབ་སེམས་དང་མི་འབྲལ་ལོ༔ ཐ་མའི་གང་ཟག་མོས་པ་ཅན༔ ས་ལམ་རིམ་གྱིས་
བགྲོད་པ་སྟེ སྡོམ་པའི་རྩ་བ་ལྔ་ཉིད་དང བྱང་སེམས་སྨོན་འཇུག་བསླབ་པས་
བསྡམཿ རིག་འཛིན་སྔགས་ཀྱི་སྡོམ་པའི་གཞི༔ རྩ་བའི་ལྟུང་བ་བཅུ་བཞི་དང
ཡན་ལག་སྦོམ་པོ་བརྒྱད་གསུངས་ཤིང༔ དབང་བཞིའི་དམ་ཚིག་རིམ་པ་ལཿ རྩ་བ་
སྐུ་གསུང་ཐུགས་གསང་དང༔ མི་སྤོང་ལྔ་དང་དང་ལེན་ལྔ༔ སྤྱད་བྱ་ལྔ་དང་བསྒྲུབ་
བྱ་ལྔ༔ ཤེས་པར་བྱ་བ་ལྔ་ཉིད་དེ༔ ཡན་ལག་དམ་ལས་མི་འདའ་ཞིང༔ རྡོ་རྗེ་
གསུམ་དང་མི་འབྲལ་བརཿ ཐབས་གསང་མཆོག་དང་དམ་ཚིག་གནསཿ ས་མ་ཡ་
འབུམ་དོན་འདུས་པའི༔ རྩ་བ་ཡན་ལག་ཉམས་མི་བྱ དེ་ལྟར་རབ་འབྲིང་ཐ་མའི་
བློསཿ བསྲུང་བར་བྱ་བའི་དམ་ཚིག་གནདཿ ངེས་དོན་སྙིང་པོར་དྲིལ་བའོ༔ ཐོབ་
པར་བྱེད་པ་དབང་ཡིན་ཏེ མི་ཉམས་གནས་པ་དམ་ཚིག་མཆོག རྡོ་རྗེའི་རིགས་
ཀྱི་ཌཱཀྐི་དངཿ གསང་བའི་བདག་པོའི་སྤྲུལ་སྒྱུར་ལཿ སྙིང་ལ་གནས་ཤིང་བྱ་ར་བྱེད༔
ཉམས་པར་གྱུར་ཚེ་ཚིག་པ་སྟེ༔ ཟ་བྱེད་རྡོ་རྗེ་མཁའ་འགྲོ་ཉིད༔ ཞེ་སྡང་རྡོ་རྗེའི་སྐུར་
གྱུར་ནས༔ ཚེ་ཐུང་ནད་མང་ལོངས་སྤྱོད་དབུལཿ ནད་མཚོན་གདོན་གྱིས་མནར་
འགྱུར་ཞིང༔ མནར་མེད་དམྱལ་བའི་རྒྱུ་ཉིད་དོ༔ བསྲུང་བའི་ཡོན་ཏན་བསམ་མི་
62.



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཁྱབ༔ ང་ཡི་སྲས་ཀྱི་ཐུ་བོ་པ༔ རྡོ་རྗེ་འཛིན་པས་རྗེས་འཛིན་ཅིང༔ ཊཀྐི་མ་ཚོགས་
གྲོགས་སུ་འདུདཿ དམ་ཅན་སྲུང་མའི་ཕྲིན་བསྒྲུབ་པོ༔ ཉམས་པར་གྱུར་པ་གང་ཡང་
རུངཿ ཆོས་ལ་ཡིད་མི་ཆེས་པའི་སྐྱོན༔ སློབ་དཔོན་བརྙས་ཤིང་ལོག་པར་ལཿ ལུས་
ངག་ཡིད་ཀྱིས་གནོད་པ་བྱས༔ གནོང་འགྱོད་བྲལ་ཞིང་རང་བདེན་འཛིན ཕྱིན་
ཆད་སྡོམ་པའི་སེམས་མེད་པཿ རང་དགར་བག་མེད་སྡིག་ཏོ་ཅན༔ ནམ་ཡང་བཤགས་
པའི་སྐབས་མེད་དོ༔ སྒོ་གསུམ་བག་མེད་རྐྱེན་དབང་གིསཿ ལས་རླུང་དྲག་པོའི་ཤུགས་
བསྐྱོད་པའི དམ་ལས་ཉམས་པ་རྒྱུ་གང་ཞིག རྡོ་རྗེ་སློབ་དཔོན་བརྙས་བྱས་ན
ལན་གྲངས་བདུན་གྱི་བར་དག་ཏུ ལོ་གཅིག་ཚུན་དུ་བཤགས་པར་ནུསཿ གཞན་
དུ་རྩ་བ་ཡན་ལག་ཀུན༔ ལན་གྲངས་ཉི་ཤུ་རྩ་གཅིག་བར ལོ་གསུམ་ཚུན་དུ་བཤགས་
པར་ནུས དེ་ཡང་སྔར་བྱས་ཉེས་པ་ལ༔ རང་ཉིད་སུན་འབྱིན་དྲག་པོ་ཡིསཿ ཁོང་
དུ་དུག་སོང་ཇི་བཞིན་དུ༔ གནོང་ཞིང་འགྱོད་པ་དྲག་པོས་སླེབ ཕྱིན་ཆད་མནར་
མེད་སྡུག་བསྔལ་གྱིསཿ གཟིར་ཡང་མི་བགྱིད་དམ་བཅའ་བ༔ སྙིང་ལ་མདའ་བ་
རྒྱབ་ཇི་བཞིན་བྱ༔ དམ་ཚིག་སྲོག་ལྟར་བསྲུང་བ་ཡིསཿ དམ་བཅའ་བརྟན་པོས་
གཞིར་བཞག་སྟེ༔ སྐུ་ཡི་དམ་ཚིག་ཉམས་པ་ལཿ ཚོགས་དང་སྦྱིན་སྲེག་ཞབས་ཏོག་
བསྒྲུབ༔ དཀའ་ཐུབ་བཅུད་ལེན་འཁྲུལ་འཁོར་གནད གསུང་གི་དམ་ཚིག་ཉམས་
པ་ལཿ བཟླས་བརྗོད་སྔགས་དང་སྨྲ་བཅད་བྱ༔ ཐུགས་ཀྱི་དམ་ཚིག་ཉམས་པ་ལ
མར་མེ་གཏུམ་མོ་ཏིང་འཛིན་བསྒོམ༔ ཚྭ་ཚྭ་ཐིག་ལེའི་རྣལ་འབྱོར་དངཿ ཡང་དག་
ལྟ་བས་ངེས་པར་འདག༔ རྩ་བའི་དམ་ཚིག་ཉམས་པ་ལཿ མཆོད་སྦྱིན་སྲོག་བླུ་
63



མདོ་མཁྱེན་བརྩེའི་གསུང་འབུམ།
བསྐང་བཤགས་དངཿ སྒོ་གསུམ་འབད་པ་དྲག་པོ་ཡིསཿ བསྐྱེད་རིམ་ལྷ་དང་བཟླས་
པ་སྔགསཿ རྫོགས་རིམ་རྩ་རླུང་ཐིག་ལེས་སྦྱོང ཡན་ལག་དམ་ཚིག་ཉམས་པ་ལཿ
ཕྱག་དང་མཎྜལ་བསྐོར་བ་དངཿ ཡི་གེ་བརྒྱ་པ་ཚོགས་བསྐང་བྱ༔ རྩ་བའི་དམ་ཚིག་
ཆེན་པོ་ནི༔ སློབ་དཔོན་ཐུགས་དཀྲུགས་བྱུང་བའི་ལསཿ སྲོག་ལ་བབས་ཀྱང་མི་བྱ་
ཞིངཿ སེམས་ཀྱི་ཀུན་རྟོགས་ཕྲན་བུའངཿ འབུར་འཇོམས་སུན་འབྱིན་དྲག་པོ་བྱ
དབང་མེད་པ་ཡིས་ཉམས་གྱུར་ན༔ གཅེས་པར་བཟུང་བའི་ནོར་རྫས་དངཿ བུ་དང་
ཆུང་མ་ནོར་གྱི་དབྱིག ལུས་སྲོག་ཕངས་པ་མེད་པ་ཡིསཿ བཤགས་པ་དྲག་པོས་
རྩིས་ཟིན་ན ཕྱིར་བཅོས་རིན་ཆེན་བུམ་པ་བཟངཿ སློབ་དཔོན་ཉིད་ཀྱི་དྲུང་བཤགས་
པཿ རིན་པོ་ཆེ་ཡི་སྣོད་གཞོམ་ བཟོ་མཁས་རང་གིས་བཅོས་བཞིན་ནོ༔ སློབ་
དཔོན་ཐུགས་དགོངས་རྫོགས་པ་དང ཉམས་པའི་སེམས་འཛིན་དག་པའི་ཚེ༔ ཉམས་
པ་བྱང་བའི་རྟགས་མཚན་ནོ༔ མཁའ་ལ་འཕུར་དང་ལུས་བརྗེ་བ༔ དཀྱིལ་འཁོར་
ཆེན་པོར་འཇུག་པ་སོགསཿ ཐུན་མོང་རྟགས་མཚན་བསམ་ལས་འདསཿ ཨ་ཏི་ཡེ་
བསྲུང་ཆེན་པོ་ནི༔ ཉམས་སུ་མེད་ཕྱིར་བཤགས་པའང་བྲལཿ ཡེ་གྲོལ་ཆེན་པོ་ཆོས་
ཀྱི་སྐུ༔ བདེ་བའི་ཡེ་ཤེས་རྩལ་ཤར་བ༔ འདི་དོན་རྟོགས་ཚེ་བཤགས་པའི་རྒྱལ
ཟབ་པའི་མཐར་ཐུག་ཨེ་མ་ཧོ༔ དབང་དང་ལྡན་ཞིང་རྒྱུད་གྲོལ་ཞིང༔ ས་ལམ་ཡོན་
ཏན་གཅིག་ཆར་བགྲོད དམ་གཙང་སྐལ་ལྡན་རིགས་ཀྱི་བུ་ སྤྲུལ་དང་ལོངས་
སྤྱོད་ཆོས་ཀྱི་སྐུརཿ འབྲས་བུ་གཞི་ཐོག་གྲོལ་བ་སྟེ༔ ཆོས་ཅན་ཆོས་ཉིད་ཀློང་དུ་
འདྲེས༔ གཟུང་འཛིན་ཡུལ་སྟོང་ལོངས་སྤྱོད་རྫོགས༔ ཁ་སྦྱོར་ཡན་ལག་བདུན་ལྡན་
64



ཡང་གསང་ཐུགས་ཐིག་ཁྲིད་ཡིག་སྐོར། - ཉ༽
གྱི༔ ཕྱི་གསལ་ཤེས་པ་ནང་དུ་སྡུདཿ སྐུ་གསུང་ཐུགས་ཡོན་ཕྲིན་ལས་ལྔའི༔ འོད་
དང་ཟེར་མདངས་དབྱིངས་སུ་དག ནང་གསལ་ཐིམ་ལ་མ་རྨུགས་ ཤེས་སྒྲིབ་
ཕྲ་བའི་ཆ་དག་ཚེ༔ ཡེ་ཤེས་སྤྱོད་ཡུལ་ཀུན་བྲལ་ ཕྲ་བའི་རླུང་གིས་མ་བསྐྱོད་
པའི༔ གཞོན་ནུ་བུམ་པའི་སྐུ་རུ་གྲོལ༔ གྲོལ་པའི་ཀ་དག་ཆེན་པོའོ༔ ཨ་ཏི་གསང་
བ་ཆེན་པོ་ལསཿ བསྲུང་བར་བྱ་བའི་དམ་ཚིག་དང་གྲོལ་པར་མདོ་བསྟན་པའི་སྐབས་
ལྔ་པའོ༔ ཀྱེ་རྡོ་རྗེ་རྣལ་འབྱོར་མ་ གསང་བའི་བདག་པོ་རྡོ་རྗེ་འཛིན༔ རིག་པ་
འཛིན་དང་ཊཀྐི་མཿ འདུས་པའི་འཁོར་ཚོགས་བདག་ལ་ཉོན༔ ང་ཡི་ཡང་གསང་
བླ་མེད་ཆོས༔ མན་ངག་སྐོར་ཚོ་གསུམ་གྱི་གནསཿ སྤྲོས་པ་ཀུན་བྲལ་སངས་རྒྱས་
ལམ ཚིག་དང་ཡི་གེ་མེད་པའི་སྐོར༔ ཨ་ཏི་རྒྱུད་ཀྱི་རྒྱལ་པོ་འདི༔ རང་གིས་རང་
ལ་གཏད་པ་ནི༔ ལོངས་སྤྱོད་རྫོགས་སྐུར་བཅོམ་ལྡན་འདསཿ རྡོ་རྗེ་སེམས་དཔའ་
ཉིད་ལ་གཏད༔ བདེ་བའི་ཡེ་ཤེས་བླ་ན་མེད༔ རྡོ་རྗེ་ཕག་མོ་ཁྱོད་ལ་གཏད༔ མཁའ་
འགྲོ་མ་ཡི་དགོངས་བརྒྱུད་ལས༔ ཤེས་རབ་ཌཱཀྐི་ཀུན་འབར་མས༔ དགོངས་བརྒྱུད་
དག་པའི་རྩལ་ཤར་བ༔ སྤྲུལ་པ་སྐུ་ཡི་ཆོས་སྐུ་ནི༔ སྟོན་པ་དྲི་མ་མེད་ལ་ཤར༔ བརྡའ་
བརྒྱུད་བདེ་བའི་རྩལ་ལས་རྟོགསཿ དམ་ཚིག་རྣམ་པར་བཀོད་པ་དངཿ རྒྱུད་དོན་
གསང་བའི་མཛོད་འཛིན་པཿ རྡོ་རྗེ་འཛིན་པ་ཁྱེད་ལ་གཏད༔ འཁོར་བའི་རྒྱ་མཚོ་
མ་སྟོང་བརཿ ཡང་གསང་མི་ནུབ་འཕེལ་རྒྱས་འགྱུརཿ ཚིག་དང་དོན་བརྒྱུད་མི་
ཉམས་ཕྱིརཿ རིག་འཛིན་མཁའ་འགྲོའི་ཚོགས་ལ་གཏད༔ ལོངས་སྤྱོད་སྤྲུལ་པའི་
ཞིང་ཁམས་སུ༔ ཟབ་གསང་བདུད་རྩིའི་རྒྱུན་མི་ཆད༔ བསྐལ་པ་འདི་ཡི་འོག་མ་
65



མདོ་མཁྱེན་བརྩེའི་གསུང་འབུམ། ་
ལཿ མེ་ཏོག་བཀོད་པའི་དུས་ཀྱི་ཚེ༔ འདམ་མཛེས་ཉམས་དགའི་གནས་མཆོག་ཏུ
ལས་ཅན་དག་པའི་འཁོར་བདུན་དང༔ གདུལ་བྱ་བརྒྱ་ཕྲག་གཅིག་དག་ལཿ དྲང་
སྲོང་དྲི་མ་མེད་པས་སྟོན༔ ཡུམ་ཆེན་ཌཱཀྐིས་བྱིན་གྱིས་བརླབསཿ དེ་ནས་ལོངས་སྐུ་
ཆེན་པོའི་ཞིངཿ སྤྲུལ་གཞི་རྡོར་འཆང་བདག་དང་འདྲེས༔ བསྐལ་པ་དེ་ཡི་འོག་མ་
ལཿ བསྐལ་བཟང་མེ་ཏོག་བརྒྱན་པའི་ཚེ༔ ལྷ་བུ་དམ་པ་ཏོག་དཀར་པོ༔ ཤཱཀྱའི་
ཁྱེའུར་བལྟམས་པའི་ཚེ༔ ཉི་མ་སྣང་བར་བྱེད་པའི་རིརཿ རྡོར་སེམས་ཐུགས་སྤྲུལ་
རིག་པ་འཛིན༔ ལྷའི་བུ་དྲི་མ་མེད་པ་ལ༔ ང་དང་རྡོ་རྗེ་སེམས་དཔས་སྟོན༔ རོ་ལོང་
བདེ་བའི་རྡོ་རྗེར་གྲགསཿ ལས་ཅན་དག་པའི་འཁོར་གཉིས་དང༔ མཁའ་འགྲོ་མ་
དང་ཤ་ཟ་མོ༔ སྲིན་པོ་ཕྲ་མེན་འབུམ་ཚོ་གྲོལ༔ དེ་འོག་འོ་མ་ཅན་གྱི་མཚོརཿ ང་
ཉིད་པདྨའི་སྦུབས་སུ་འོངས༔ ཐོད་ཕྲེང་རྩལ་ཞེས་ཡོངས་གྲགས་པར༔ རོ་ལང་
བདེ་བའི་དོན་རྒྱུད་གནང སོ་ས་གླིང་གི་དུར་ཁྲོད་དུ༔ སློབ་དཔོན་ཤྲཱི་སེང་ཧས་
སྟོན༔ མཁའ་སྤྱོད་འོག་མིན་གནས་མཆོག་ ཌཱཀྐིས་བརྡས་བསྐུལ་རྫུ་འཕྲུལ་
གྱིསཿ ལས་ཀྱི་དབང་མོའི་དྲུང་འདུད་ཚེ༔ དགོངས་བརྒྱུད་གདམས་པའི་རྩལ་
རྫོགས་ཤིང༔ དབང་བཞི་གཅིག་ཆར་ཐོབ་པའི་ཚེ༔ ལོངས་སྤྱོད་རྫོགས་སྐུར་མངོན་
འཚང་རྒྱ༔ སླར་ཡང་རྡོ་རྗེ་ཕག་མོ་དངཿ རྣམ་རོལ་བདེ་ཆེན་ཡེ་ཤེས་ཀྱིས༔ འོད་
ལུས་ཡེ་ཤེས་སྙིང་པོ་ཅན༔ འཕོ་བ་ཆེན་པོར་ཡོངས་བཞེངས་པ༔ པདྨ་ཀཱ་རར་སྤྲུལ་
བསྒྱུར་ནསཿ སྦྱོར་སྒྲོལ་བརྟུལ་ཞུགས་སྤྱོད་པ་ཡིས༔ གདུལ་དཀའ་མ་ལུས་ཐབས་
ཀྱིས་འདུལཿ སླར་ཡང་ཡང་གསང་བླ་མེད་ཆོས དགྱེས་སྡེ་རིགས་ལྔའི་ཌཀྐི་དང
06



ཡང་གསང་ཐུགས་ཐིག་ཁྲིད་ཡིག་སྐོར། ་ཉ༽
སྐལ་ལྡན་དག་པའི་འཁོར་ཉི་ཤུ མཁའ་འགྲོ་འབྱུང་པོ་འབུམ་ཕྲག་གྲོལ༔ དེ་ནས་
ཟ་བྱེད་སྲིན་པོའི་ཡུལཿ རཀྵ་ཐོད་ཕྲེང་རྩལ་སྤྲུལ་ནསཿ སྦྱོར་སྒྲོལ་སྣ་ཚོགས་སྤྱོད་
པ་ཡིསཿ མ་རུངས་གདུག་པ་ཅན་འདུལ་ཞིངཿ སྤྲུལ་པ་སྐུ་ཡི་ཞིང་དུ་སྒྱུརཿ རིག་
འཛིན་དཔའ་བོ་མཁའ་འགྲོ་ལཿ ཡང་གསང་བརྡ་ཡིས་ཆོས་སྟོན་ཅིང༔ འགྲོ་བའི་
དོན་དུ་གང་འདུལ་གྱི༔ གསང་སྔགས་ཆོས་ཀྱི་ཆར་འབེབས་སོ༔ བསྟན་པ་གཏད་
པའི་གང་ཟག་ནི༔ རིག་འཛིན་མཁའ་འགྲོའི་ཚོགས་དང་བཅས༔ འཕོ་བ་ཆེན་པོ་རྡོ་
རྗེའི་སྐུརཿ ཡོངས་བཞེངས་བཀའ་འདི་དམ་དུ་ཟུང༔ ཚོགས་གཉིས་འབྲས་བུའི་
ཐུས་ཀ་ཅན༔ དབང་རབ་སྐལ་བར་ལྡན་པ་ལཿ དོན་རྒྱུད་སྙིང་ལ་འཕོ་བར་ཤོག༔
ས་མ་ཡཱ༔ རྒྱ་རྒྱ༔ ཨ་ཧོ་མ་ཧཱ་སུ་ཁ་ཨེ་མ་ཧོ༔ ཅེས་གསུངས་སྟུག་པོ་བཀོད་པའི་
ཞིངཿ ལོངས་སྐུ་ཆེན་པོའི་གནས་མཆོག་ཏུ ལོངས་སྤྱོད་རྫོགས་པའི་ཆོས་སྐུ་ནི༔
རྡོ་རྗེ་འཆང་གི་ཚུལ་དུ་བཞུགས༔ མེ་རི་དགུ་ཀློང་འཁྱིལ་བའི་ཞིང༔ ཁྲག་འཐུང་
དཔའ་བོ་མཁའ་འགྲོར་སྤྲུལ༔ ཁྲོ་བོ་རོལ་པའི་སྟོན་པ་ནི༔ རྔམ་བརྗིད་རྒྱལ་པོའི་
ཚུལ་དུ་བཞུགསཿ ཕྱེད་སྤྲུལ་ལོངས་སྐུའི་ཞིང་ཁམས་སུ༔ སྤྲུལ་པ་སྐུ་ཡི་སྟོན་པ་ནི༔
ལོངས་སྐུ་རིགས་ལྔའི་ཚུལ་དུ་བསྟན༔ རྒྱུད་འདིའི་བྱིན་རླབས་མི་ཉམས་ཕྱིར༔
་ རྒྱལ་བ་དགོངས་པར་བརྒྱུད་པའོ༔ སྟོན་པ་དྲི་མ་མེད་པ་ནི༔ འོག་མིན་གཏུམ་དྲག་
རོལ་པའི་ཞིངཿ མོ་རྒྱུད་མཁའ་འགྲོའི་ཚོགས་རྣམས་དངཿ བརྟུལ་ཞུགས་རིག་པ་
འཛིན་པ་ལ༔ རིག་འཛིན་བརྡ་ཡིས་བརྒྱུད་པའོ༔ སློབ་དཔོན་རོ་ལང་བདེ་བ་ནས
ཤྲཱི་སེང་པད་འབྱུང་བི་མ་ལཿ ལས་ཅན་དག་པའི་འཁོར་ལྔའི་བར༔ གང་ཟག་སྙན་



A
མདོ་མཁྱེན་བརྩེའི་གསུང་འབུམ།
ཁུང་བརྒྱུད་པའོ༔ ཨ་སུ་ར་ཡི་བྲག་ཕུག་ཏུ རིན་ཆེན་གསེར་གྱི་ཤོག་གུ་ལཿ རྒྱུད་
སྡེ་སོར་མོ་བཞི་པའི་ཚཔཿ བཻཌཱུརྱ་ཡི་ཡི་གེར་བྲིསཿ རྡོ་རྗེ་ཕག་མོ་ཉིད་ལ་གཏད༔
མནྡྷ་ར་བའི་སྤྱི་བོར་བཅིངས༔ འོད་ཀྱི་སྐུ་རུ་གྲོལ་བའི་ཚེ༔ བརྡ་རིས་ཐུགས་ཀྱི་
ཀློང་དུ་ཐིམ༔ མ་འོངས་ལྔ་བརྒྱའི་ཐ་མ་ལཿ མཐའ་འཁོབ་བྷོ་ཊའི་ཡུལ་གྱི་ཆར་
སེམས་ཅན་སྡུག་བསྔལ་དྲག་པོས་གཟིར༔ གསང་སྔགས་ཆོས་ཀྱི་བྱིན་རླབས་ཡལ༔
ནད་མཚོན་མུ་གེའི་བསྐལ་པ་དརཿ དུས་རྟགས་མངོན་དུ་གྱུར་པའི་ཚེ༔ ཆོས་འདི་
དར་བའི་དུས་ཡིན་ཏེ ང་ཡི་ཡང་གསང་བླ་མེད་ཆོས༔ རྡོ་རྗེ་ཕག་མོའི་ཐུགས་ཀྱི་
ཀློང༔ སྦས་པའི་ཐིག་ལེ་དམ་པ་འདི༔ ང་ཉིད་སྤྲུལ་པའི་གར་བསྒྱུར་ནསཿ ཨ་ཏིའི་
བསྟན་པ་གཞི་བཞེངས་སློང༔ རང་ལུགས་བླ་ན་མེད་པ་ཡིས༔ མ་དག་འགྲོ་བ་སྒྲོལ་
བར་ཤོག རྒྱུད་འདི་རྡོ་རྗེ་ཕག་མོས་ཟུང བཀའ་འདི་སྔགས་ཀྱི་སྲུང་མ་དང༔ མ་
ནིང་ནག་པོ་རཱ་ཧུ་ལས༔ དུས་དྲུག་གཡེལ་བ་མེད་པ་རུ༔ ཐུབ་པར་སྲུངས་ཤིག་དམ་
ཚིག་རྒྱ ཐེ་ཚོམ་ལོག་ལྟ་བྲལ་བ་ཡི༔ དབང་རབ་སྐལ་ལྡན་དད་དམ་ཅན༔ བྱང་
སེམས་ལྡན་པའི་བུ་མཆོག་ལསཿ ཐེ་ཚོམ་ལོག་ལྟ་སྒྲོ་སྐུར་ཅན རྟོག་གེའི་ཐ་སྙད་
ཚིག་ཕྱིར་འབྲང༔ སྐལ་མེད་ལག་ཏུ་ཤོར་གྱུར་ན༔ ཁྱེད་ཅག་སྲོག་སྙིང་ཐང་དུ་ཕོས༔
རྡོ་རྗེ་དམྱལ་བར་བརླག་ཏ་རེ༔ ས་མ་ཡཿ ན་རཀྐན༔ སྐུ་ཡི་རྒྱ༔ གསུང་གི་རྒྱ
ཐུགས་ཀྱི་རྒྱ༔ གུ་ཧྱ༔ ཁ་ཐཾ ཡང་གསང་རྒྱུད་ཀྱི་རྒྱལ་པོ་ཆེན་པོ་འདི༔ མཐོང་ཐོས་
དྲན་རེག་བཏགས་གྲོལ་ཆེན་མོ་སྟེ ཡང་གསང་མཁའ་འགྲོའི་ཐུགས་ཐིག་ཞེས་བྱ་
བའི༔ རྒྱུད་ཀྱི་རྒྱལ་པོ་དྲི་མ་མེད་པས་གསུངས༔ བདག་ཉིད་པདྨ་ཐོད་ཕྲེང་གིས་



ཡང་གསང་ཐུགས་ཐིག་ཁྲིད་ཡིག་སྐོར། ༡༽
ཕབ་བཞིན༔ བཻ་རོའི་རྣམ་རོལ་རིག་པའི་ཡེ་ཤེས་ཀྱིས༔ ཡི་གེར་བཀོད་ཅིང་རྡོ་རྗེ་
ཕག་མོ་དངོས༔ བདེ་བ་དབྱིངས་ཀྱི་སྒྲོལ་མ་ཁྱོད་ལ་གཏད༔ ཇི་སྲིད་འཁོར་བའི་
འཇིག་རྟེན་མ་སྟོངས་བར༔ དེ་སྲིད་ཆོས་འདིས་འགྲོ་དོན་མཐའ་རྒྱས་ཤིངཿ རྒྱུད་
ཀྱི་རྒྱལ་པོ་འདི་ཉིད་གནས་པའི་སར༔ རྩ་གསུམ་དམ་ཅན་སྡེ་བརྒྱད་དྲེགས་པའི་
ཚོགསཿ སྤྲིན་ལྟར་འདུ་ཞིང་འཆང་བའི་སྐྱེས་བུ་གང༔ འཕོ་ཆེན་འཇའ་ལུས་འོད་
སྐུར་འགྲུབ་པར་ཤོག འབྲེལ་བས་བསྡུས་པའི་སེམས་ཅན་ཐམས་ཅད་ཀུན༔ ཉོན་
མོངས་ཤེས་བྱའི་སྒྲིབ་པ་ཡོངས་དག་ནསཿ གཟུང་འཛིན་འཆིང་བ་བཙན་ཐབས་
གྲོལ་ནས་ཀྱང༔ སྐུ་གསུམ་པདྨ་འོད་ཀྱི་ཞིང་ཁམས་སུ༔ ཚོམ་བུ་གཅིག་ཏུ་མངོན་
པར་སངས་རྒྱས་ཤོག༔
་ སྔོན་འགྲོ་ལ་སོགས་པ་རྒྱུན་དུ་ཉམས་སུ་ལེན་པའི་སྐབས། དང་པོ་ལུས་གནད་ནི། རྒྱལ་བ་དབེན་
ས་བས། རྐང་པ་ལག་པ། རྐེད་པ་གསུམ་སོ་སུམ་ཅུ་ལྕེ་རྣམ་བསྡོམ་པ་བཞི། མགོ་
མིག་ཕྲག་པ་དབུགས་དང་བཞི་རྣམ་པར་སྣང་མཛད་ཆོས་བརྒྱད་ཡིན། ཞེས་
གསུངས་པ་ལྟར། རྐང་པ་གཉིས་རྡོ་རྗེ་སྐྱིལ་ཀྲུང་དང་གཅིག ལག་པ་གཉིས་
མཉམ་བཞག་དང་གཉིས། རྐེད་པ་དྲང་པོར་སྲོང་བ་གསུམ། སོ་མཆུ་རང་བབ་ཏུ་
འཇོག་ཅིང་ལྕེ་རྩེ་རྐན་ལ་སྦྱར་བ་དང་བཞི། མགོ་བོ་མ་ཡོ་བར་དྲང་པོར་བསྲང་ནས་
མགྲིན་པ་ཅུང་ཟད་གུག་པ་དང་ལྔ་། མིག་སྣ་རྩེར་ཕབ་པ་དང་དྲུག །ཕྲག་པ་གཉིས་
ཐད་ཀར་འཇོག་ཅིང་དཔུང་པ་གཉིས་བརྒྱང་པ་དང༌། དེའི་སྟེང་དུ་དབུགས་བདུན་
ཕྱིར་དལ་བུས་རྒྱུ་བ་འདི་བསྣན་ནས་ཆོས་བརྒྱད་ཟེར་བ་ཡང་ཡོད་པས་དེ་ལྟར་
-
E



་
མདོ་མཁྱེན་བརྩེའི་གསུང་འབུམ།
བྱས་ནས་བཞུགས་ཚུལ་དེ་ལའང་གེགས་སེལ་བོགས་འདོན་གྱིས་གནད་མི་འདྲ་
བ་མང་པོ་ཡོད་པ་ཡིན་པས། ལུས་འདི་མ་འཆུགས་གལ་ཆེ། ལུས་གནད་འཆུག་ན་
རླུང་འཁྲུགས་དེ་ལ་བརྟེན་ནས་སེམས་འཁྲུགས་ཏེ། དགེ་སྦྱོར་གནད་དུ་མི་འགྲོ་བ་
ཡིན་པས། དེས་ན་ལུས་གནད་འདི་གལ་ཆུང་དང་བག་མེད་ཀྱིས་སྤྱོད་པ་སོགས་
སྤང་དགོས། གཉིས་པ་ངག་གནད་རླུང་རོ་དགུ་ཕྲུགས་ནི་རང་གི་ལག་པ་གཡོན་པས་
སྣ་བུག་གཡོན་མནན་ནས། སྣ་བུག་གཡས་ནས་རླུང་ལན་གསུམ་བསལ་བས། བདག་
སོགས་སེམས་ཅན་ཐམས་ཅད་ཀྱིས་སྔོན་ཐོག་མ་མེད་པ་ནས་ཉོན་མོངས་པ་ཞེ་
སྡང་གི་སྒོ་ནས་བསགས་པའི་ནད་གདོན་སྡིག་སྒྲིབ་བག་ཆགས་དང་བཅས་པ་
ཐམས་ཅད་རླུང་ལྗང་ནག་གི་རྣམ་པ་ཕྱི་རོལ་དུ་རྒྱངས་སེ་ཐོན་པར་བསམ། ཡང་
ལག་པ་གཡས་ཀྱིས་སྣ་བུག་གཡས་མནན་ནས་གཡོན་པའི་ནང་ནས་རླུང་རོ་ལན་
གསུམ་བསལ། བདག་སོགས་སེམས་ཅན་ཐམས་ཅད་ཀྱིས་སྔོན་ཐོག་མ་མེད་པ་
ནས། ད་ལྟའི་བར་དུ་ཉོན་མོངས་པ་འདོད་ཆགས་ཀྱིས་སྒོ་ནས་བསགས་པའི་ནད་
གདོན་སྡིག་སྒྲིབ་ཐམས་ཅད་རླུང་རོ་དམར་ནག་གི་རྣམ་པ་ཕྱི་རོལ་དུ་ཐོན་པར་
བསམ། ཡང་སྣ་བུག་གཉིས་མཉམ་དུ་རླུང་རོ་ལན་གསུམ་བསལ་བས་སྔོན་ཐོག་
མ་མེད་པ་ནས་བདག་སོགས་སེམས་ཅན་ཐམས་ཅད་ཀྱིས་ཉོན་མོངས་པ་གཏི་
མུག་གི་སྒོ་ནས་བསགས་པའི་ནད་གདོན་སྡིག་སྒྲིབ་བག་ཆགས་དང་བཅས་པ་རླུང་
དུད་ཁུ་དང་སོལ་ཁུའི་རྣམ་པ་ཕྱི་རོལ་དུ་ཐོན་པར་བསམ། དེ་ལྟར་རླུང་རོ་དགུ་ཕྲུགས་
སུ་བསལ། དེ་ལྟར་བྱས་ནས་རང་གི་སྤྱི་བོར་བླ་མ་བསྒོམ་ལ་ཕུར་ཚུགས་སུ་གསོལ་
་ ，
70



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བ་འདེབས་པ་ནི། རང་གི་སྤྱི་བོར་རྩ་བའི་བླ་མ་དེ་ཉིད་སྐུ་གསུམ་ཀུན་འདུས་ཀྱི་བདག་
ཉིད། འདས་པའི་སངས་རྒྱས་ཐམས་ཅད་ཀྱི་སྤྲུལ་པ། ད་ལྟའི་སངས་རྒྱས་ཐམས་
ཅད་ཀྱི་རྒྱལ་ཚབ། མ་འོངས་པའི་སངས་རྒྱས་ཐམས་ཅད་ཀྱི་འབྱུང་ཁུངས། མདོར་
ན་ཕྱོགས་བཅུ་རབ་འབྱམས་ན་བཞུགས་པའི་རྒྱལ་བ་སྲས་བཅས་ཉན་རང་སོ་སྐྱེ་
ཕོ་མོ་བྱ་དང་རི་དྭགས་ལ་སོགས་པ་བླ་མ་དེའི་ཆོས་ཉིད་བསམ་གྱིས་མི་ཁྱབ་པའི་
རྣམ་རོལ་ཆོ་འཕྲུལ་སྤྲུལ་པ་སྣ་ཚོགས་ཀྱིས་སེམས་ཅན་ཅན་ཐམས་ཅད་ཀྱི་དོན་
གང་ལ་གང་འདུལ་མཛད་པ་ཡིན་པས། སངས་རྒྱས་དང་དབྱེར་མེད་དུ་ཤེས་པའི་
ངང་ནས་གསོལ་བ་འདེབས་དགོས་པ་ཡིན་ཏེ། ངག་ཏུ་རྒྱལ་བ་ཀུན་འདུས་རྗེ་བཙུན་
བླ་མ་རིན་པོ་ཆེ་མཁྱེན་ནོ། །བདག་གི་རྒྱུད་བྱིན་གྱིས་བརླབ་ཏུ་གསོལ། ཀུན་བཟང་
བཀའ་བརྒྱུད་ཀྱི་ངོ་བོ་ཡོངས་འདུས་ཡིད་བཞིན་ གྱི་ནོར་བུ་རྩ་བའི་བླ་མ་དེ་
མཁྱེན་ནོ། །མཆོག་ཐུན་དངོས་གྲུབ་ཀུན་སྩོལ་ཅིག །ལན་གཅིག་བརྗོད་ནས་མོས་
གུས་ཀྱིས་མཆི་མ་འཁྲུག་པར་བྱའོ། །དལ་འབྱོར་རྙེད་པར་དཀའ་བ་རྒྱུད་ལ་སྐྱེ་སླ་བའི་
ཆེད་དུ་ཐབས་ཟབ་མོ་སྔགས་ཀྱི་རྒྱུད་སྡེ་ལས་བྱུང་བ་འདི་ལྟར་བསྒོམ་པར་བྱ་སྟེ།
དབེན་པ་རུ་གཅིག་པུར་གནས་ཤིང་བདེ་བའི་སྟན་ལ་རྐང་པ་ཕྱེད་སྐྱིལ་གཡས་ས་
ལ་བཙུགས་ཏེ་བསླང་གཡོན་གྱི་པུས་མོ་ཕབ་ལ། ལག་པ་གཡས་ཀྱི་གྲུ་མོ་པུས་མོ་
ལ་བཙུགས་ཏེ་འགྲམ་པར་སྦྱར། གཡོན་པས་མོ་ལ་བཀབ་པ་སྟེ། མྱ་ངན་གྱི་འདུག་
སྟངས་ཅན་ལ་དམིགས་པ་ནི་ཡུལ་ཐམས་ཅད་ཡངས་ཤིང་རྒྱ་ཆེ་བ་ལ་ངན་སོང་
གསུམ་གྱི་སེམས་ཅན་རྣམས་ལ་བསམ་གྱིས་མི་ཁྱབ་པ་རང་རང་གི་སྡུག་བསྔལ་



མདོ་མཁྱེན་བརྩེའི་གསུང་འབུམ།
གྱིས་ལན་ཏེ་ངུ་ཙིར་དི་རེ་བ། དེའི་དཀྱིལ་དུ་བྲག་རི་ཤིན་ཏུ་མཐོ་བ་གཅིག་གི་སྟེང་
ན་རང་གཅིག་པུ་གྲོགས་མེད་པར་མི་ལུས་ཐོབ་ནས་ཡོད་པ་དེ་ཉིད། མར་ལྷུང་ལ་
ཁད་ཡོད་པ་ལ་འདི་སྙམ་དུ་ཨ་ཙ་མི་དམྱལ་བ་ཡི་དྭགས་དུད་འགྲོ་དཔག་ཏུ་མེད་པ་
འདི་ལྟ་བུའི་ནང་ནས་རང་གཅིག་པུ་མི་ལུས་ཐོབ་པ་འདི་སྔོན་དགེ་བའི་མཐུ་ཞིག་
ཡིན་པས། རེ་དགའ་སྙམ་པའི་ངང་ནས་ཚིག་འདི་ལྷང་ལྷང་བརྗོད་དོ། །ཨ་ཙ་མ་
ནི་ང་རེ་འཇིགས། །ངན་སོང་སེམས་ཅན་མང་ལུགས་སམ། །མི་ལུས་ཐོབ་པ་དཀོན་
ལུགས་སམ། །མ་ཀིར་ལྷུང་བར་མགྱོགས་ལུགས་སམ། །རྙེད་པ་དཀའ་ལ་འཇིག་
པ་སླ། །འདི་ལ་ཇི་ལྟར་བྱས་ན་ཐར། །ཐར་ཐུབ་ཡོད་ན་སྒྲུབ་པ་ལགས། །ཞེས་
སྨྲེ་སྔགས་ལྷང་ལྷང་ཡོད་པའི་ཚེ། སྟེང་གི་ནམ་མཁའ་ལ་དྲིན་ཆེན་རྩ་བའི་བླ་མ་དེ་
ཉིད་སྐུ་ལ་རུས་པའི་རྒྱན་དྲུག་གསོལ་བ་ཕྱག་གཉིས་སྐྱབས་སྦྱིན་ཕྱག་རྒྱ་དང་
བཅས་པ་བྱོན་ཏེ་འདི་སྐད་གསུངས་པར་བསྒོམས་ལ། ཀྱེ་མ་དལ་འབྱོར་རྙེད་དཀའ་
ཐོབ་པ་ད་རེས་ཙམ། །མྱུར་དུ་ངན་འགྲོའི་གནས་སུ་ལྷུང་ལ་ཁད། །ད་རེས་འདི་ལ་
དོན་ཆེན་མ་བསྒྲུབ་ན། །ཕྱི་ནས་མི་ལུས་ཤིན་ཏུ་རྙེད་པར་དཀའ། །ཞེས་གསུངས་
མ་ཐག་ཏུ་རང་གི་བསམ་པ་ལ་ད་ལན་འཁོར་བའི་སྡུག་བསྔལ་ལས་གྲོལ་བར་
བྱས་ནས་སེམས་ཅན་གཅིག་ཀྱང་མ་ལུས་པ་བདག་གིས་བསྒྲལ་བར་བྱའོ། །སྙམ་
དུ་སེམས་བསྐྱེད་མ་ཐག་ཏུ་བླ་མའི་ཐུགས་ཀ་ནས་འོད་ཟེར་གྱི་སྙིང་པོ་ཞིག་བདག་
ལ་ཟུག་པ་ཙམ་གྱིས་རང་ཉིད་བདེ་ཆེན་ཞིང་དུ་ཡེར་གྱིས་སླེབ་བྱུང་སྙམ་པ་དང༌།
བདག་གི་སྙིང་ཁ་ནས་འོད་ཟེར་དཔག་ཏུ་མེད་པ་འཕྲོས་ཏེ་སེམས་ཅན་དེ་དག་



་ ཡང་གསང་ཐུགས་ཐིག་ཁྲིད་ཡིག་སྐོར། ཉ༽
གཅིག་ཀྱང་མ་ལུས་པ་བདེ་ཆེན་གྱི་ཞིང་དུ་དྲང་བར་བསམ། སེམས་ཅན་ལ་སྙིང་
རྗེ་དྲག་ཏུ་བསྒོམ་པར་བྱའོ། །མི་རྟག་པ་རྒྱུད་ལ་སྐྱེ་སླ་བའི་ཕྱིར་ཐབས་ཀྱིས་གནད་
ཟབ་འདི་ལྟར། དམིགས་པ་ནི། ཡང་ལུས་གནད་གོང་ལྟར་བྱ་སྐྱིལ་ཀྲུང་བཅས་པ་
ལ་བདག་གང་ནས་ཕྱིན་རུང་ཆ་མེད་པར་ལུང་པ་ཁ་བྱང་དུ་བསྟན་པ་མདོག་ནག་
ཅིང་སྟོང་སེང་ངེ་བ་མིའི་རྒྱུ་འགྲུལ་མེད་པ་རྫ་རི་སྔོན་སྤུང་སྤུང་། རྫ་ཆུ་སྔོན་པོ་ཁྲི་
ལམ་ལམ་དུ་འབབ་པ། གྲོག་རོང་ལམ་མེད་པ་འཇག་རྐྱ་ཀྱུ་རུ་རུ་ཟེར་བ། མི་རོ་
མང་པོ་གཅན་གཟན་གྱིས་ཕར་ཚུར་འཐེན་པ། ཝ་མོ་ཁོང་ཁོང་བརྒྱལ་བ། བྱ་རོག་
གིས་སྟོང་སྟོང་སྒྲོག་པ་། འུག་པས་ཧ་ཧ་ཟེར་བ། བྲག་རི་མཐོ་སང་སང་ལྷགས་པ་
འུ་རུ་རུ་བྱེད་པ། ཉི་མ་རི་རྩེ་ནས་ནུབ་པ་གྲིབ་སོ་ནག་ངམ་ངམ་པའི་དུས་དེར་སླེབ་སྟེ།
སྔོན་ཆད་འགྲོ་ནི་མ་མྱོང་། གྲོགས་མེད་གཏད་སོ་མེད་པར་ཐོམ་ཐོམ་དུ། ཀྱེ་མ་ཀྱེ་
ཧུད་ཨ་ཙ་མ། །གར་འགྲོའི་གཏད་སོ་བདག་ལ་མེད། །བུ་དང་ནོར་རྫས་གར་ཡོད་
དམ། །ཡུལ་དང་ཕ་མ་ནམ་སླེབ་བམ། །ཀྱེ་མ་ཀྱི་ཧུད་ང་རེ་སྐྱོ། །ཞེས་ལྷང་ལྷང་
ཟེར་ཞིང་ཐོམ་ཐོམ་ཕྱིན་པ་ལ་ཅི་ཞིག་ཅེ་ན། བྲག་རོང་ཞིག་ཏུ་གློ་བུར་དུ་ལྷུང་བར་
ལག་པ་གཡས་པ་བྲག་གི་དཀྱིལ་ན་རྩྭ་ཕུང་གཅིག་ཡོད་པ་དེ་ལ་ཟིན་ཏེ་དམ་དུ་
བཟུང་རུང་། འདར་ལྡི་ལི་ལི་ཡོད་པ་ལ་བལྟས་པས་ན་གཏིང་མི་མངོན་པར་ཡར་
ལ་བལྟས་པས་གནམ་ལ་སྙོག་པ་མེ་ལོང་གི་ངོས་ལྟར་འདྲེད་ཅིང་། རྒྱ་ཆེ་བ་རླུང་འུ་
རུ་རུ་ཟེར་བ་ཞིག་ཏུ་ཡོད་པ་ལ། རྩྭ་ཕུང་དེའི་གཡས་ཕྱོགས་ཀྱི་བྲག་གི་སེར་ཁ་གཅིག་
ནས་བྱི་བ་དཀར་པོ་གཅིག་བྱུང་ནས་རྩྭ་ཉག་མ་གཅིག་བཅད་དེ་ཁྱེར་སོང་ཡང་
，
73



མདོ་མཁྱེན་བརྩེའི་གསུང་འབུམ།
གཡོན་ཕྱོགས་ནས་བྱི་བ་ནག་པོ་གཅིག་བྱུང་ནས་རྩྭ་ཉག་མ་གཅིག་བཅད་དེ་ཁྱེར་
སོང་། དེ་གཉིས་རེས་མོས་བྱས་ཏེ་ཁྱེར་པས་རྩྭ་ཕུང་དེ་ཇེ་ཆུང་ཇེ་ཆུང་ལ་སོང་། དེ་
ཡང་གཡས་ཀྱི་བྲག་གི་སེར་ཁ་ནས་བྱི་བ་དཀར་པོ་ཞིག་གིས་རྩྭ་ཉག་གཅིག་བཅད་
དེ་ཁྱེར་བ་ནི། དེ་རིང་ནམ་ལངས་ནས་མུན་མ་རུབ་བར་དུ་ཚེ་ལ་ཉི་མ་གཅིག་ཐལ་
བའི་དཔེ་ཡིན་གཡོན་གྱི་བྲག་གི་སེར་ཁ་ནས་བྱི་བ་ནག་པོ་གཅིག་གིས་རྩྭ་ཉག་མ་
གཅིག་བཅད་དེ་ཁྱེར་བ་ནི་དོ་ནུབ་མུན་རུབ་ནས་སང་ནམ་ལངས་ཀྱི་བར་དུ་ཚེ་
ནུབ་གཅིག་ཐལ་བའི་དཔེ་ཡིན་བྱི་བ་ལ་རྒོལ་ཐབས་ནི་མེད་བྱི་བ་ལ་ནི་འཇིགས།
དངངས་སྐྲག་གདའ་སྟེ་ཨ་ཙ་མ། ད་ནི་བདག་ལ་འཆི་བ་སླེབ་སྟེ་ཐོས་པ་ནི་མེད་སྔོན་
ཆད་འཆི་བ་མ་དྲན་པས་ཆོས་ནི་མེད་འཆི་བ་ཡོང་རྒྱུ་ཡིད་ལ་མེད་པར་གློ་བུར་དུ་
སླེབས། ད་ནི་བུ་ཚ་ནོར་རྫས་ཉེ་འབྲེལ་ཡུལ་མི་ཁྱིམ་མཚེས་དང་། དེ་རིང་ནས་
བྲལ་ཏེ། དེང་ཕྱིན་ཆད་ནི་འཕྲད་མི་ཡོང་། སྔོན་ལ་དགེ་བ་མ་བྱས། ནོར་བསགས་
པ་ནི་ཤུལ་དུ་ལུས། སྔོན་ཆད་འགྲོ་མ་མྱོང་བའི་གཤིན་ཡུལ་མུན་ནག་ཐག་རིང་དུ།
གྲོགས་མེད་པ་གཅིག་པུ་འགྲོ་དགོས་པས་ཨ་རྫིས་འཇིགས་ལ། འདི་ལས་ཐར་
ཐབས་ཤིག་ཅི་དྲག །ད་ཅི་འདྲ་བྱེད་ཨ་ཙ་མ་འདི་ལས་ཇི་ལྟར་བྱས་ན་ཐར་ཞེས་སྐྲག་
སྔངས་ལྷང་ལྷང་ཡོད་པའི་ཚེ། སྟེང་གི་ནམ་མཁའ་ནས་རྩ་བའི་བླ་མ་དེ་ཉིད་པད་
ཟླའི་སྟེང་ན་སྐུ་ལ་རུས་པའི་རྒྱན་དྲུག་གསོལ་ནས། ཌ་དྲིལ་བསྣམས་ཏེ་གར་སྟབས་
ལིང་ལིང་བྱེད་ཅིང་འདི་སྐད་དུ། ཀྱེ་མ་ད་ནི་མི་རྟག་མྱུར་དུ་འཇིག། །ཕྱི་ཡི་དུས་བཞི་
མི་རྟག་འགྱུར་དུ་འགྲོ། །རྒན་རིམ་དགྲ་གཉེན་ཐམས་ཅད་འཆི་དང་རྒུད། །གཞོན་
་ ་
74



ཡ ང་གསང་ཐུགས་ཐིག་ཁྲིད་ཡིག་སྐོར། ཉ༽
རིམ་དར་མ་ལོ་ཟླ་ཞག་གྲངས་འགྱུར། །འཆི་བ་འདི་ལ་བཟློག་ཐབས་ཅི་ཡང་མེད། །
བཟློག་ཐབས་ཡོད་དམ་ད་ལྟ་འདི་ལ་ལྟོས། །ད་ནི་ལོངས་མེད་བླ་མར་མོས་གུས་
མཛོད། །ཅེས་གསུང་ཐོས་པ་ཙམ་གྱིས་འདི་ལྟ་བུ་འཆི་བ་ལ་མ་ཐུག་པའི་ཚེ་ཆོས་
ཤིག་བྱ་རྒྱུ་ཡིན་པ་ལ། ཆོས་ཤིག་མ་བྱས་པ་ང་རེ་འགྱོད། ད་ནི་ཤི་རུང་བླ་མ་དཀོན་
མཆོག་མཁྱེན། བླ་མ་དཀོན་མཆོག་གསུམ་ལ་ཐུགས་རྗེ་ཡོད་ན་བདག་འཁོར་བའི་
གཡང་ས་ཆེན་པོ་འདི་ལས་བསྒྲལ་ན་ཅི་མ་རུང་བསམ་ཞིང་བླ་མ་དཀོན་མཆོག་
མཁྱེན་ཞེས་སྙིང་ཐག་པ་ནས་མོས་གུས་དྲག་པོ་བྱས་པས་བླ་མའི་ཐུགས་ཀ་ནས་
འོད་ཟེར་གྱི་སྙིང་པོ་ཞིག་བྱུང་སྟེ་བདག་ལ་ཟུག་པ་དང་། རྩྭ་ཕུང་ཆད་པ་དང་
མཚུངས་ཏེ། རང་ཉིད་འོད་ཟེར་དེས་ཡེར་གྱིས་བཏེགས་ནས་བདེ་ཆེན་གྱི་ཞིང་དུ་
སླེབ་སྙམ་པ་དང་། བདག་གི་སྙིང་ཁ་ནས་འོད་ཟེར་དཔག་ཏུ་མེད་པ་འཕྲོས་པས་
ཁམས་གསུམ་གྱི་སེམས་ཅན་གཅིག་ཀྱང་མ་ལུས་པ། བདེ་ཆེན་དག་པའི་ཞིང་དུ་
དྲངས་བར་བསམ་ཞིང་། སྙིང་རྗེ་དྲག་ཏུ་བསྒོམ་པར་བྱའོ། །དེ་ལྟར་མི་རྟག་པའི་
ཚུལ་གྱིས་བློ་བསྐུལ་ཏེ་མྱུར་དུ་ཆོས་ལ་འཇུག་དགོས་པ་ནི། སྒེག་མོའི་མགོ་ལ་མེ་
ཤོར་བའམ། སྡར་མའི་པང་དུ་སྦྲུལ་བྱུང་བ་ལྟར། ལེ་ལོ་དང་ཕྱི་བཤོལ་ཀྱི་དབང་དུ་
མི་གཏོང་བར་དགེ་བར་འབད་ཅིང་། རྟག་འཛིན་བློ་དེ་ལྡོག་པར་བྱའོ།། །།
རྫོགས་ཆེན་ཁྱད་པར་སྔོན་འགྲོ་དངོས་གཞིའི་ཉམས་ལེན་
གྱི་རིམ་པ་ཐེག་ཆེན་ཐམས་ཅད་ཀྱི་ཡང་རྩེ་མན་ངག་གི་སྡེ་ཐེག་བརྒྱད་བློ་ཡི་གྲུབ་
མཐས་མ་གོས་པ་ཐུན་མོང་མ་ཡིན་པ་ལམ་གྱི་རིམ་པ་ལ་ཐོག་མར་དམ་པ་གསུམ་
༡༢



་ ་ མདོ་མཁྱེན་བརྩེའི་གསུང་འབུམ། ་
ལས། སྦྱོར་བ་སེམས་བསྐྱེད་དམ་པ་ནམ་མཁའི་གར་ཁྱབ་སེམས་ཅན་གྱིས་ཁྱབ་
སེམས་ཅན་གྱིས་གར་ཁྱབ་ལས་ངན་པའི་སྡུག་བསྔལ་གྱིས་ཁྱབ། ལས་ངན་དང་
སྡུག་བསྔལ་གང་དུ་ཁྱབ་པའི་ཁམས་གསུམ་སེམས་ཅན་ཐམས་ཅད་ཕ་མ་མ་གྱུར་
པ་གཅིག་ཀྱང་མེད་དེ་ཐམས་ཅད་རྫོགས་པའི་སངས་རྒྱས་ཀྱིས་གོ་འཕང་ཐོབ་པར་
བྱ་བའི་ཕྱིར་བདག་རྫོགས་པ་ཆེན་པོ་ཉམས་ལེན་ལ་འཇུག་ཅིང་སེམས་ཅན་གྱིས་
དོན་འགྲུབ་པར་བྱའོ་སྙམ་པ་དང་། དངོས་གཞི་དམིགས་མེད་དམ་པ་ནི། ཉོན་
མོངས་དུག་ལྔའི་རྟོག་པ་དང་འཁྲུལ་སྣང་གི་རྟོག་ཚོགས་ལོག་ལྟ་དང་ཐེ་ཚོམ་རང་
དོན་ཡིད་བྱེད་ཀྱིས་འཛིན་པའི་བར་མ་ཆོད་པར་མོས་གུས་དང་དག་སྣང་བྱང་ཆུབ་
ཀྱི་སེམས་དང་མ་བྲལ་བ་བརྩོན་འགྲུས་དྲག་པོས་ཉམས་སུ་ལེན་པ་དང་། རྗེས་ལ་
བསྔོ་བ་དམ་པ་ནི། མཐར་རང་གི་དུས་གསུམ་གྱི་དགེ་ཚོགས་ཐམས་ཅད་གཅིག་ཏུ་
བསྡུས་ཤིང་མཁའ་ཁྱབ་ཀྱི་སེམས་ཅན་ཐམས་ཅད་ཀྱི་དོན་དུ་བསྔོ་བས་འགྲོ་བའི་
རྒྱུད་ལ་སྨིན་ཅིང་སངས་རྒྱས་ཀྱི་གོ་འཕང་མྱུར་དུ་ཐོབ་ཅིང་འཁོར་བ་དོང་ནས་
སྤྲུགས་པར་དམིགས་ཤིང་བསྔོ་ཡུལ་ཀུན་དམིགས་པ་མེད་པར་རྒྱས་གདབ་པའོ། །
ཁྱད་པར་གྱི་སྔོན་འགྲོ་ཐོག་མར་འཁོར་འདས་རུ་ཤན་ལ་ལུས་ཀྱིས་དམྱལ་བོ་ཚ་
གྲང༌། ཡི་དྭགས་བཀྲེས་སྐོམ་དུད་འགྲོ་བཀོལ་སྤྱོད་མི་སྐྱེ་རྒ་ན་འཆི། ལྷ་མིན་
འཐབ་རྩོད། ལྷ་འཕོ་ལྟུང་སོགས་བསམ་ཞིང་རྣམ་འགྱུར་བྱ་བ་གཞན་ཡང་རྒྱུག་པ་
དང་མཆོང་པ་གཅུད་པ། ཡན་ལག་འཕེན་སྡུད་སོགས་སྣང་བ་གང་དྲན་གཏད་མེད་
བྱེད་པ་དང་། ངག་གི་སྐད་སྣ་ཚོགས་པ་སེམས་ཀྱིས་གང་དྲན་ཅ་ཅོ་གཏམ་སྣ་ཚོགས་
76



ཡང་གསང་ཐུགས་ཐིག་ཁྲིད་ཡིག་སྐོར།་ ཉ༽
འཁོར་བའི་འཁྲུལ་སྣང་ཐམས་ཅད་བག་མེད་དུ་བརྗོད་པ་དང་། སེམས་ཀྱིས་
འདས་མ་འོངས་ད་ལྟ་དུས་གསུམ་ཆགས་སྡང་རྨོངས་གསུམ་སྟེ། དགེ་སྡིག་གི་རྟོག་
པ་ཐམས་ཅད་བཙན་དུ་བསླང་ནས་ལུས་ངག་ཡིད་གསུམ་གྱིས་ཁོ་ཐག་ཆོད་པར་
བྱ་བ་དང་། ་གཞན་ཡང་སངས་རྒྱས་ཀྱིས་མཛད་སྤྱོད་སྔགས་འདོན་ཁྲོ་བོའི་སྟང་
སྟབས་ཧཱུྃ་ཕཊཀྱིས་གད་རྒྱང་དད་པ་དང་མོས་གུས་སོགས་བྱའོ། །དེའི་འཁོར་བ་
ཞེན་པ་རང་ལོགས་སུ་འགྱུར་རོ། །ནང་ལྟར་རིག་དྲུག་བསྲེག་སྦྱོང་ནི། སྤྱི་བོ་མགྲིན་
པ་སྙིང་ཁ་ལྟེ་བ་གསང་གནས་རྐང་མཐིལ་དུ། ལྷའི་ས་བོན་ཨ་དཀར་པོ། ལྷ་མིན་
ས་བོན་སུལྗང་སེར། མིའི་ཎིསྔོ་སྐྱ། དུད་འགྲོ་ཏྲིདམར་ནག་ཡི་དྭགས་པཿ ཐལ་སྐྱ།
དམྱལ་བའི་དུ དུད་ཁ་རྣམས་སྦྱང་གཞི་གནས་པ་ལ། སྦྱོང་བྱེད་སངས་རྒྱས་ཐམས་
ཅད་ལས་སྐུ་རྡོ་རྗེ་ངོ་བོ་སྤྱི་བོར་ཨོཾ་དཀར་པོ། གསུང་རྡོ་རྗེ་མགྲིན་པ་ཨཱ་དམར་མོ།
ཐུགས་རྡོ་རྗེ་སྙིང་ཁར་ཧཱུྃ་མཐིང་ཁ་རྣམས་གསུམ་བཀྲག་མདངས་གཟི་བྱིན་འབར་
བར་གསལ་བ་འབྲུ་གསུམ་བཟླས་པའི་རྐྱེན་གྱིས་སྐུ་གསུང་ཐུགས་ཀྱི་འོད་ཟེར་
བྱུང་རྐང་མཐིལ་ནས་རིམ་བཞིན་རིགས་དྲུག་གི་ས་བོན་བག་ཆགས་དང་བཅས་པ་
དངོས་མེད་དུ་བསྲེག་ཅིང་སྦྱང་བར་བསམ། ས་བོན་རེ་རེ་ལ་འབྲུ་འབུམ་ཐེར་རེ་
དང་ཁ་སྐོང་བཅས་འབུམ་ཕྲག་བདུན་བཟླའོ། །དེ་ཐ་མལ་གྱིས་ཞེན་འཛིན་བག་ཆགས་
དག་པར་འགྱུར་རོ། །ད་ནི་སྒོ་གསུམ་གྱི་སྔོན་འགྲོ་ནི། དང་པོ་ལུས་ཀྱིས་སྔོན་འགྲོ་
རྡོ་རྗེའི་འདུག་སྟངས་ཀྱིས་ལངས་ཤིང༌། རྐང་པའི་རྟིང་པ་གཉིས་སྤྲད། པུས་མོ་
བགྲད། རྐེད་པ་དྲང་པོར་སྲོང་། ལག་གཉིས་གྲུ་མོ་བརྒྱང་ཞིང་ཐལ་མོ་སྤྱི་བོར་མ་



་་ མདོ་མཁྱེན་བརྩེའི་གསུང་འབུམ།
རེག་པ་སྦྱར། མགྲིན་པའི་ཨོལ་མདུད་ནོན་པར་བྱས་ཏེ། ལུས་རྡོ་རྗེ་སྔོན་པོ་རྩེ་
གསུམ་པ་མེ་འབར་བར་བསྒོམ། ཡང་མི་འགྱུར་རྡོ་རྗེའི་འདུག་སྟངས་ལུས་ཀྱི་ཆ་
སྲོང་རྐང་མཐིལ་ཁ་སྦྱར་བ་རྙིང་པ་གསང་བར་གཏད། ཐལ་མོ་སྤྱི་བོར་སྦྱར་རྡོ་རྗེ་
རྩེ་གསུམ་མེ་འབར་བ་བསྒོམས། དམིགས་པ་རྒྱུན་དུ་མི་འབྲལ་བར་བྱ། དེའི་ལུས་
ཀྱི་ཞེན་པ་ལོག་བགེགས་དང་བར་ཆད་ཞི་ལུས་ཀྱི་སྒྲིབ་པ་དག་འཁོར་བའི་སྐྱེ་སྒོ་
ཆོད་སྐུའི་དངོས་གྲུབ་ཐོབ་ཅིང་སྤྲུལ་སྐུར་གྲོལ་ལོ། །གཉིས་པ་ངག་གི་སྔོན་འགྲོ་ལ་
བཞི་སྟེ་རྒྱས་གདབ་པ་གཉིས་ཀྱིས་ཕྱི་སྣང་བ་ལ་རྒྱས་གདབ་པའི། ངག་གིས་ཧཱུཾ་ཧཱུཾ་
ཧཱུྃ་ཞེས་གདངས་རིང་པོ་དང་མཆུ་མ་རེག་ཙམ་གྱིས་བརྗོད་ཕྱི་སྣང་བ་ཆེ་ཆུང་བརྟན་
གཡོ་ཐམས་ཅད་ཧཱུྃ་དུ་ལམ་ལམ་སོང་བར་བསམ་ཞིང་རླུང་དང་སྣང་བ་ཤེས་པ་
གསུམ་གཅིག་ཏུ་བསྲེ། མ་ཡེངས་པར་བྱ་སྣང་བ་བན་བུན་དུ་འགྱུར་ཞིང་ཡུལ་སྣང་
རང་བཞིན་མེད་པར་གྲོལ་ལོ། །ནང་ཕུང་པོ་རྒྱས་གདབ་པ་ནི། ཡང་ཧཱུྃ་ཧཱུྃ་ཧཱུྃ་ཞེས་
དལ་བུས་བཟླས་པས་ཕྱི་ཧཱུྃ་རྣམས་རེ་རེ་བཞིན་བྱུང་ནས་ལུས་ཀྱི་དབང་པོའི་སྒོ་
ནས་ཞུགས་ཏེ་ཁོག་པའི་ནང་དུ་རྒྱུ་ཞིང་ནང་ཁྲོལ་ཤ་ཁྲག་དང་བཅས་པ་དམིགས་
མེད་སྦྱངས་རྗེས་ལུས་ཀྱི་ནང་ཐམས་ཅད་ཧཱུྃ་གིས་གང་བར་བསམ་ལ་རླུང་གདབ་
པ་གནད་དོ། །ཕུང་པོ་འཆིང་བ་ཕ་ལས་གྲོལ་བར་འགྱུར་རོ། །རྩལ་སྦྱང་བ་གཉིས་
ཕྱི་སྣང་བ་རྩལ་སྦྱང་བ་ནི། ཧཱུྃ་ཧཱུྃ་ཧཱུྃ་ཞེས་དྲག་ལ་གཏུམ་པ། བརྗོད་པས་ནམ་མཁའ་
ལ་གློག་འཁྱུགས་པ་བཞིན་ཧཱུྃ་མཐིང་ནག་རྣོ་མྱུར་ཤུགས་ལྡན་གང་ལ་འབིགས་པའི་
ཡུལ་དང་མཚམས་སུ་གནམ་ལྕགས་བབ་པ་བཞིན་བྱུང་ནས་རི་བྲག་ཁང་ཁྱིམ་སྐྱེ་
་
8



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
འགྲོ་སོགས། སྣང་བ་གང་ཤར་ཐམས་ཅད་ཁྲལ་ཁྲོལ་སང་སེང་དུ་ཕུག་པར་བསམ་
སྣང་བ་བདེན་མེད་དུ་ཤེས་པར་འགྱུར་རོ། །ནང་ཕུང་པོ་རྩལ་སྦྱངས་བ་ནི། ཧཱུྃ་དྲག་
པོ་བརྗོད་ཕུང་པོ་ནད་གདོན་ཞི་ལུས་འོད་གསལ་དུ་གྲོལ་བར་འགྱུར་རོ། །མཉེན་
བཙལ་བ་ནི། མདུན་དུ་ཤིང་ཐུར་བཙུགས་ཤིང་ངག་ཏུ་ཧཱུྃ་ཧཱུྃ་ཞེས་བརྗོད་པས་སྙིང་
ཁ་ནས་ཧཱུྃ་གི་ཕྲེང་བ་བྱུང་རྒྱུན་མ་ཆད་པར་སོང་སྟེ་ཐུར་མའི་རྩ་བ་ནས་དཀྲིས་ཤིང་
རྩེ་མོར་སླེབ་དུས་ཧཱུྃ་སྔ་མ་དེ་རྩེ་མོར་མདུང་ཚུགས་སུ་གནས་པ་ལ་ཤེས་པ་གཏད་
དེ་ཧཱུྃ་དལ་བུས་བརྗོད་པའི་རྗེས་སུ་ཧཱུྃ་གཅིག་ལ་ཐིམ་གྱི་སྙིང་ཀར་བསྡུའོ། །དེའི་སེམས་
སྦྱང་ཆ་ཤིན་ཏུ་ཐོབ་སྟེ་དམིགས་པ་གང་ལའང་སྒྱུར་ཐུབ་པ་འབྱུང་ངོ༌། །ལམ་ཞུགས་ནི།
རང་ལུས་ཧཱུྃ་མཐིང་ནག་གྲུ་གང་བ་ཞིག་སྤྲུལ་ཕར་འཁྱོག་ཚུར་འཁྱོག་སྲིན་བུའི་
འགྲོས་ཀྱིས་མཐོང་བའི་ཡུལ་ཀུན་ལ་ལམ་དུ་ཞུགས་ནས་སོང་བ་དང་། མི་མཐོང་
བའི་རྒྱུས་ཡོད་མེད་ས་ཕྱོགས་ཀུན་ཏུ་རིམ་བཞིན་སོང་བར་བསམ་ཞིང་། འགྲོ་ལུགས་
དང་མཐུན་པའི་ཧཱུྃ་དལ་བུར་བརྗོད། ཡུལ་གྱི་བག་ཆགས་སྦྱང་ལུས་ངག་ལམ་དུ་ཚུད་
པའི་དགོས་པ་ཡོད་དོ། །སླར་ཡང་ཧཱུྃ་ཧཱུྃ་དྲག་པོར་བརྗོད་ཅིང་། ཤར་ཕྱོགས་མངོན་
དགའ་སོགས། ཕྱེད་སྤྲུལ་ལོངས་སྐུ་ཞིང་ཁམས་རྣམས་སུ་དཔག་ཆེན་གྱི་མདའ་བཞིན་
སོང་བར་བསམ་ཞིང་ཁམས་སྦྱོང་བའི་རྟེན་འབྲེལ་སྒྲིག་གོ །དེ་དག་གི་སྒྲིབ་པ་སྦྱངས་
ཤིང་མཐར་ཐུག་ལོངས་སྐུས་གྲོལ་བར་བྱེད་པའོ། །ད་སེམས་ཀྱི་སྔོན་འགྲོ་ནི་སེམས་
ཚོལ་དང་བྱུང་གནས་འགྲོ་གསུམ་བརྟག་པ་སོགས་བརྗོད་ནས་རྣལ་བབ་ལུས་དུར་
ཁྲོད་ཀྱི་མི་རོ་བཞིན་ཅི་བདེར་བཞག །ངག་སྨྲ་བརྗོད་དང་བྲལ་བར་དབུགས་ཀྱི་འགྲོ་
79



མདོ་མཁྱེན་བརྩེའི་གསུང་འབུམ། ་ ་ ་ ་ ་
འོང་ཡང་དལ་བུར་བསླབ། ཡིད་དྲན་དྲག་རྣམ་གཡེང་ལས་གྲོལ་བས་སྤྲིན་མེད་པའི་
ནམ་མཁའ་ལྟར་འཇོག་གོ །སོར་གཞུག་ནི་ཉན་ཐོས་ཀྱི་བལྟ་སྟངས་རྣམ་སྣང་ཆོས་
བདུན་བཅའ་མིག་སྣ་རྩེར་ཕབ་འཁྲུལ་བའི་བྱ་བྱེད་ཚོང་སོ་ནམ་ལ་སོགས་པའི་
ཆེད་དུ་འགྲོ་འདུག་སྒུལ་བསྐྱོད་དང་། ནང་དམན་པའི་དགེ་བ་ཕྱག་དང་བསྐོར་བ་
་ལ་སོགས་པ། གསང་བ་མཚན་བཅས་ཀྱི་རིམ་པ་ཕྱག་རྒྱ་དང་གར་ལ་སོགས་པ་
བཏང་། ལུས་འདུག་སྟངས་ལས་མི་གཡོ་བར་བྱའོ། །ངག་གིས་ཕྱི་འཁྲུལ་གཏམ་
གླེང་བརྗོད་ནང་ཆོས་ཀྱི་གླེང་བརྗོད་གསང་བ་ཁ་ཏོན་དང་བཟླས་བརྗོད་ལ་སོགས་
པ་ངག་གི་བརྗོད་པ་ཐམས་ཅད་སྤངས་ལ་ཅི་ཡང་མི་བརྗོད་པ་ལྷུག་པ་ལྟ་བུ་བྱའོ། །
སེམས་ཀྱི་ཕྱི་འཇིག་རྟེན་གྱི་འཁྲུལ་བ་སྣ་ཚོགས་ཚུར་འཕྲོས། ནང་ཆོས་ཀྱི་བསམ་
བློ་བཏང་བ། གསང་བ་ལྷ་ཡི་བསྐྱེད་རིམ་ལ་སོགས་པ་ཡིད་ལ་བྱེད་པའི་ཆོས་རྣམ་
སྤངས་ལ་ཅི་ཡང་མི་རྟོག་པའི་ངང་ལས་མི་གཡོ་བ་བྱའོ། །མདོར་ན་སྙིང་པོའི་དོན་
གྱི་སྒྲུབ་པ་ལ་ཞུགས་ནས། སེམས་ཉིད་དོན་གྱི་ངོ་བོ་སྐྱོང་བ་ལས་སྐད་ཅིག་ཀྱང་མ་
གཡེང་མ་འཁྲུག་པར་བྱ་ལ། ལྟ་སྒོམ་སྤྱོད་འབྲས་ཀྱིས་རྩ་གསུམ་རང་རྫོགས་སུ་
འགྱུར་བ། ཉམས་ལེན་གནད་ཀྱིས་དྲོད་རྟགས་ཐོབ་པ་ཚེ་འདིའི་འཁྲུལ་བ་ལ་སྐད་
ཅིག་ཀྱང་མ་ཤོར་བ། དངོས་འཛིན་འཁྲུལ་བའི་རི་བོ་ཞིག་པ། གནས་ལུགས་དོན་
གྱིས་ཟད་སར་སྐྱེལ་བ་ཞིག་དགོས་པའོ། །དེ་ལྟ་བུ་ཉམས་སུ་བླངས་བར་མི་འཛིན་
པ་ནི་སྦྱིན་པ་མི་གནས་པ་ཚུལ་ཁྲིམས་མི་བསྲུང་བ་བཟོད་པ། མི་བརྩོན་པ་བརྩོན་
འགྲུས། མི་སེམས་པ་བསམ་གཏན། མི་དམིགས་པ་ཤེས་རབ་སྟེ་ཕར་ཕྱིན་ཐེགས་
89 ，



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
པའི་ལམ་གྱི་ཡོན་ཏན་ལས་ཆེས་ལྷག་པའི་ཕྱིན་དྲུག་གི་དོན་ཚང་ངོ༌། །ད་ཐོད་རྒལ་
གྱི་ཉམས་ལེན་ནི། ཆོས་སྐུ་སེང་གེ་འདུག་སྟངས་མིག་གཉིས་གྱེན་ལ་ལྟ། ལོངས་
སྐུ་གླང་ཆེན་ཉལ་སྟབས་སྤྱན་གཉིས་གཡས་གཡོན་ཟུར་ལ་ལྟ། སྤྲུལ་སྐུ་དྲང་སྲོང་
ཙོག་པུ་སྤྱན་འོག་ཏུ་ཕབ་ཅིང་གང་ལའང་ལུས་མི་གཡོ་བ་དང་མི་འགུལ་རླུང་དལ་
བུ་བསླབ་ཙིཏྟ་ཤ་ཡི་སྒྲོན་མ་ནས་རྒྱང་ཞག་ཆུ་ཡི་སྒྲོན་མེའི་ལམ་བརྒྱུད་དེ། དབྱིངས་
རྣམ་དག་སྒྲོན་མ་ཟ་འོག་བཀྲམ་པ་ལྟ་བུ། ཐིག་ལེ་སྟོང་སྒྲོན་འོད་ལྔའི་ཟླུམ་འཁྱིལ་
རྨ་བྱའི་མདོངས་ལྟ་བུ། རིག་པ་ལུ་གུ་རྒྱུད་གསེར་སྐུད་སྒྲིལ་བའམ་མུ་ཏིག་ཕྲེང་བ་
ལྟ་བུ་རིག་པའི་རྟེན་དུ་མ་གཡེང་ཙམ་གྱིས་ཉམས་སུ་བླངས་ཤིང་། སྣང་བ་བཞིའི་
ས་མཚམས་ཀྱི་ངོ་སྤྲོད་བླ་མའི་ཞལ་ལས་ཤེས་པར་བྱའོ། །མཚན་མོའི་རྣལ་འབྱོར་ནི།
ཉིན་མོ་སྤྱི་བོར་རྩ་བའི་བླ་མ་ཨོ་རྒྱན་ཐོད་ཕྲེང་རྣམ་པར་བཞུགས་པ་རྩ་དབུ་མའི་
ལམ་ནས་བརྒྱུད་མར་བྱོན་སྙིང་དབུས་པདྨ་འདབ་བརྒྱད་ཟེའུ་འབྲུའི་དབུས་སུ་
འཇའ་དང་འོད་ཀྱི་རྣམ་པར་བཞུགས་པའི་ཐུགས་ཀར་ཨཱདཀར་པོ་རེ་ཤེལ་གྱི་
མདོག་ལྟར་གསལ་བ་དང་བླ་མའི་སྐུའི་འོད་ཀྱིས་ནང་ཀུན་སིམ་ནས་མར་མེ་ལྟར་
གསལ་བར་བསྒོམ་བླ་མའི་ཐུགས་ཀའི་དང་རང་རིག་དབྱེར་མེད་བསྲེ་ཞིང་མ་
ཡེངས་ཙམ་གྱི་ངང་ནས་གཉིད་ལ་འཇུག དེའི་ཚེ་དང་པོ་རིམ་བཞིན་རྨི་ལམ་ངན་
པའི་འཕྲོ་གཅད་བར་དུ་རྨི་ལམ་ངོ་ཟིན་དེའི་ཚེ་རིག་ པ་ རང་མདངས་བསྐྱང་།
མཐར་སྤྲུལ་སྒྱུར་ནུས་པ་རྨི་ལམ་དབྱིངས་སུ་དག་སྟེ་ཉིན་སྣང་དང་མཚན་སྣང་
འབྲེལ་ཞིང་ཆགས་སྡང་དང་འཇིགས་ཞེན་ཀུན་སྒྱུ་མའི་རོལ་གར་དུ་བྱེད་ཅིང་རོ་



་ མདོ་མཁྱེན་བརྩེའི་གསུང་འབུམ།
སྙོམས་ཆེན་པོ་འཆར་རོ། །དེ་ཡང་དུས་ཀུན་ནས་ད་ལྟ་ཤེས་པ་སྐད་ཅིག་མ་བློ་ཡི་
རྟོག་དཔྱོད་ཀྱི་འཛིན་པས་མ་བཅིངས་ཤིང་ཆོས་ཉིད་ཡེ་སྟོང་ཆེན་པོའི་མ་གཡེང་མི་
སྒོམ་ཙམ་དུ་ཉམས་སུ་ལེན་ཅིང་ཐེ་ཚོམ་དང་འཛིན་རྟོག་གིས་མ་བཅིངས་བར་རང་
བབ་ཏུ་ལྷོད་དེ་ལ་བཟླ་བ་དང་རྗེས་ཐོབ་མོས་གུས་དང་སྙིང་རྗེ་བྱང་ཆུབ་ཀྱི་སེམས་
དང་མ་བྲལ་བར་བྱའོ། །ཡང་གསང་ཨ་ཏི་ཡོ་ག་མན་ངག་སྡེའི། །དགོས་པ་བཅུད་
སྡུད་ཀློང་ཆེན་ཐུགས་ཀྱི་ཐིག །ཁྱད་པར་སྔོན་འགྲོ་དངོས་གཞིའི་ཉམས་ལེན་གནད། །
ཉུང་ངུར་བསྡུས་པའི་ཤོག་དྲིལ་གོང་ཁུག་མ། །རིགས་ལྡན་མི་དབང་བདག་ཡུམ་ཉམས་
བཞེས་སུ། །རྫོགས་ཆེན་རྣལ་འབྱོར་འཇའ་ལུས་རྡོ་རྗེས་ཕུལ། །ཆོས་ཉིད་ཆོས་ཅན་
བདག་གི་ལྷག་བསམ་མཐུས། །གང་ཉིད་བདུད་ཀྱི་བར་ཆད་གཡུལ་ལས་རྒྱལ། །
གནས་སྐབས་སྐུ་ཚེ་མཛད་ཕྲིན་མཐར་ཕྱིན་ནས། །ཚེ་འདིར་སྐུ་གསུམ་འབྲས་བུ་
མངོན་གྱུར་ཤོག །སརྦ་མངྒལཾ་བཀྲ་ཤིས་དགེའོ།། །། ་



ཡང་གསང་ཐུགས་ཐིག་ཁྲིད་ཡིག་སྐོར།
ཉ༽ །
7 ཨ་ཏི་རྫོགས་པ་ཆེན་པོ་ཡང་གསང་བླ་ན་མེད་པའི་
སྙིང་བཅུད་མཁའ་འགྲོའི་ཐུགས་ཀྱི་ཐིག་ལེའི་
དོན་ཁྲིད་ནོར་བུའི་བང་མཛོད་
བཞུགས་སོ༔
83



མདོ་མཁྱེན་བརྩེའི་གསུང་འབུམ།
ཨཾ7༔ སྣརྒྱརྒྱརྒནཱནྟི། དབྱིངས་རིག་བདེ་སྟོང་དབྱེར་མེད་བུམ་པའི་སྐུ༔ ཐོག་མའི་
ཀུན་བཟང་ཡབ་ཡུམ་གཉིས་ལ་འདུད༔ ཆོས་སྐུའི་ཞིང་ན་ས་མནྟ་བྷ་ཏྲཿ ལོངས་སྤྱོད་
རྫོགས་སྐུར་བཛྲ་ཝ་ར་ཧི༔ སྤྲུལ་སྐུའི་ཞིང་ཁམས་ཀུན་ཀྱི་སྤྲུལ་གཞི་པཿ རྒྱལ་བ་
ཐམས་ཅད་སྐྱེད་པའི་ཡུམ་ཆེན་མོ༔ སྦྱོར་སྒྲོལ་གསང་སྔགས་བདེ་བའི་འབྱུང་
གནས་ཏཿ ཆོས་སྐུ་ཡེ་ཤེས་དབྱིངས་ཀྱི་མཁའ་འགྲོ་མ༔ དེ་ཡི་ཐུགས་ཀྱི་ཡང་ཐིག་
སྙིང་པོའི་བཅུད༔ ཡང་གསང་མཁའ་འགྲོ་ཐུགས་ཐིག་ཅེས་བྱ་བ༔ ཨ་ཏིའི་ཐིག་ལེ་
སྐོར་གསུམ་སྙིང་པོའི་བཅུདཿ གསང་བ་ལས་ཀྱང་ཡང་གསང་བླ་ན་མེདཿ དབང་
རབ་ཚེ་འདིར་དབང་འབྲིང་འཆི་ཁར་དངཿ དབང་པོ་ཐ་མ་ཆོས་ཉིད་བར་དོར་གྲོལ
མཁའ་འགྲོའི་སྙིང་ཁྲག་བྱིན་རླབས་དྲོད་རླངས་ཅན༔ གྲོལ་བྱེད་སྙན་བརྒྱུད་ཁྲིད་ཀྱི་
རིམ་པ་ནི༔ གསེར་ཡིག་ཅན་གྱི་དགོངས་དོན་འགོད་པར་བྱ༔ རྩ་གསུམ་ལྷ་དང་
ཊཱཀྐིའི་ཚོགས་ཀུན་ཀྱི༔ བཀའ་ཡི་གནང་བ་སྩོལ་ལ་དགྱེས་པ་བསྐྱེད༔ ཟབ་ལམ་
དོན་གྱི་གསང་སྒོ་འབྱེད་དུ་གསོལ༔ ཐོག་མར་ཕུན་ཚོགས་ལྔ་ཡི་གཞི་བཟུང་བ སྟོན་
པ་མཆོག་ནི་པདྨ་ཀཱ་ར་བཞིན༔ འབྲིང་གིས་རིག་པའི་གནས་རྣམས་ཐོགས་མེད་ཅིང
རྒྱུད་ལུང་མན་ངག་བསྐྱེད་རྫོགས་གནད་ལ་སྦྱངསཿ སྦྱོར་སྒྲོལ་ཡང་གསང་གདམས་
པ་ཁོང་ཆུད་པཿ ཐ་མ་ལམ་འདིར་སྦྱང་བགྲོད་མཐར་ཕྱིན་པ ཆོས་འདི་སྟོན་པར་
བྱེད་པའི་སློབ་དཔོན་ནོ༔ ཁྱད་པར་མང་ཐོས་ལུང་གིས་མ་ཕྱུག་ཀྱངཿ ཐེ་ཚོམ་ཆུང་
ཞིང་གསང་སྔགས་སྦྱོར་སྒྲོལ་སྤྱོད༔ ཁྲེགས་ཆོད་ཐོད་རྒལ་ལམ་ལ་རྩལ་རྫོགས་ཤིང
ཡེ་ཤེས་ཆེན་པོའི་བྱིན་རླབས་སྙིང་ཞུགས་པཿ གདམ་པ་སྟོན་པའི་བླ་མ་དྲང་སྲོང་
84
་



ཡང་གསང་ཐུགས་ཐིག་ཁྲིད་ཡིག་སྐོར། ཉ༽ །
དངོསཿ འཁོར་ནི་དད་བརྩོན་སྙིང་རྗེ་ཤེས་རབ་ཆེ བློ་བརྟན་ཉོན་མོངས་ཤུགས་
དྲག་བཀའ་ལ་སྡོད༔ ཕུ་དུད་ཆེ་ཞིང་གཞུང་བཟང་ལོག་ལྟ་བྲལཿ ཐེ་ཚོམ་མེད་
བཅས་ཆོས་འདིའི་གདུལ་བྱའོ༔ དད་མེད་ལོག་ལྟ་ཆེ་ཞིང་ཁོང་ཁྲོ་ ལེ་ལོ་དབང་
བཙན་བཀའ་ལ་མི་སྡོད་ཅིངཿ བློ་མང་ཆགས་བྲལ་གསོག་འཇོག་སེར་སྣ་ཆེ གནོད་
སེམས་བརྣག་ལྡན་ཡིད་ཆེས་མེད་པ་ནི༔ ཆོས་འདིས་གདུལ་བའི་ཞིང་དུ་མི་འགྱུར་
རོ ཆོས་ནི་ལམ་འདི་ཀུན་གྱི་འབྲས་བུ་སྟེ༔ སྐད་ཅིག་གཅིག་གིས་རྫོགས་སངས་
རྒྱས་བྱེད་པཿ འགྲན་ཟླ་བྲལ་བ་ཨུ་དུམ་ཝ་ར་ལསཿ དཀོན་པ་ཉིད་དེ་མ་ནོར་ཉམས་
སུ་ལོངསཿ གནས་ནི་གྲོང་དང་གྲོང་ཁྱེར་གྲོང་རྡལ་དང༔ ལམ་སྲང་དུར་ཁྲོད་ལྷ་
འདྲེ་འདུ་བའི་ དགོན་པ་བྲག་སྐྱིབས་ནགས་ཁྲོད་ལ་སོགས་ཏེ དབང་པོ་རབ་
འབྲིང་ཐ་མའི་སྐབས་དང་སྦྱར༔ དུས་ནི་སྡུག་བསྔལ་ཉོན་མོངས་ཆགས་སྡང་འཕེལ
ལེ་ལོ་འཛིན་པ་བདུད་བཞིའི་འཇུག་སྒོ་ལྡང༔ བླ་མ་མཁའ་འགྲོས་བརྡ་གྲོལ་སྐབས་
སུའོ༔ གཉིས་པ་གྲོགས་དང་ཡོ་བྱད་མཐུན་རྐྱེན་སོགསཿ བླ་མའི་བཀའ་བཞིན་
སྤང་བླང་འཛོལ་མེད་བྱ༔ སློབ་བུའི་རྒྱུད་ཀྱི་ལོག་ལྟ་ཁོང་ཁྲོ་དང༔ འཁོན་འཛིན་
འཐབ་རྩོད་ཐེ་ཚོམ་གསང་མི་ཐུབ༔ ལ་སོགས་སྐྱོན་ཀུན་བསལ་ཞིང་སྣོད་སྦྱང་བྱ
མོས་གུས་རྣམ་དག་སྐྱེ་བའི་ཐབས་ལ་འབདཿ གསུམ་པ་ལམ་རིམ་ཁྲིད་རྐང་མན་
ངག་ནི༔ དགོས་འདོད་ཀུན་འབྱུང་ནོར་བུའི་བང་མཛོད་ལས༔ དང་པོ་བླ་མའི་བྱིན་
རླབས་ཁྲིད་རྐང་ནི༔ དག་པ་ཁྲུས་ཀྱིས་སྒྲིབ་པ་དག་བྱེད་ཕྱིར༔ རྒྱུན་ལྡན་དག་བྱེད་
འབྲུ་གསུམ་གྱིས་བརླབ་པའི༔ རིན་ཆེན་བུམ་པར་བལྟམས་པས་སློབ་བུ་བཀུ ནམ་
85



མདོ་མཁྱེན་བརྩེའི་གསུང་འབུམ།
མཁར་བཞུགས་པའི་སྤྲུལ་པའི་མཁའ་འགྲོ་མསཿ ཕྱག་གི་བུམ་པས་བདུད་རྩིའི་
རྒྱུན་བབ་པསཿ སློབ་བུའི་སྒོ་གསུམ་དྲི་མ་ཀུན་དག་ཅིང བྱིན་རླབས་དབང་དང་
དངོས་གྲུབ་ཐོབ་པར་གྱུརཿ ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏེ་ས་མ་ཡ་ཤྲཱི་ཡེ་ཧཱུྃ༔ དེ་
ནས་བར་ཆད་བགེགས་རྣམས་བསྐྲད་པའི་ཕྱིར༔ བདག་ཉིད་དྲི་མ་མེད་པའི་ཐུགས་
ཀ་ནསཿ སྤྲུལ་པའི་ཁྲོ་རྒྱལ་ལག་ན་རྡོ་རྗེ་ཡི༔ སྐུ་ལས་སྤྲུལ་བའི་ཁྲོ་མཚོན་མེ་དཔུང་
གིས༔ བར་ཆད་བགེགས་དང་ལོག་འདྲེན་ཚར་ཆོད་ཅིག༔ ཧཱུྃ་བཛྲ་ཕཊ༔ སརྦ་དུཏྟཾ;
ཨུཙྪི་ཏ་ཡ་ཕཊ༔ ཁྲོ་མཚོན་མེ་དཔུང་བསྲུང་བའི་གུར་ཁང་འཁྲིགསཿ སྟོང་ཉིད་རྡོ་
རྗེའི་མཚམས་ལས་མ་འདའ་ཞིག བཛྲ་རཀྵ་རཀྟ་ཧཱུྃ༔ ཆེ་བའི་ཡོན་ཏན་ལོ་རྒྱུས་
ཆེན་མོར་གསལཿ ངེས་འབྱུང་སྐྱོ་ཤས་ཏིང་འཛིན་སྐྱེ་བའི་ཕྱིར༔ སངས་རྒྱས་ཀུན་
ལས་ལྷག་པའི་བཀའ་དྲིན་ཅན༔ བྱིན་རླབས་ཀུན་འབྱུང་བླ་མ་བསྒོམ་པ་ནི༔ རང་
ཉིད་བདེ་བའི་སྟན་ལ་སྐྱིལ་ཀྲུང་བཅའ༔ དྲང་སྲོང་ཆོས་བདུན་སྙིང་ཁར་ཐལ་མོ་སྦྱར༔
བྱིན་རླབས་སྣོད་རུང་རང་ཉིད་ཌཱཀྐི་མ དཀར་གསལ་རིན་པོ་ཆེ་དང་དར་གྱིས་བརྒྱན༔
ཕ་མ་རིགས་དྲུག་སེམས་ཅན་ཀུན་ཀྱིས་བསྐོར༔ མདུན་གྱི་ནམ་མཁར་ཞིང་ཁམས་
བཀོད་མཛེས་དབུས༔ རིན་ཆེན་སེང་ཁྲི་པདྨ་ཉི་ཟླའི་གདན༔ སྐྱབས་གནས་ཀུན་
འདུས་རྩ་བའི་བླ་མ་ཉིདཿ དྲི་མེད་རྡོ་རྗེ་འཆང་དབང་སྐུ་མདོག་མཐིང༔ རིན་ཆེན་
སྲོག་ཞུ་རྒྱན་ཆ་དུ་མས་སྤུད༔ ཕྱག་གཉིས་རྡོ་རྗེ་དྲིལ་བུ་ཡུམ་ལ་འཁྱུད༔ ཡུམ་མཆོག་
རྣལ་འབྱོར་དམར་མོ་གྲི་ཐོད་འཛིན༔ ཡབ་དང་འཁྲིལ་སྦྱོར་རིན་ཆེན་རྒྱན་ཆས་སྤྱད༔
འཁོར་དུ་བཀའ་བརྒྱུད་བླ་མ་ཡི་དམ་ལྷ༔ མཁའ་འགྲོ་སངས་རྒྱས་བྱང་སེམས་དཔག་
86



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
མེད་བསྐོར༔ ཐུགས་རྗེ་བརྩེ་བ་ཆེན་པོས་བདག་ལ་གཟིགས༔ བདག་རྒྱུད་སྒྲིབ་གཉིས་
བག་ཆགས་ཡོངས་སྦྱངས་ནས༔ རྣམ་གསུམ་བཅོས་མིན་དད་པ་རྒྱུད་ལ་སྐྱེས༔ རང་
རྒྱུད་སྨིན་གྲོལ་ཟབ་གསང་སྣོད་རུང་བསྒོམ༔ མོས་གུས་དད་པ་གསུམ་གྱི་གཞི་ཚུགས་
པཿ དང་བ་འདོད་དང་ཡིད་ཆེས་རྣམ་གསུམ་གྱི༔ དད་པ་རིམ་བཞིན་བྱིན་རླབས་
ཤུགས་ཀྱིས་འཁྲུངསཿ ཕྱིར་མི་ལྡོག་པ་བཅོས་མིན་དད་པའི་མཆོག༔ སྐྱེས་ཚེ་བླ་
མས་བྱིན་རླབས་འཕོ་བ་སྟེ༔ ལམ་གྱི་གཞི་མ་རྨིང་རྡོ་གཙོ་ཆེ་བསཿ འབྲས་བུ་མ་
ཐོབ་བར་དུ་འདི་ལ་འབོད གཉིས་པ་རྟེན་བཟང་རྙེད་དཀའ་ཁྲིད་རྐང་ནི༔ ཐུན་མགོར་
བླ་མ་བསྒོམས་ཤིང་མོས་གུས་བསྐྱེད༔ བདེ་བའི་སྟན་ལ་མྱ་ངན་འདུག་སྟངས་གྱིས༔
འདུན་པ་གཞུར་ལ་དྲངས་ཏེ་འདི་ལྟར་བསྒོམ༔ དམྱལ་བ་ཡི་དྭགས་དུད་འགྲོ་ཚེ་རིང་
ལྷ ཀླ་ཀློ་ལོག་ལྟ་མུན་བསྐལ་ལྐུག་པ་སོགས༔ མི་ཁོམ་ལས་ཐར་རང་གཞན་འབྱོར་
པ་བརཿ ཚང་པའི་རྟེན་དུ་དཔེ་གྲངས་རྟགས་གསུམ་གྱིས༔ རྙེད་པར་དཀའ་བའི་
འཁྲུལ་བའི་གཞན་དབང་ཅན༔ སེམས་འདི་ཡུལ་གྱི་དབང་བཙན་རྐྱེན་ཁར་འཆོར
ལས་མཐའ་ལོག་སོགས་ཆོས་ལ་རིང་གྱུར་ན༔ གསོ་བྱེད་སྨན་ལོག་བླངས་ནས་དུག་
སྤྱོད་དཔེསཿ བདག་གི་དལ་འབྱོར་རྟེན་བཟང་ཆུད་གསན་མཿ ཁྱོད་ལས་བསམ་
བརླག་གྱུར་པ་སུ་ཞིག་ཡོད༔ དེ་བས་བག་ཡོད་དྲན་དང་ཤེས་བཞིན་གྱིསཿ ཉིན་
མཚན་ཀུན་ཏུ་དམ་པའི་ཆོས་ལ་འབདཿ མི་ལུས་ཙམ་པོ་ཕལ་པ་བྱུར་པོ་ཆེ༔ བསམ་
བཞིན་རྟེན་འདིར་ཨུ་དུམ་ཝ་རར་མཚུངསཿ ཕྱིན་ཆད་རྙེད་པར་མི་འགྱུར་ཀྱེ་མ་ཧུད༔
བསམ་ཞིང་སྙིང་ལ་རྡོ་རུས་གཏུག་པར་བྱོས༔ ༈ གསུམ་པ་མི་རྟག་རྒྱུད་བསྐུལ་ཁྲིད་



མདོ་མཁྱེན་བརྩེའི་གསུང་འབུམ།
རྐང་ནི༔ དེ་ལྟར་དལ་བའི་རྟེན་བཟང་ཐོབ་དུས་འདིར༔་ མྱུར་དུ་ཟབ་ལམ་ཉམས་
སུ་མ་བླངས་ན༔ འདུས་བྱས་མི་རྟག་འགྱུར་བའི་མཚན་ཉིད་དེ༔ དབྱར་དགུན་སྟོན་
དཔྱིད་ནམ་ཟླ་དུས་བཞི་དང༔ སྣོད་དང་བཅུད་ཀྱིས་བསྡུས་པའི་འགྲོ་བ་ཀུན༔ སྐད་
ཅིག་མི་རྟག་འགྱུར་བའི་རང་མཚང་སྟོན ཕ་མ་སྤུན་ཟླ་གཉེན་གཤེས་ལ་སོགས་
པཿ དགྲ་དང་བར་མའི་འགྲོ་བ་ཐམས་ཅད་ཀྱང༔ བདེ་སྡུག་ཆགས་སྡང་རེ་དོགས་
ལ་སོགས་པསཿ མི་རྟག་ངང་ཚུལ་སྟོན་འདིར་ལེགས་པར་སོམཿ ཕྱི་སྣོད་འཇིག་
རྟེན་མི་རྟག་ནམ་ཞིག་དུསཿ མེ་བདུན་ཆུ་གཅིག་རླུང་གི་འཇིགས་པས་ཕུང༔ ནང་
བཅུད་རྒྱལ་བ་སྲས་དང་སློབ་མར་བཅསཿ བྱོན་བཞུགས་མཛད་པ་གཤེགས་པའི་
ཤུལ་ལ་སོམ༔ སྐྱེ་འགྲོ་མཆོག་དམན་བར་དང་དྲེགས་སྡེ་ཀུན༔ མི་རྟག་སྐྱེ་རྒ་ན་འཆི་
བཞི་ཡིས་མནརཿ དེང་འདིར་རྒན་དང་བར་མ་བཙས་མ་ཐག མི་རྟག་འཇིག་པ་
ནམ་འོང་ཆ་མེད་དེ༔ བདག་ཀྱང་ད་བར་རྣམ་གཡེང་ལས་ལ་བརྩོན ད་ནི་ལོང་
མེད་འཆི་བའི་འཇིག་པས་གཏུག ཞག་དང་ཟླ་བ་ལོ་སོགས་ལྟ་ཅི་སྨོས༔ སྐད་
ཅིག་འདི་ལ་མི་འཆིའི་གདེང་མེད་པཿ བྱས་པ་དོན་མེད་གྱུར་ཏོ་ཀྱེ་མ་ཧུད༔ བསམ་
ཞིང་མི་རྟག་བསྒོམ་ལ་ནན་ཏན་བྱ༔ དེ་ཚེ་ངེས་འབྱུང་ངམ་ངམ་ཤུགས་ཀྱིས་སྐྱེ༔ ཉིན་
མཚན་སྐད་ཅིག་གཡེལ་བ་མེད་པ་རུ༔ སྒྲུབ་ལ་སྙིང་རུས་བསྐྱེད་པའི་ཞེ་དམ་བཅ༢
ཆོས་ཀྱི་རྩ་བ་ཡིན་པས་རང་རྒྱུད་ལཿ གྲུབ་འབྲས་མ་སྐྱེས་བར་དུ་སྒོམ་པར་གྱིས༔
༈ བཞི་པ་རྒྱུ་འབྲས་བསླུ་མེད་ཁྲིད་རྐང་ནི ད་ནི་ལེགས་པར་རང་གིས་རང་ལ་
རྟོགས༔ དེ་ལྟར་འཆི་བའི་སྡུག་བསྔལ་གྱིས་སླེབ་ཚེ༔ དཀར་ནག་ལས་འབྲས་བསླུ་
༧



ཡང་གསང་ཐུགས་ཐིག་ཁྲིད་ཡིག་སྐོར། ། ཉ༽
བ་མེད་པ་སྟེ༔ མ་རིག་རྒྱུ་བྱས་དུག་ལྔ་དབང་བཙན་པསཿ ཆགས་སྡང་སྒྲོག་གི་
འཆིང་བ་དམ་པོས་བཅིངསཿ སྡུག་བསྔལ་འཁོར་བ་འདི་ལ་ཞེན་ཅིང་ཆགསཿ སྲོག་
གཅོད་རྐུ་འཕྲོག་ལོག་གཡེམ་བག་མེད་ལུས རྫུན་ཕྲ་ཚིག་རྩུབ་ཉོན་མོངས་འཕེལ་
ཚིག་ངག བརྣབ་སེམས་གནོད་བརྣག་ལོག་ལྟ་རྒྱུད་ངན་སེམསཿ ལ་སོགས་འཁོར་
བའི་མཐུན་འགྱུར་མི་དགེའི་ལསཿ གང་བྱས་སྡུག་བསྔལ་སྐྱེད་པའི་རྒྱུ་དང་ནི༔ གཞི་
བརྟེན་འབྲས་བུ་བསླུ་བ་མེད་པ་སཿ དྲང་སྲོང་ཨ་སྨྲ་ཏ་ཡི་འབྲས་བཞིན་ནོ༔ མི་
དགེ་སྤངས་པའི་དགེ་བ་མཆོག་ཉིད་ཀྱི༔ བདེ་བ་མཆོག་གི་འབྲས་བུའང་བསླུ་བ་
མེད༔ དེ་ཕྱིར་དཀར་ནག་ལས་འབྲས་བསླུ་མེད་པཿ འཆི་ཚེ་རང་ཉིད་གཅིག་པུའི་
མྱོང་བ་སྟེ༔ སྐྱེས་བུ་བྱེད་པའི་འབྲས་བུ་ཚེ་འདིར་སྨིན༔ སྨིན་པ་སྨིན་པའི་འབྲས་བུ་
དུས་མི་ཡོལཿ བྱེད་པ་རྒྱུ་མཐུན་བྱ་བ་ལས་མཐུན་ཏེ མྱོང་བ་རྒྱུ་མཐུན་ཡུལ་དང་
གནས་ལ་སྨིན༔ རྣམ་སྨིན་འབྲས་བུ་ངན་སོང་གནས་སུ་འཕེན༔ དགེ་བའི་འབྲས་
བུའང་བདེ་དང་བདེ་ལྡན་ཏེ རྣམ་སྨིན་མཐོ་རིས་བདེ་བར་དབུགས་འབྱིན་ནོ༔ དེ་
ལྟར་དགེ་སྡིག་ལས་འབྲས་བསླུ་མེད་པཿ རང་གི་ལས་བྱས་རང་ཉིད་གཅིག་པུར་
སྨིན༔ དེ་ཕྱིར་རྒྱུ་འབྲས་བསླུ་མེད་ཡིད་ཆེས་ཀྱིས༔ མི་དགེའི་ལས་ལ་སྙིང་ནས་
བཤགས་སྡོམ་བྱ ལམ་གྱི་ཆ་རྐྱེན་ཉིད་དུ་བླང་དོར་བྱ༔ ༈ ལྔ་པ་འཁོར་བ་སྡུག་
བསྔལ་བསམ་པ་ནི༔ མི་དགེ་སྤྱད་པའི་རྣམ་སྨིན་ངན་སོང་འཕེན༔ ཞེ་སྡང་ལས་
གྱུར་དམྱལ་བའི་གནས་སྐྱེས་ན༔ ཡང་སོས་ཐིག་ནག་བསྡུས་འཇོམས་ངུ་འབོད་
དང༔ ངུ་འབོད་ཆེན་པོ་ཚ་བ་རབ་ཏུ་ཚ མནར་མེད་ཚ་དམྱལ་བརྒྱད་དང་ཉེ་འཁོར་
89
.



མདོ་མཁྱེན་བརྩེའི་གསུང་འབུམ།
བ ཆུ་བུར་བརྡོལ་བ་ཅན་དང་ཆེར་རྡོལ་བ ཨ་ཆུ་ཀྱེ་ཧུད་སྨྲེ་སྔགས་སོ་འཐམ་པ
ཨུཏྤལ་པདྨ་ལྟར་གས་ཆེར་གས་སོགསཿ གྲང་དམྱལ་བརྒྱད་དེ་ཉི་ཚེ་བ་དང་བཅས
ཚ་གྲང་གིས་མནར་ཚེ་ཚད་མ་ངེས་སོ༔ ཡི་དྭགས་བྱིང་གནས་ཕྱི་ནང་སྒོས་ཁུར་གྱི༔
སྒྲིབ་པ་ཅན་ཏེ་སེར་སྣས་ལས་འབྲས་མཐུས༔ བཀྲེས་སྐོམ་སྡུག་བསྔལ་ཤིན་ཏུ་བཟོད་
དཀའ་བ༔ སྒྲིབ་པ་ཆེ་ཆུང་མཐུས་བསྐྱེད་རྟག་ཏུ་མནར མཁར་རྒྱུའི་འབྱུང་པོའི་
ཚོགས་རྣམས་ཉམ་ཐག་སྟེ སྣ་ཚོགས་སྡུག་བསྔལ་ལས་ལ་ཟད་མཐའ་མེདཿ ཚེ་
ཚད་སོ་སོའི་སྒྲིབ་པའི་མཐུས་བྱེད་དོ༔ དུད་འགྲོ་བྱིངས་གནས་གླིང་བར་མུན་ནག་
ཁྲོད༔ གཏི་མུག་མུན་འཐིབ་ཆུ་སྲིན་གྲེར་ཚུད་དང༔ ཕན་ཚུན་གཅིག་གིས་གཅིག་ཟ་
ལུས་འབིགས་དང ལྗིད་ནོན་གྲངས་མང་སྡུག་བསྔལ་ཟད་མཐའ་མེད༔ ཁ་འཐོར་
བྱ་དང་རི་དྭགས་སྒོ་ནོར་སོགས བཀོལ་སྤྱོད་སྲོག་འཕྲོག་སྣ་ཚོགས་ལས་ཀྱིས་མནར
གཏི་མུག་མུན་ལྟར་འཐིབས་པས་རྒྱུད་རྨོངས་ཤིང༔ ཚེ་ཚད་ངེས་མེད་སྲོག་སྡུད་
འཆི་བས་ཉེན ལྷ་མིན་ཕྲག་དོག་ལས་ཀྱིས་འཕེན་པ་ཡི༔ ལྷ་དང་གཡུལ་འགྱེད་
དགྲ་གཉེན་བར་མ་གསུམ ཕ་མ་སྤུན་ཟླ་བུ་དང་ཆུང་མ་སོགསཿ རྟག་ཏུ་འཐབ་
རྩོད་སྡུག་བསྔལ་དཔག་མེད་པསཿ མནར་ཞིང་ཚེ་ཚད་ལས་ཀྱི་རྗེས་སུ་འགྲོ༔ ལྷ་
རྣམས་ལེ་ལོས་གཡེངས་པས་དགེ་ལ་རིང བདེ་སྐྱིད་སྔ་མའི་བདེ་འབྲས་ཀུན་འཇོམས་
ཤིངཿ འཚོ་བ་ཡུན་རིང་དོན་མེད་ཆུད་གསན་ནས འཆི་འཕོ་ལྟུང་བའི་སྡུག་བསྔལ་
ངན་སོང་མཚུངས ད་ནི་རང་ཅག་མི་ཡི་འགྲོ་བ་འདི༔ རྩ་བའི་སྡུག་བསྔལ་ཆེན་པོ་
རྣམ་གསུམ་དངཿ སྐྱེ་རྒ་ན་འཆི་ཁྱབ་འགྱུར་རྣམ་པ་བཞི སྔ་མས་རྗེས་གཅོད་ཕྱི་
， 90



ཡང་གསང་ཐུགས་ཐིག་ཁྲིད་ཡིག་སྐོར།
མས་རྒྱུ་བསྐྲུན་དང༔ ད་ལྟའི་ཉེར་ལེན་སྡུག་བསྔལ་དཔག་མེད་པས༔ གོ་སྐབས་
མེད་པར་སྤྱོད་འདི་ཀྱེ་མ་ཧུད༔ དེ་ཕྱིར་འཁོར་བ་འདི་ནི་སྡུག་བསྔལ་གྱི༔ རྒྱུ་དང་
གཞི་རྟེན་འབྲས་བུར་གྱུར་པ་སྟེ༔ ལེགས་པར་སོམས་ལ་འགྲོ་འདི་འཁོར་བ་ལས
མྱུར་དུ་ཐར་བའི་ཐབས་ལ་འབད་པར་མཛོད༔ ༈ དྲུག་པ་ཐར་བའི་ཕན་ཡོན་ཁྲིད་
རྐང་ནི༔ བདག་དང་ཁམས་གསུམ་སེམས་ཅན་ཐམས་ཅད་ཀུན༔ འཁོར་བའི་སྡུག་
བསྔལ་འདི་ལ་ཞེན་ལོག་ནསཿ ཐར་བ་དམ་པའི་ཆོས་ལ་ཡིད་ཕྱོགས་ན༔ གཏན་
གྱི་བདེ་བ་མཆོག་ནི་འགྲུབ་འགྱུར་ཏེ༔ དེ་ཡང་ཆོས་ཁམས་འོ་མའི་རྒྱ་མཚོ་ཡི༔ བཅུད་
བསྡུས་མར་གྱི་སྙིང་པོའི་ཡང་ཞུན་ལྟརཿ ལམ་ཟབ་གདམ་པའི་མཐར་ཐུག་སྙིང་པོའི་
ཆོསཿ ཡང་གསང་མཁའ་འགྲོའི་ཐུགས་ཐིག་ཞེས་བྱ་བཿ ཨུ་དུམ་ཝ་རའི་མེ་ཏོག་
ལྟར་དཀོན་པཿ འདི་དང་འཕྲད་འདི་བསྐལ་མང་ཚོགས་ཆེན་མཐུསཿ སྒྲ་ཐོས་ཙམ་
གྱིས་ངན་སོང་སྒོ་གཅོད་ན༔ ཉམས་ལེན་འབྲེལ་བས་བསྡུས་པའི་གང་ཟག་ཀུན༔
བར་དོར་མངོན་འཚང་རྒྱ་བར་གདོན་མི་ཟ༔ དེ་ཕྱིར་བར་ཆད་དབང་དུ་མི་གཏོང་
བརཿ བརྩོན་འགྲུས་སྐྱེད་ལ་དགའ་བ་དཔག་མེད་སྒོམ ༈ བདུན་པ་བཤེས་
གཉེན་ལེགས་བསྟེན་ཁྲིད་རྐང་ནི༔ ཚེ་གཅིག་དོན་གྱི་སངས་རྒྱས་སྒྲུབ་པ་ལཿ ལམ་
སྟོན་དགེ་བའི་བཤེས་གཉེན་མ་བསྟེན་ན༔ ལོང་བ་གྲོགས་མེད་གཅོང་རོང་འགྲིམས་
དང་མཚུངསཿ དེ་ཕྱིར་སྐྱོན་ཟད་ཡོན་ཏན་ལྡན་པ་ཡི༔ བཀའ་དྲིན་འཁོར་མེད་དགེ་
བའི་གཤེས་གཉེན་མཆོག རྫོགས་ཆེན་དོན་སྟོན་སྨིན་གྲོལ་སྒོར་བཅུག་པའི༔ རྩ་
བའི་བླ་མ་རྡོ་རྗེ་སློབ་དཔོན་ཏེ༔ མོས་གུས་དད་པ་རྣམ་པར་དག་པ་ཡིསཿ མ་དད་
91



མདོ་མཁྱེན་བརྩེའི་གསུང་འབུམ།
ལོག་ལྟ་སྐད་ཅིག་མི་བྱེད་པརཿ ཕྲན་བུའི་སྐྱོན་མཐོང་ངན་རྟོག་ངོས་བཟུང་ལཿ རང་
ཉིད་སུན་བྱུང་བཤགས་སྦྱང་ཐབས་ལ་འབད༔ བསམ་པས་རིན་ཆེན་སྲོག་ལྟར་ལེགས་
བཙའ་ཞིངཿ ལུས་ངག་སྤྱོད་པའང་ཕན་པའི་ཞབས་ཏོག་ལསཿ གནོད་དང་སུན་
འབྱིན་སྐད་ཅིག་མི་བྱེད་པརཿ བཀོལ་བའི་ལས་ཀུན་ཚོགས་ཀྱི་ལམ་དུ་སོམསཿ ཞབས་
ཏོག་སྲི་ཞུ་སྦྱོར་བའི་ལམ་ཡིན་ཏེ༔ ཡོན་ཏན་རིག་པ་མཐོང་བའི་ལམ་མཆོག་ཡིན༔
བླ་མའི་རྣལ་འབྱོར་བསྒོམ་ལམ་ཉིད་དུ་སོམས༔ སྒོམ་པ་མཆོག་རྟོགས་མི་སློབ་ལམ་
མཐར་ཕྱིན དང་པོའི་ལས་ཅན་སྤྱོད་ལམ་རྣམ་པར་གཟོབ གནང་བ་ཐོབ་ཚེ་གང་
ཡང་ཐོགས་མེད་སྤྱོད༔ བཀའ་འགལ་ཐུགས་དཀྲུགས་དམ་ལས་ཉམས་གྱུར་ན༔ མནར་
མེད་རྡོ་རྗེའི་དམྱལ་བ་ལ་སོགས་པཿ བཟོད་གླགས་མེད་པའི་སྡུག་བསྔལ་མྱོང་ལ་
ལྟོས༔ ལམ་གྱི་རྩ་བ་མཆོག་གྱུར་འདི་ཡིན་ཏཿ འབྲས་བུ་མ་ཐོབ་བར་དུ་བརྩོན་
འགྲུས་སྐྱེད༔ སངས་རྒྱས་རང་ལ་རག་ལས་མཁྱེན་པར་མཛོད༔ བླ་མའི་ཡུམ་དང་
སྤུན་སྲིང་འཁོར་རྣམས་ཀྱང༔ མཉམ་ཕྱེད་སུམ་ཆ་ཙམ་དུ་བསྟེན་པར་བྱ༔ དགེ་བའི་
མཐུན་གྲོགས་རྡོ་རྗེའི་མཆེད་རྣམས་ཀྱང༔ རྡེག་བཙོག་རྐུ་འཕྲོག་རྫུན་ཕྲ་ཚིག་རྩུབ་
དང༔ གནོད་སེམས་ཁོང་ཁྲོ་ལོག་ལྟ་སྒྲོ་སྐུར་སོགསཿ གཏན་སྤང་སྒོ་གསུམ་ཉེར་ཞི་
ཕན་པས་འགྲོ༔ དེ་ཕྱིར་དགེ་བའི་བཤེས་དང་གྲོགས་བསྟེན་ནས༔ ཅི་གསུང་
བཀའ་བསྒྲུབ་ལམ་ཟབ་ཉམས་བླང་ན༔ སྐུ་གསུམ་ཞིང་ཁམས་རྨད་བྱུང་ཉམས་
དགའ་བརཿ ཚོམ་བུ་གཅིག་ཏུ་མངོན་འཚང་རྒྱ་བར་ངེསཿ ༈ བརྒྱད་པ་ཐུན་མོང་
དངོས་གཞིའི་ཁྲིད་རྐང་ནི༔ སྔོན་འགྲོས་རྒྱུད་རྣམས་ལེགས་པར་སྦྱངས་བྱས་ན
，
.92



ཡང་གསང་ཐུགས་ཐིག་ཁྲིད་ཡིག་སྐོར། ༡༽
ཉམས་ལེན་ལྟ་བའི་སྔོན་འགྲོ་ཟབ་མོ་ནི༔ རྣམ་སྣང་ཆོས་བདུན་ལག་གཉིས་པུས་
སྟེང་བཀབ༔ ཌཱཀྐི་དཀར་མོ་སྒོམ་པ་ལུས་ཀྱི་གནད༔ རླུང་རོ་ལན་གསུམ་དྲག་ཏུ་
འབུད་བྱེད་ཅིངཿ ཉོན་མོངས་ཤེས་བྱའི་སྒྲིབ་པ་ནད་གདོན་གྲིབ༔ སྨུག་རླངས་རླུང་
གིས་དེད་བཞིན་ཕྱིན་ཐོན་བསམ༔ ལུས་དབུས་དབུ་མ་མཐིང་གསལ་ཀ་བ་བཙུག
ལྟེ་འོག་ནས་བརྩམ་གཡས་གཡོན་རོ་རྐྱང་གཉིསཿ ཡལ་ག་དཀར་དམར་གྱེས་ཤིང་
སྣ་བུག་ཧརཿ ནམ་མཁའི་རླུང་མཐིང་འབྱུང་བཞིའི་བཅུད་བསྡུས་པ༔ དལ་བུས་
རྔུབ་ཅིང་ལུས་ཀྱི་སྨད་དུ་བསྐྱིལཿ རོ་རྐྱང་ནས་བརྒྱུད་དབུ་མར་ལྷག་མེད་སོང༔ སྙིང་
ཁར་བླ་མ་ཀུན་བཟང་ཐུགས་སྲོག་གི ཡི་གེར་ཐིམ་ཞིང་འོད་ཀྱིས་ལུས་ཀུན་ཁྱབ༔
དོན་དམ་ལྟ་བ་རྒྱུད་ལ་སྐྱེས་བར་བསམ༔ འགུགས་དལ་སྐྱིལ་ཡང་འཕེན་འདམ་འཕྲོ་
བཟུང་བ༔ གནད་བཞིར་གོམས་བྱ་ཐུགས་ཀར་སེམས་བཟུང་ཞིང༔ སེམས་ཀྱི་རྩ་
གདར་མ་ཆོད་བར་དུ་འབརཿ རྩེ་གཅིག་འདུན་པ་གཞུར་དྲང་རླུང་སེམས་གནད
དེ་ཚེ་བདེ་གསལ་མི་རྟོག་ཉམས་སྐྱེའོ༔ ཡང་ན་ཆོས་ཉིད་རྟོགས་པའི་གཞི་ཚུག་གོ
བྱིན་རླབས་སྒོ་འབྱེད་དབང་མཆོག་འདི་བསྐུར་བྱ བླ་མའི་དགྱེས་སྐོང་ཚོགས་ཀྱི་
འཁོར་ལོ་བསྐོརཿ ཆོས་སྐྱོང་གཏེར་བདག་གཏོར་མས་ཚིམ་པར་བརྔན༔ ཐུན་མོང་
ལམ་གྱི་དངོས་གཞི་ཨེ་མ་ཧོ༔ ༈ ཐུན་མོང་མ་ཡིན་ལམ་གྱི་རིམ་པ་ལཿ དགུ་པ་
སྐྱབས་སུ་འགྲོ་བའི་ཁྲིད་རྐང་ནི༔ རང་དོན་ཡིད་བྱེད་འཛིན་ཞེན་དང་བྲལ་ཞིང༔ སེམས་
ཅན་ཐམས་ཅད་འཁོར་བའི་སྡུག་བསྔལ་དང༔ ཐེག་དམན་རྩོལ་བཅས་དམན་པའི་
ལམ་དག་ལས༔ དབུགས་དབྱུང་ཕྱིར་ན་སྐྱབས་འགྲོའི་འདུན་པ་སེམསཿ ཐུན་མོང་
ས་
་
93



མདོ་མཁྱེན་བརྩེའི་གསུང་འབུམ།་་་
ཐེག་པའི་སྐྱབས་ཡུལ་དཀོན་མཆོག་གསུམ༔ མ་ཧཱའི་རྩ་བ་གསུམ་དང་ཨ་ནུ་ཡི༔ རྩེ་
རླུང་ཐིག་ལེ་ཨ་ཏིའི་ཕྱི་རྒྱུད་སྡེའི ངོ་བོ་རང་བཞིན་ཐུགས་རྗེ་སྐྱབས་ཡུལ་ཏེ༔ གསང་
སྔགས་སྤྱི་ལ་བླ་མ་གཙོ་ཆེར་གྲགསཿ ཡང་གསང་ལམ་འདི་དགེ་འདུན་ཀུན་འདུས་
པའི༔ སྐྱབས་ཀྱི་མཆོག་གྱུར་རྡོ་རྗེ་སློབ་དཔོན་མཆོག བླ་མ་ཡབ་ཡུམ་ཁོ་ན་སྐྱབས་
ཡུལ་ཏེ༔ བྱིན་རླབས་ཤུགས་དྲག་དངོས་གྲུབ་གཞན་ལས་མྱུར༔ ས་ལམ་མྱུར་མགྱོགས་
ཉི་ཟླའི་བགྲོད་པ་བཞིན༔ དཔེར་ན་ཁྱབ་འཇུག་དྲག་སྦྱིན་དཔེ་བཞིན་ནོ༔ སྐུ་གསུམ་
འདུས་ཞལ་དྲིན་ཆེན་བླ་མ་ཉིད༔ མདུན་གྱི་ནམ་མཁར་འཇའ་འོད་འཁྲིགས་པའི་
དབུས༔ བླ་མ་རྡོ་རྗེ་འཆང་ཆེན་ཡུམ་དང་བཅས༔ འཁོར་དུ་བཀའ་བརྒྱུད་བླ་མ་ཡི་
དམ་ལྷ༔ མཁའ་འགྲོ་ཆོས་སྐྱོང་དམ་ཅན་སྤྲིན་འཁྲིགས་བསམཿ ཕྱི་སྣོད་བདེ་ཆེན་
ཞིང་ཁམས་ཉམས་དགའ་བརཿ ངོ་མཚར་རྒྱན་བཀོད་འདོད་ཡོན་ཕུན་སུམ་ཚོགས༔
རང་ཉིད་ཌཱཀྐི་སེར་མོ་རྒྱན་གོས་མཛེས༔ པུས་བཙུག་ཐུན་མིན་ཆོས་བདུན་འདུག་
སྟངས་ཅན༔ འཁོར་དུ་ཁམས་གསུམ་སེམས་ཅན་ཁྲོམ་ཚོགས་བཞིན༔ ཀུན་གྱི་སྒོ་
གསུམ་དད་དང་གུས་པ་ཡི༔ སྐྱིད་སྡུག་ལེགས་ཉེས་བདེ་སྡུག་བཟང་ངན་ཀུན༔ རེ་
ས་གཞན་མེད་ཅི་མཛད་ཁྱེད་ཤེས་ཀྱིས༔ བྱང་ཆུབ་མ་ཐོབ་བར་དུ་སྐྱབས་འགྲོ་ནི
མདུན་མཁར་འཇའ་འོད་སོགས༔ སྐབས་འདིར་ཐུན་མིན་སྐྱབས་འགྲོའི་སྡོམ་པ་
འབོགས སྡོམ་པ་མ་སྐྱེས་བར་དུ་འབད་པས་སྒྲུབ མི་ཉམས་རྒྱུད་ལ་གནས་པར་
བྱ་བའི་ཕྱིར༔ བླ་མ་སངས་རྒྱས་ལས་གཞན་སྐྱབས་མི་ཚོལ ཡི་དམ་ལྷག་པའི་ལྷ་
ལས་དམན་མི་སྒྲུབ༔ མཁའ་འགྲོ་རྡོ་རྗེ་མཆེད་ལས་གྲོགས་མི་བཙལ ཡང་ཟབ་



..
ཡང་གསང་ཐུགས་ཐིག་ཁྲིད་ཡིག་སྐོར། ༡༽
ལས་གཞན་དམན་པའི་ལམ་མི་འཇུག ཆོས་སྐྱོང་གཏེར་བདག་ལས་གཞན་ལས་
མི་བཅོལཿ དེ་དག་སྐྱབས་སུ་འགྲོ་བའི་བསྲུང་བྱའོ༔ སླར་ཡང་ཐུན་མིན་དྲང་སྲོང་
སྡོམ་པ་འབོགས གཞི་སྦྱང་ཕྱིར་ན་ཞི་དུལ་དྲང་པོར་བསླབཿ ལུས་ངག་ཡིད་ཀྱི་མི་
དགེ་རྣམ་བཅུ་སྤོང རང་གཞན་དགེ་བཅུར་འབད་པས་བསྲུང་བྱ་སཿ ཉིས་བརྒྱ་ལྔ་
བཅུའི་ཁྲིམས་ལས་ཆེས་ཆེར་ལྷག གྲངས་མེད་གསུམ་གྱི་ཚུལ་ཁྲིམས་འདིས་འདུམ་
ཞིངཿ རྒྱ་འབྲས་ཁྱད་བསད་མཐའ་གཅིག་མི་ལྷང་ངོ༔ ཐུན་མིན་ལམ་སྟེགས་དམན་
པ་མཆོག་འདི་ཉིད༔ དང་པོའི་ལས་ཅན་རྒྱུད་ལ་འདྲེས་པར་བྱོསཿ ༈ བཅུ་པ་བྱང་
ཆུབ་སེམས་ཀྱི་ཁྲིད་རྐང་ནི༔ མཁའ་ཁྱབ་སེམས་ཅན་ཕ་མའི་རང་བཞིན་ཏེ༔ སྐྱེ་བ་
མང་པོར་ཕན་གནོད་སྣ་ཚོགས་པསཿ བདག་ལ་ལས་ཀྱིས་མ་འབྲེལ་གཅིག་ཀྱང་
མེད༔ དེ་ཕྱིར་རང་ཉིད་བླ་མའི་རྗེས་བཟུང་དུས རང་དོན་རྒྱང་སྲིང་སྙིང་སྟོབས་
ཆེན་པོ་ཡིས༔ འགྲོ་ཀུན་རྫོགས་སངས་རྒྱས་པར་འགོད་པའི་ཕྱིར༔ བྱམས་དང་
སྙིང་རྗེ་དགའ་བ་བཏང་སྙོམས་བཞིའི ཐོག་མར་རྒྱུད་སྦྱང་ཚོགས་ཞིང་བླ་མའི་
དྲུང དད་དང་སྙིང་རྗེ་ཚོགས་བསགས་སྔོན་འགྲོ་བསཿ ལུས་གནད་ལྡན་པའི་ཡན་
ལག་བདུན་པ་འབུལཿ འགྲོ་བའི་མ་རིག་མུན་པ་བསལ་བའི་ཕྱིརཿ སྣང་གསལ་
སྒྲོན་མེ་ལག་ཏུ་ཐོགས་ནས་ཀྱང༔ འདུན་པ་རྩེ་གཅིག་བྱང་སེམས་སྐྱོན་སྤང་ཞིང
སློབ་དཔོན་དྲུང་ནས་སེམས་བསྐྱེད་བསླབ་པ་བླངསཿ འབྲས་བུ་རྒྱུད་ལ་མ་སྐྱེས་
བར་དུ་འབད༔ མ་རིག་ལས་ཉོན་སྡུག་བསྔལ་གྱིས་གཟིར་སོགསཿ ཉམ་ཐག་འགྲོ་
བ་གཅིག་གི་དོན་དུའངཿ རང་གི་ཚུལ་ཁྲིམས་སྲོག་ཀྱང་གཏོང་ནུས་ན༔ བཅོས་
95



，
མདོ་མཁྱེན་བརྩེའི་གསུང་འབུམ།
མིན་སེམས་མཆོག་རྒྱུད་ལ་སྐྱེས་པའོ༔ དེ་ནས་མི་ཉམས་རྒྱུད་ལ་གནས་པའི་ཕྱིར༔
འགྲོ་ཀུན་ཕ་མའི་རང་བཞིན་བལྟ་བ་དང༔ གནོད་ལན་མི་བགྱིད་དགྲ་གཉེན་མཉམ་
པ་ཉིད༔ སྡུག་བསྔལ་སྲོག་གི་འཇིགས་པ་ལས་སྐྱོབ་ཅིང་༔ ཀུན་ཀྱང་སངས་རྒྱས་
ཐོབ་ཕྱིར་རབ་ཏུ་འབརཿ རྩ་བ་ལྔ་དང་ཡན་ལག་སྦྱིན་སོགས་དྲུག གསོག་འཇོག་
གཞན་གནོད་བཞི་སྤང་དབུལ་ཟས་སྤྱོད ཙོ་ར་གདུགས་སེམས་ཅན་གྱི་གྲོགས་བགྱིད་
བཅསཿ བྱང་སེམས་བསླབ་པའི་བསྲུང་བྱའི་རིམ་པའོ༔ འདི་ནི་ཐུན་མིན་ལམ་གྱི་
དངོས་གཞི་སྟེ༔ དེང་ནས་ཁྱོད་ནི་འགྲོ་བའི་སྤྱི་ནོར་མཿ རྒྱལ་བ་ཀུན་ཀྱི་སྲས་ཀྱི་ཐུ་
བོར་གྱུརཿ དམན་ལམ་བྱང་ཆུབ་སེམས་ལས་ཆེས་འཕགས་པའི༔ བྱང་ཆུབ་སེམས་
དཔའ་ཀུན་ཏུ་བཟང་པོ་བཞིན༔ བཟང་ངན་འབྲེལ་བས་བསྡུས་སོ་ཅོག་གིས་ཀྱང
རྩ་བའི་དམ་ཉམས་མ་གཏོགས་ཀུན་གྲོལ་བ༔ ཀུན་སྐྱོང་དང་ནི་ཡིད་ལས་སྐྱེས་བཞིན་
ནོ༔ སྐབས་འདིར་བྱང་ཆུབ་སེམས་ཀྱི་གཏམ་རྒྱུད་དང དགའ་སྟོན་འཇིག་རྟེན་
དགེ་བའི་བཀྲ་ཤིས་བརྗོདཿ སྟོན་འཁོར་སྨོན་ལམ་རྣམ་དག་རྒྱས་གདབ་པོ་
༈ བཅུ་གཅིག་ཚོགས་བསགས་མཎྜལ་ཁྲིད་རྐང་ནི༔ སྔགས་ཀྱི་ཟབ་མོ་ལམ་
མཆོག་ཐབས་མང་ཕྱིརཿ གྲངས་མེད་ཚོགས་གཉིས་སྐད་ཅིག་འདུམ་པའི་ཐབས༔
འབྱོར་བ་བསྟུན་པའི་མཎྜལ་ལེགས་པར་བཀོདཿ སྤྲོས་འབྱོར་གྱིས་སྤངས་བདག་
ལུས་ཉེར་སྤྱད་བསྔོ༔ ཐུན་མོང་མཎྜལ་སྟོང་གསུམ་མི་མཇེད་ཞིང༔ གླིང་བཞི་རི་
རབ་ལྷ་གནས་ལྕགས་རིར་བཅས༔ ལྷ་མའི་ལོངས་སྤྱོད་དགོས་དགུ་ཕུན་ཚོགས་
གཏེརཿ བདེག་ལུས་ལོངས་སྤྱོད་བྲན་ཁོལ་དང་བཅས་འབུལཿ ཐུན་མིན་མཎྜལ་



1
ཡང་གསང་ཐུགས་ཐིག་ཁྲིད་ཡིག་སྐོར། ཉ༽ ་
རང་སྣང་ལོངས་སྐུའི་ཞིང༔ ངོ་མཚར་རྒྱན་བཀོད་འདོད་ཡོན་མཆོད་སྤྲིན་སྤྲོ༔
རིགས་མཆོག་ལྔ་དང་བྱང་སེམས་སྤྲུལ་འཁོར་བཅསཿ རྩ་རླུང་ཐིག་ལེ་རོལ་གར་དང་
བཅས་འབུལཿ ཁྱད་པར་མཎྜལ་ཡེ་གྲོལ་ཆོས་ཀྱི་དབྱིངསཿ སྟོན་འཁོར་ཞིང་དང་
སྣང་བའི་འཛིན་ཞེན་དག སྦྱོར་སྒྲོལ་འབྲས་བུ་ཐིམ་ལ་མ་རྨུགས་པ དགའ་བཞི་ -
ལྷན་སྐྱེས་ཡེ་ཤེས་དང་བཅས་འབུལཿ ཨོཾ་ཨཱཿཧཱུྃ༔ མི་མཇེད་སྟོང་གསུམ་སོགས༔
བསོད་ནམས་ཚོགས་རྫོགས་འཇིག་རྟེན་ཞེན་པ་ཆོད༔ ཡེ་ཤེས་ཚོགས་རྫོགས་
འབྲས་བུའི་དེ་ཉིད་མཐོང རྟེན་འབྲེལ་ཕྱིར་དུ་བླ་མར་ཡོ་བྱད་དངཿ རང་གི་ལུས་
ངག་ཡིད་གསུམ་ལྟོས་མེད་འབུལ༔ ཐོག་མེད་ནས་བཟུང་འཁོར་བར་འཁྱམས་
པའི་རྒྱུ༔ བདག་འཛིན་སེར་སྣའི་མདུད་པ་གྲོལ་བའི་ཕྱིར༔ རྒྱུན་དུ་ཡར་མཆོད་
མར་སྦྱིན་དག་ལ་འབད༔ གསོག་འཇོག་སྤེལ་སྤང་ཟས་གོས་གྱི་ནར་བསྟེན གང་
བྱུང་དེས་ཆོག་མི་ཚེ་ཧྲིལ་གྱིས་བསྐྱལ… ལོ་གཅིག་ཕན་གྱི་ཡོ་བྱད་མི་འཛིན་ཞིང༔
ཤུགས་ཀྱི་གང་བྱུང་མཆོད་དང་སྦྱིན་པར་ཐོང༔ དཔེར་ན་རབ་འབྱེད་དང་ནི་ལས་
རབ་བཞིན༔ ཚོགས་གཉིས་མཐར་ཕྱིན་འགྲོ་བའི་བཤེས་གཉེན་འགྱུརཿ འཛིན་
ཆགས་ཡོངས་དག་བདུད་དབང་མི་འགྱུར་ཞིང༔ ང་ཡི་དགོངས་པ་རྟོགས་པ་དཀའ་
ཚེགས་མེདཿ ཐུན་མིན་ལམ་གྱི་མཐུན་རྐྱེན་བླ་མེད་དོ༔ རྟགས་མཚན་མངོན་
དུ་མ་གྱུར་བར་དུ་འབོད… ༈ བཅུ་གཉིས་ཉམས་ཆག་སྒྲིབ་སྦྱོང་ཁྲིད་རྐང་ནི
ཐོག་མར་མ་རིག་གསུམ་གྱི་རྒྱུ་བྱས་ཏེ༔ དུག་ལྔའི་རྐྱེན་གྱིས་ཁམས་གསུམ་
འཁོར་བ་འདིརཿ ཟོ་ཆུའི་འཁྱུད་མོ་བཞིན་དུ་སྡུག་བསྔལ་བའི༔ ལས་ནི་མི་དགེ་
97



མདོ་མཁྱེན་བརྩེའི་གསུང་འབུམ། ་
སྡིག་པའི་རྐྱེན་ལས་བྱུང༔ བག་ཆགས་སྒྲིབ་པ་མུན་ལྟར་འཐིབ་འགྱུར་ཞིང༔ སོ་
ཐར་སྡོམ་པ་བྱང་སེམས་བསླབ་བྱ་དངཿ རིག་འཛིན་སྔགས་ཀྱི་དམ་ཚིག་དཔག་
མེད་ཉམསཿ ཁྱད་པར་རྡོ་རྗེ་སློབ་དཔོན་གསང་གསུམ་ལཿ འགལ་འཁྲུལ་ཉམས་
ཆགས་ཉེས་ལྟུང་དཔག་མེད་བསགསཿ ལོག་ལྟ་སྒྲོ་སྐུར་རྨོངས་འཁྲུལ་རྐྱེན་གྱིས་
གོསཿ ལྷ་དང་དཀྱིལ་འཁོར་མཆེད་ལྕམ་བརྙས་ཤིང་གཤོང སེམས་ཅན་ཕ་མར་
མ་ཤེས་སྡུག་ལ་སྦྱརཿ དེས་རྐྱེན་ད་ནི་ཐར་པའི་དུས་མེད་དོ༔ གསང་སྔགས་ཟབ་
མོའི་ཐབས་ལ་བརྟེན་པ་ཡིསཿ ཐེ་ཚོམ་མེད་ཅིང་དབང་པོ་རྣོན་པོ་ཡིསཿ ཉམས་
ལེན་མན་ངག་སྒྲིབ་པ་སྦྱོང་བྱེད་པཿ ཉམས་ཆག་བསྐང་བའི་ཆོ་ག་ཟབ་མོ་ནི༔ སྔར་
བྱས་ལས་རྣམས་ཁོང་དུ་དུག་སོང་བཞིན སྣ་ཚོགས་ཐབས་ཀྱི་གནོང་འགྱོད་དྲག་
པོ་ཡིས༔ རང་ཉིད་སུན་བྱུང་ཕྱིན་ཆད་ལྡོག་མེད་བྱ༔ ཕྱིན་ཆད་དུག་མཚོ་ཁོལ་དང་
གདུག་པ་ཅན༔ སྲིན་པོ་འཕྲད་འཇོམས་དཔུང་ལ་བྲོས་བཞིན་དུ༔ མི་བགྱིད་དམ་
བཅས་ལུས་སྲོག་རས་སུ་བོར༔ དེ་ཚེ་ལས་ངན་བག་ཆགས་སྒྲིབ་སྦྱོང་ཕྱིར སྦྱོང་
བའི་རྒྱལ་པོ་དབང་གིས་རྒྱུད་སྨིན་བྱ༔ . ཉམས་ལེན་ལུས་གནད་གཅུན་ཞིང་
དམིགས་པའི་གནསཿ བླ་མ་རྡོར་སེམས་ཡབ་ཡུམ་སྒོམ་པ་བརྟེན༔ གསོལ་བཏབ་
ཡི་གེ་བརྒྱ་པ་ལུང་ནོད་ཅིངཿ ཐུགས་སྲོག་སྔགས་ཀྱི་ཆུ་རྒྱུན་སྐུའི་དབྱིབས་བརྒྱུད
སྦྱོར་མཚམས་ནས་བྱུང་བདག་དང་སེམས་ཅན་གྱི༔ སྒྲིབ་གཉིས་ཉམས་ཆག་ཉེས་
ལྟུང་སྐྱོན་ཀུན་བཀྲུསཿ སྐྱོན་བྲལ་དྲི་མ་ཀུན་སྤངས་གཉེན་པོའི་སྟོབས མ་ཡེངས་
རྩེ་གཅིག་ལུས་ངག་ཡིད་གསུམ་སྒྲིལཿ སྤྱི་བོར་པད་དཀར་ཟླ་གདན་སོགས ཡི་
98. ，



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
གེ་བརྒྱ་པ་ངག་གིས་ཤུགས་ཕྱུང་བཟླ༔ ལུས་ངག་ཡིད་ཀྱིས་དཀའ་བ་དང་དུ་བླངས
སྒོ་གསུམ་སྒྲིབ་དག་རྟགས་མཚན་མངོན་གྱུར་པ༔ ཡིད་ཆེས་ཐུགས་དགོངས་མ་
རྫོགས་བར་དུ་འབད༔ དེ་ཚེ་བླ་མའི་འཛུམ་བཅས་ཞལ་སྔ་ནས༔ ད་ནི་ཁྱོད་ཀྱི་
སྡིག་སྒྲིབ་ཡོངས་སུ་དག འབྲས་བུས་ཐོབ་པོ་ཡི་དམ་བསྒོམ་བཟླས་འབུངས
ཞེས་གསུངས་བསྐྱེད་རིམ་ལྷ་ཡི་དབང་བསྐུར་ཅིང༔ རང་ཉིད་དྲང་སྲོང་ཆོས་བདུན་
འདུག་སྟངས་ཀྱིས༔ སྤྱི་བོའི་བླ་མ་རྡོར་སེམས་འོད་དུ་ཞུ༔ རང་ལུས་གདོས་བཅས་
མ་དག་འཛིན་ཞེན་སྦྱང༔ སྟོང་གསལ་དེ་བཞིན་ཉིད་ཀྱི་ཏིང་འཛིན་ལས༔ མ་
རྟོགས་འགྲོ་ལ་སྙིང་རྗེ་ཀུན་སྣང་སྒོམ༔ རང་རིག་ཧཱུྃ་དཀར་གསལ་འཚེར་རྒྱུའི་ཏིང་
འཛིན ཁུ་རྡུལ་ཉི་ཟླའི་དབུས་བབས་འོད་གོང་བུ༔ ཡོངས་གྱུར་ཐུགས་ཀྱི་བདག་
ཉིད་རྡོ་རྗེ་སེམས༔ དཀར་གསལ་མཛེས་མཛུམ་དྭངས་གསལ་སྒྲིབ་གཡོགས་བྲལ
ཕྱག་གཡས་རྡོ་རྗེ་གཡོན་པས་དྲིལ་བུ་བསྣམས༔ ཞབས་ཟུང་རྡོར་སྐྱིལ་པདྨ་ཉི་སྟེང་
བཞུགས༔ ཞལ་གཅིག་སྤྱན་ཟུང་ཐུགས་རྗེས་འགྲོ་ལ་གཟིགསཿ སྣ་ཚོགས་དར་
དང་རིན་ཆེན་རྒྱན་ཆ་སོགསཿ ལོངས་སྐུའི་ཆས་རྫོགས་སྣང་ལ་རང་བཞིན་མེད
ཐུགས་ཀར་ཟླ་སྟེང་ཧཱུཾ་ཡིག་སྔགས་ཀྱིས་བསྐོར༔ རྒྱལ་བ་མཆོད་ཅིང་དབང་དང་
བྱིན་རླབས་བསྡུསཿ སླར་འཕྲོས་འགྲོ་ཀུན་བག་ཆགས་སྒྲིབ་སྦྱངས་ནསཿ ཕྱི་སྣོད་
བདེ་ཆེན་འོག་མིན་མངོན་དགའི་ཞིང༔ ནང་བཅུད་སེམས་ཅན་བླ་མ་རྡོར་སེམས་
སྐུ༔ དྲན་རྟོག་ཆོས་ཉིད་རོལ་གར་ལམ་དུ་ཁྱེར༔ དགྲ་གཉེན་ལྷ་འདྲེ་རེ་དོགས་
འཛིན་ཞེན་སྦྱང༔ གཡོ་ཐོབ་གོམས་བརྟན་མཐར་ཕྱིན་བསྐྱེད་རིམ་གནདཿ རང་
.99



1
མདོ་མཁྱེན་བརྩེའི་གསུང་འབུམ།
རིག་མ་བཅོས་སོགས ཨོཾ་ཨཱཿབཛྲ་སཏྭ་ཧཱུྃ༔ སྙིང་པོའི་བཟླས་པ་ཆུ་བོའི་རྒྱུན་
བཞིན་བྱ༔ རྣམ་པ་གསལ་ཞིང་རྣམ་དག་དྲན་པ་དང ང་རྒྱལ་མཆོག་བརྟན་རྟགས་
མཚན་མངོན་དུ་གྱུརཿ བསྐྱེད་རིམ་མ་ཧཱ་ཡོ་གའི་སྙིང་པོ་སྟེ རྫོགས་རིམ་དབྱེར་
མེད་ཆོས་འདིའི་ཁྱད་ཆོས་སོ༔ བསྐྱེད་རིམ་ཞེན་པའི་ལམ་གྱི་གོལ་ས་ཆོད༔ ཟག་
བཅས་སྒྱུ་མའི་ལུས་ཀྱི་འཛིན་ཞེན་དལཿ གཉིས་རྟོག་འཁྲུལ་པའི་བག་ཆགས་སྒྲིབ་
སྦྱོང་ངོ༔ ཐུན་མཇུག་རྫོགས་རིམ་གནད་ལ་སྦྱང་བ་ནི༔ ལུས་དབུས་དབུ་རྐྱང་རོ་
མའི་རྩ་གསུམ་གསལ༔ སྤྱི་བོ་མགྲིན་པ་སྙིང་ཁ་ལྟེ་བ་བཞིརཿ འཁོར་ལོ་དཀར་
སེར་མཐིང་དང་དམར་གྱི་མདོག ཡི་གེ་བི་ལཾ་ཨེ་རཾ་རང་མདོག་གསལ རླུང་རོ་
ལན་གསུམ་བུས་པས་མ་དག་སྦྱངསཿ ནམ་མཁའི་རླུང་འགུགས་བསྐྱིལ་བས་རོ་
རྐྱང་བརྒྱུད༔ དབུ་མར་ཞུགས་པས་འཁོར་ལོ་སོ་སོར་ཐིམ༔ འོད་ཀྱིས་རང་རང་རྩ་
འཁོར་ཡོངས་ཁྱབ་ཅིངཿ བདེ་གསལ་མི་རྟོག་བརྗོད་བྲལ་ཉམས་ཀྱི་ངངཿ འབྱུང་
བའི་སྒྲིབ་སྦྱོང་རྩ་རླུང་ལས་སུ་རུང༔ ཟག་པ་ཡོངས་ཟད་འོད་སྐུའི་གཞི་འཛུག་གོ
ཨ་ནུའི་མཐར་ཐུག་རྫོ་གས་རིམ་དངོས་གཞིའོ༔ འབྱུང་བ་སོ་སོར་གཙོར་སྟོན་
ཁམས་གསོ་བ ནད་སྦྱོང་རླུང་གི་གནད་ཐོག་སྐབས་དང་བསྟུན༔ ཐུན་མཐར་སྣོད་
བཅུད་འོད་ཞུ་ལྷ་ལ་ཐིམ༔ རང་ཉིད་ཐུགས་སྲོག་ན་དཱའི་བར་དུ་ཡལཿ སྟོང་ཉིད་མ་
བཅོས་རང་བབ་ངང་དུ་བཞག སྤྲོས་བཅས་རྫོགས་རིམ་གནད་ཀྱི་མན་ངག་གོ
སྡིག་སྒྲིབ་དག་ཅིང་རྫོགས་སངས་རྒྱས་ལམ་ཞུགསཿ སྤྲོས་བཅས་བསྐྱེད་རྫོགས་
གཉིས་ལ་རང་བྱན་ཚུད༔ ཐུན་མིན་ལམ་གྱི་དངོས་གཞིའི་གདམས་པའོ༔ ༈ བཅུ་
-
-，
་
-
，
] { }{ }



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
གསུམ་བླ་མའི་རྣལ་འབྱོར་ཁྲིད་རྐང་ནི༔ ཐུགས་ནི་སངས་རྒྱས་གསུང་ནི་དམ་པའི་
ཆོསཿ སྐུ་ནི་འཕགས་པའི་དགེ་འདུན་འདུས་པའི་དཔལཿ བླ་མ་ཀུན་འདུས་ཡི་
དམ་དཀྱིལ་འཁོར་གཙོ མཁའ་འགྲོའི་རྗེ་བོ་ཆོས་སྐྱོང་སྲོག་གི་བདག ངོ་བོ་ཆོས་
སྐུ་རང་བཞིན་ལོངས་སྤྱོད་རྫོགསཿ ཐུགས་རྗེ་སྤྲུལ་སྐུ་དབྱེར་མེད་དགོངས་པའི་
དབྱིངསཿ མི་འགྱུར་རྡོ་རྗེའི་སྐུ་སྟེ་ཀུན་འདུས་དཔལཿ རྡོ་རྗེ་སློབ་དཔོན་སངས་
རྒྱས་ཉག་གཅིག་མཆོག རྩ་བའི་བླ་མ་ལས་གཞན་ལོགས་ན་མེད༔ དེ་ཕྱིར་ཐུགས་
རྒྱུད་དགོངས་པ་རྟོགས་པའི་ཕྱིརཿ ཕྱི་ལྟར་རྣལ་འབྱོར་བསྒོམ་ཞིང་གསོལ་བཏབ་
པཿ ལུས་གནད་དྲང་སྲོང་ཆོས་བདུན་ཐལ་སྦྱར་བཅསཿ དད་པའི་གཞི་ཚུགས་དམིགས་
པ་གཞུར་ལ་དྲངསཿ དངོས་གཞི་བྱིན་རླབས་བླ་མའི་རྣལ་འབྱོར་ནི༔ ཨེ་མ་ཧོ༔ བླ་
མར་མོས་གུས་སོགས༔ གཉུག་མ་མ་བཅོས་ངང་དུ་རྗེན་པར་བཞག༔ འཁོར་
འདས་ཀུན་གྱི་བྱེད་པོ་སེམས་ཡིན་ཏེ༔ དགེ་སྡིག་རེ་དོགས་ཆགས་སྡང་ཀུན་གྱི་གཞི༔
འཁོར་བར་འཕེན་བྱེད་ཉོན་མོངས་བསྐྱེད་པའི་རྒྱུ༔ མྱང་འདས་ཐོབ་ཕྱིར་ཆོས་ཉིད་
ཉམས་ཀྱི་གནད༔ དེ་ཕྱིར་རྩ་གདར་ཆོད་པ་གལ་ཆེའོ༔ ཐུན་མོང་མ་ཡིན་ལམ་གྱི་
དངོས་གཞི་སཿ ཉམས་ལེན་གཅིག་ཆོག་ནོར་བུའི་ལུགས་སུ་བསྒྲུབ༔ ཡང་གསང་
ལམ་གྱི་གཞི་མ་མཆོག་ཡིན་ནོ༔ ཐུན་མིན་ལམ་གྱི་རིམ་པ་ཨེ་མ་ཧོ༔ ༈ ཁྲེགས་
ཆོད་རིག་པ་མངོན་དུ་རྟོགས་པའི་ཐབས༔ ཐུན་མོང་ཐུན་མིན་ལམ་ལས་འཕགས་
པ་ཡི༔ ཁྱད་པར་སྔོན་འགྲོའི་ལམ་གྱི་རིམ་པ་ནི༔ ཚེ་གཅིག་འབྲས་བུ་སྒྲུབ་པའི་
ཁྱད་ཆོས་ཏེ ༈ བཅུ་བཞི་འཁོར་འདས་རུ་ཤན་འབྱེད་པ་ནི༔ ཐོག་མེད་དུས་ནས་
་་ ་ 101



མདོ་མཁྱེན་བརྩེའི་གསུང་འབུམ།
ད་ལ་ཐུག་གི་བར འདྲེས་ཤིང་གོམས་པས་འཁོར་བའི་བདེ་སྡུག་ཀུན༔ བློ་ལ་
བླངས་ནས་ཐབས་ཀྱིས་ཀུན་རྟོག་སློང༔ རིགས་དྲུག་སྟངས་སྟབས་ལུས་ཀྱིས་བསྒྱུར་
བ་དངཿ ངག་གིས་སྒྲ་འབྱིན་སེམས་ཀྱིས་དངོས་སུ་བསམཿ ཁྱད་པར་ད་ལྟའི་ལུས་
འདི་གང་གོམས་པའི༔ བག་ཆགས་གང་ཆེའི་ཀུན་རྟོག་བཙན་ཐབས་སློང འཁྲི་བ་
མ་ཆོད་བར་དུ་ནན་ཏན་གྱིསཿ ཕྱིན་ཆད་སྒོ་གསུམ་འཁོར་བར་མི་ལྡོག་ཕྱིརཿ ཞེན་
ཆགས་གང་ཆེས་རང་ཞེ་ལྡོག་པར་བྱ༔ འཁོར་བ་མ་སྤང་གནས་སུ་དག་པའི་ཕྱིར
མེ་ཡི་གཉེན་པོར་མེ་ཉིད་ཆས་པ་ལྟརཿ ཆགས་སྡང་གཉེན་པོར་ཆགས་སྡང་རང་
གིས་གྲོལ༔ སྙིང་པོ་མེད་པས་འཁོར་བའི་ཕུག་ཇིབ་བྱ ཞེན་པ་ཧྲིལ་གྱིས་ལྡོག་ཚེ་
འབྱོངས་བའོ༔ དེ་ཚེ་སངས་རྒྱས་སྲས་ཀྱི་སྤྱོད་པའང་བྱེད༔ ཐོག་མ་མེད་ནས་ད་ལ་
ཐུག་གི་བར༔ སེམས་ཅན་འཁྲུལ་ཞེས་རང་ཡང་བག་མེད་ན༔ སྲོག་ལ་ཐུག་ཀྱང་
སེམས་ཅན་དོན་སྒྲུབས་ཤིག ཐུན་མཇུག་རྗེས་ཤེས་ངོ་བོར་ཅེར་གྱིས་བལཿ ཁྱད་
པར་སྔོན་འགྲོའི་ལམ་གྱི་རྩ་བའོ༔ ༈ བཅོ་ལྔ་ལུས་ཀྱི་སྔོན་འགྲོའི་ཁྲིད་རྐང་ནི
སྤྲོས་བཅས་བུམ་པའི་དབང་གིས་ལུས་སྨིན་བྱ༔ བླ་མར་རྩེ་གཅིག་གསོལ་བ་བཏབ་
པ་ཡིསཿ སྐུ་ལས་འོད་ཟེར་མེ་ཡིས་རང་ལུས་བསྲེག༔ རང་ལུས་བག་ཆགས་འཛིན་
པ་རྣམ་དག་པསཿ རྡོ་རྗེ་མཐིང་ནག་རྩེ་གསུམ་རབ་ཏུ་འཇིགསཿ ཡར་རྩེ་གསུམ་ནི་
ཚངས་པའི་གནས་སུ་ཟུག༔ ཆོས་སྐུ་ལོངས་སྐུ་སྤྲུལ་སྐུ་རྣམ་གསུམ་སྟེ༔ མར་རྩེ་
གསུམ་ནི་དབང་ཆེན་ས་གཞིར་ཟུག༔ ངོ་བོ་རང་བཞིན་ཐུགས་རྗེ་གསུམ་གྱི་རྟགས
ཡེ་ཤེས་མེ་ཡི་འོད་ཟེར་འཕྲོ་བར་བསྒོམ༔ ལྟེ་བར་ཟླུམ་འཁྱིལ་ཐིག་ལེ་ཉག་གཅིག་
st
[
1
102



ཡང་གསང་ཐུགས་ཐིག་ཁྲིད་ཡིག་སྐོར། . ཉ༽
གོ༔ ལུས་ཀྱི་འཛིན་ཞེན་རབ་ཏུ་དག་ནས་ཀྱང༔ རྟགས་མཚན་མངོན་དུ་མ་གྱུར་
བར་དུ་འབདཿ གཟུགས་སྣང་ཅི་ཤར་རྡོ་རྗེའི་རང་བཞིན་བསྒོམ༔ ལུས་ཀྱི་སྒྲིབ་པ་
ཡོངས་སུ་དག་ནས་ཀྱང༔ རྡོ་རྗེའི་སྐུར་སྨིན་སྤྲུལ་སྐུའི་འབྲས་བུ་ཐོབ༔ ཐོག་མར་
ལུས་ཀྱི་གཞི་སྒྲུབ་རིམ་པའོ༔ ༈ བཅུ་དྲུག་ངག་གི་སྔོན་འགྲོའི་རིམ་པ་ནི༔ སྤྲོས་
བཅས་གསུང་གི་དབང་གིས་ངག་སྨིན་བྱ རྒྱས་གདབ་རྩལ་སྦྱང་མཉེན་བཙལ་
ལམ་དུ་ཞུགས ཐོག་མར་སྣང་བའི་ཡུལ་དུ་གྱུར་པ་ཀུན༔ རིག་པ་གཏད་ཅིང་ཧཱུྃ་གླུ་
ཀྱུར་ཀྱུར་སྒྲོག ཐམས་ཅད་ཧཱུྃ་གི་རང་བཞིན་ལམ་ལམ་གྱུརཿ སྲིད་པའི་རྩེ་མན་ན་
རཀ་དམྱལ་ཁམས་ཡན༔ སྣང་བ་ཧཱུྃ་གི་རང་བཞིན་རྒྱས་ཐེབས་ཚེ སྒྲར་གྲགས་ཧཱུྃ་
སྒྲ་འབྲུག་སྟོང་ལྡིར་བཞིན་བསྒོམ༔ སྣང་བ་རང་སྒྲར་གྲགས་ཚེ་འཁྱོངས་བའོ༔ དེ་
ཚེ་རྗེས་ཤེས་ངོ་བོར་ཅེར་གྱིས་ལྟོས ཕུང་པོར་རྒྱས་གདབ་སྣང་བའི་ཧཱུྃ་རྣམས་ཀུན༔
སྐར་ཚོགས་བསྡུས་བཞིན་བྱུང་ནས་རིམ་བཞིན་དུ མགྲིན་པའི་ལམ་ཞུགས་ལུས་
ཀྱི་ནང་ཁེང་ཞིང༔ ཤ་ཁྲག་སྒྱུ་ལུས་ནད་གདོན་བག་ཆགས་དང༔ སྡིག་སྒྲིབ་ཉེས་
ལྟུང་དྲི་མའི་ཚོགས་ཀུན་སྦྱངསཿ ལུས་ཀུན་ཧཱུྃ་གིས་ཐེ་ཙེ་ནེ་ཙེར་གངཿ མཐར་ཉིད་
ཧཱུྃ་རྡུལ་བརྩེགས་པའི་ཧཱུྃ་དུ་གྱུར༔ མངོན་དུ་གྱུར་ཚེ་རང་བྱན་ཚུད་པའོ༔ རྒྱས་ཐེབ་
རྗེས་ཤེས་རང་གི་ཐོག་ཏུ་ལྷོད གཉིས་པ་རྩལ་སྦྱང་ཧཱུཾ་སྒྲ་དྲག་བརྗོད་པས༔ བླ་
མའི་ཞལ་ནས་ཧཱུྃ་ཡིག་མཐིང་ནག་འཇིག རྡོ་རྗེའི་ཆོས་བདུན་ངོ་བོ་ལམ་གྱིས་བྱུང༔
གློག་ལྟར་འཁྱུག་ཅིང་རང་ལུས་ཐེ་ཚལ་བཏང༔ ཐ་མལ་ལུས་ཉིད་སྟོང་པར་སྦྱང་
བར་བསྒོམ༔ རང་ལུས་དམིགས་མེད་གྱུར་ཚེ་རྩལ་འབྱོང་ངོ༔ རྗེས་ཤེས་བལྟ་ཞིང་
8
103



•
མདོ་མཁྱེན་བརྩེའི་གསུང་འབུམ།
སྣང་བ་རྩལ་སྦྱང་བ༔ རང་ལུས་ཆུ་བུར་རྡོལ་ལྟར་ཧཱུྃ་དུ་གྱུརཿ སྣང་ཡུལ་གདོས་
བཅས་ཀུན་ལ་ཐོག་ལྟར་བརྒྱབ༔ ཐལ་མར་ཕུག་ཅིང་རིམ་བཞིན་སྟོང་པར་སྦྱང༔ གླིང་
བཞི་རི་རབ་ལྷ་གནས་དམྱལ་བ་ཡན ཧཱུྃ་གི་ཐེ་ཙེ་ནེ་ཙེར་རབ་གཏོར་ཞིང༔ མཐར་
ཉིད་ཐམས་ཅད་སྟོང་པའི་ངང་དུ་སྦྱངསཿ སྟོང་ཞིང་འལ་འོལ་གྱུར་ཚེ་འབྱོང་བའོ
མཉེན་བཙལ་ལས་བྱེད་སྤྲུལ་པའི་མཁའ་འགྲོ་མཿ འོད་ཀྱི་བེར་རྒ་འདོམ་གང་བ་
ཞིག་བསྒོམ༔ རླུང་དང་སྦྲགས་ཏེ་ཧཱུྃ་གླུ་དལ་བུས་བླངཿ སྙིང་ཁ་ནས་བྱུང་ཧཱུྃ་གི་ཕྲེང་
བ་ནི༔ རྟེན་ལ་གཡས་སྐོར་འཁྲིལ་ཞིང་ཧཱུཾ་སྔོན་མཿ རྩེ་མོར་ཏོག་བཞིན་རང་ལ་ཁ་
བསྐོར་བ ཤེས་པ་རྩེ་གཅིག་གཏད་ཅིང་ཧཱུྃ་གླུ་ལེན༔ རྩལ་འབྱོང་ཚེ་ན་རྗེས་ཤེས་
ངོ་བོར་བརཿ མཉེན་བཙལ་རླུང་གི་གདམས་པ་ཟབ་གནད་དོ༔ ལམ་ཞུགས་རང་
ལུས་ཧཱུྃ་སྔོན་ལམ་གྱིས་བསྒོམ༔ སྣང་དང་བསམ་པའི་ཡུལ་ཀུན་དལ་བུས་བགྲོད
འབྱོང་ཚེ་རྫུན་ཕུགས་རྡིབ་ཕྱིར་སྤྲུལ་བསྒྱུར་བྱ༔ ཧཱུྃ་ཉིད་དཔག་ཆེན་མདའ་འཕང་ཇི་
བཞིན་དུ༔ སྤྲུལ་ལོངས་ཆོས་སྐུའི་ཞིང་ཁམས་ཀུན་ཉུལ་ཞིངཿ ཆོས་ཉན་དབང་ཐོབ་
ས་ལམ་ཀུན་བགྲོད་ཅིང༔ རྩ་ལ་སྦྱང་གང་ལའང་རང་བྱན་ཚུད་པའི་ཚེ༔ ཧཱུྃ་དེ་བླ་
མའི་ཐུགས་ཀར་འཕང་ཞིང་འདྲེས༔ དབྱེར་མེད་ང་དུ་ཅི་གནས་མཉམ་པར་བཞག༔
ངག་གི་སྔོན་འགྲོས་རླུང་གི་སྒྲིབ་དག་སྟེ༔ རྡོ་རྗེའི་གསུང་རྫོགས་ལོངས་སྐུའི་འབྲས་
བུར་སྨིན༔ ཁྱད་པར་གནད་ཀྱི་མན་ངག་དམ་པའོ༔ ཕྱི་ནང་ཡུལ་སྣང་ལུས་ཀྱི་འཛིན་
ཞེན་དངཿ བཟང་ངན་རེ་དོགས་རྟོག་པ་མཁའ་ལ་ཡརཿ སྐུ་གསུམ་ཞིང་ཁམས་
བགྲོད་པའི་གཞི་ཚུག་གོ༔ ༈ བཅུ་བདུན་སེམས་ཀྱི་སྔོན་འགྲོའི་ཁྲིད་རྐང་ནི༔ སྤྲོས་
104



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བཅས་བྱིན་རླབས་ཐུགས་དབང་ཆེན་མོ་བསྐུརཿ ཐོག་མར་ལུས་ངག་ཡིད་གསུམ་
གང་གཙོ་བརྟགསཿ ཡིད་ནི་འཁོར་འདས་ཉུལ་ཞིང་དགེ་སྡིག་སྤྱོད༔ ལུས་ནི་འབྱུང་
བཞིའི་གཡར་ཁང་ཉིད་ཡིན་ཏེ༔ ངག་ནི་རླུང་གི་རྐྱེན་ལས་བྲག་ཅ་བཞིན༔ ཡིད་
ཉིད་གཙོར་སྟོན་སེམས་ཀྱི་རྩ་གདར་བཅད ཡོད་པར་མཐོང་ཚེ་རྟག་ལྟའི་རྫུན་ཕུགས་
རྡེབ སྟོང་པར་མཐོང་ནི་ཆགས་སྡང་གང་ལས་བྱུང༔ ཡོད་མེད་མཐའ་འདས་ཀུན་
རྟོག་དབང་བཙན་ན དང་པོ་བྱུང་ས་བྱུང་མཁན་ལེགས་བཙལ་བསཿ དངོས་པོ་
་ ལས་བྱུང་གཟུགས་དང་ཁ་དོག་དགོས༔ སྟོང་པ་ལས་བྱུང་བྱུང་མཁན་རྩ་གདར་
བཅཔཿ བྱུང་ས་བྱུང་མཁན་མ་རྙེད་ཧད་ཀྱིས་ལུསཿ དེ་ཚེ་སྐྱེ་མེད་ཆོས་སྐུར་རྟོགས་
པའོ༔ བར་དུ་གནས་ས་གནས་མཁན་བརྟགས་པའི་ཚེ༔ ཡོད་པར་མཐོང་ན་གོང་
བཞིན་རྫུན་ཕུགས་ཇིབ གནས་ས་གནས་མཁན་རང་བཞིན་མེད་པ་ཡི༔ ཆུ་ལ་གྲུ་
སྡིབ་བཞིན་དུ་གྱུར་པའི་ཚེ༔ གནས་ས་མེད་པ་ལོངས་སྤྱོད་རྫོགས་སྐུར་རྟོགསཿ ཐ་
མ་འགྲོ་ས་འགྲོ་མཁན་བརྟགས་པའི་ཚེ༔ འགྲོ་ས་བརྟགས་པས་འགྲོ་མཁན་རང་
ཡལ་ཏེ ཐད་ཀའི་རྣམ་རྟོག་སྣ་ཚོགས་ཆུ་བུར་བཞིན༔ འགྲོ་དང་འོང་མེད་མེད་
པའང་མ་ཡིན་པས༔ བྱ་ལོང་ནམ་མཁའི་མཐའ་ཚོལ་བཞིན་ལུས་པཿ སྤྲུལ་སྐུ་
འགགས་མེད་ཆུ་ཟླའི་རོལ་གར་རྟོགསཿ དེ་ནས་ཞི་གནས་ལྷག་མཐོང་ངོས་འཛིན་
ནི༔ རྟོག་མེད་ལྷན་ནེར་གནས་པ་ཞི་གནས་ཏེ ཐོལ་གྱིས་ཤར་བ་རྣམ་པར་རྟོག་
པའོ༔ རང་ངོ་ཤེས་བཞིན་གྲོལ་བ་ལྷག་མཐོང་སྟེ༔ ཞི་ལྷག་ཟུང་འབྲེལ་བསམ་གཏན་
རྩ་བའོ༔ དེ་ནས་རྣལ་དབབ་བྱ་བཏང་ཆེན་མོ་ནི༔ ལུས་ཀྱི་བྱ་སྤྱོད་ཕྱག་སྐོར་འདུག་
105



མདོ་མཁྱེན་བརྩེའི་གསུང་འབུམ།
སྟངས་སྤངས དུར་ཁྲོད་མི་རོ་བཞིན་དུ་ཅི་བདེར་བཞག༔ ངག་གིས་གཏམ་དང་
བཟླས་བརྗོད་རླུང་རྩོལ་བཞག༔ དབུགས་ཀྱི་འབྱུང་འཇུག་ཤིན་ཏུ་དལ་བར་བསླབ ལ
སེམས་ཀྱིས་ཀུན་རྟོག་བསྐྱེད་རྫོགས་དད་བརྩོན་སྤངས་ ཐད་ཀའི་ཤེས་པ་རང་
བབ་ངང་དུ་བཞག - ཟས་དང་གཤང་ལྕི་འདོར་དང་དྲན་ཤེས་སྐྱོང འདུ་ཤེས་
གསུམ་ལས་གཞན་སྤང་ཞག་བདུན་བར༔ འབད་ན་རྩ་རླུང་ཐིག་ལེའི་འདུ་བ་སྙོམས
ཡང་དག་ལྟ་བ་རྟོགས་པའི་གཞི་ཚུགས་ཤིང༔ བློ་བྲལ་ཆོས་ཟད་ཆེན་པོའི་རྟེན་འབྲེལ་
འགྲིགསཿ འདི་ནི་གནད་ཀྱི་གདམས་པ་ཟབ་མོའོ༔ སོར་གཞུགས་རང་ཉིད་ཁྲོ་བོ་
མཐིང་ཀར་བསྒོམ༔ སྟོང་གསུམ་འཇིག་རྟེན་ཁྲོ་བོ་ཁྲོ་མོས་གང༔ ཐམས་ཅད་དཔའ་
བོ་དཔའ་མོས་བྲོ་གར་བསྒྱུརཿ ཧ་ཧ་ཧེ་ཧེའི་གད་རྒྱང་འབྲུག་ལྟར་ལྡིརཿ མི་མིན་སྡེ་
བརྒྱད་འབྱུང་པོ་ཀུན་བརྒྱལ་ཞིང༔ སྣང་སྲིད་ཐམས་ཅད་དབང་བསྡུས་ཟིལ་གྱིས་
མནན༔ ཆོས་ཉིད་ཉམས་ཀྱི་སྣང་བ་རབ་འུར་ཞིང༔ སྣང་བ་འལ་འོལ་ཕྱེད་ཕྱེད་དང་
ཉིད་དུ༔ རྣམ་རྟོག་འགགས་སྟོབས་ཆེ་ཞིང་བོག་ཐོན་ནོ༔ རིག་པ་མངོན་དུ་གྱུར་ཚེ་
འབྲས་བུའོ༔ ཡིད་ཀྱི་སྒྲིབ་དག་རྡོ་རྗེའི་ཐུགས་སུ་སྨིན༔ དོན་གྱི་དབང་རྫོགས་འབྲས་
བུ་ཆོས་སྐུའོ༔ ཁྱད་པར་ལམ་གྱི་དངོས་གཞིའི་རིམ་པ་སཿ ཡང་གསང་ཐུགས་ཐིག་
ཁྱད་པར་སྔོན་འགྲོའི་ཆོས༔ ཚེ་གཅིག་བྱང་ཆུབ་སྒྲུབ་པའི་ཉམས་ལེན་འབོད ༈ བཅུ་
བརྒྱད་ལྟ་བ་རང་གྲོལ་ཁྲིད་རྐང་ནི༔ ལུས་གནད་རྣམ་པར་སྣང་མཛད་ཆོས་བདུན་
ལཿ ངག་གནད་སྨྲ་བ་བཅད་ཅིང་རླུང་དལ་བསླབ༔ འགྱུ་བ་སྔར་སོང་དག་གི་རྗེས་
མི་གཅོད༔ མ་འོངས་ཤར་བའི་མདུན་བསུ་དང་མི་ལེན༔ ད་ལྟའི་ཤེས་པ་རང་ཐོག་
106



་ ་ ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ལྷོད་པ་ཡི༔ མ་བཅོས་ངང་དུ་ཅིར་གནས་མཉམ་པར་བཞག༔ དང་པོ་རྣམ་རྟོག་རི་
གཟར་རྦབ་རྒོད་འདྲ བར་དུ་གནས་ཆ་བརྟན་ཞིང་རྩུབ་ཉམས་ཞི ཐ་མ་མཉམ་
བཞག་ནམ་མཁའ་ལྟ་བུ་ལཿ རྗེས་ཐོབ་སྣང་བ་རེས་འཇོག་རྐྱེན་དབང་བསྒྱུརཿ དེ་
ཚེ་དབང་རབ་གཅིག་ཆར་པ་དག་ནི༔ བརྗོད་མེད་གཤིས་ཀྱི་གནས་ལུགས་འཁྲིག་
ཚུད་ཅིངཿ འབྲིང་གིས་མཉམ་བཞག་ཤར་གྲོལ་དུས་མཉམ་རྟོགས༔ ཐ་མས་ཉམས་
ཀྱི་ཤུན་པ་མ་དག་པརཿ བདེ་གསལ་མི་རྟོག་ས་ལམ་རིམ་གྱིས་བགྲོད ནད་ཐོག་
སྨན་བཞིན་ངོ་སྤྲོད་གདེང་ཚུགས་བྱ འབྲས་བུ་མ་ཐོབ་བར་དུ་སློབ་དཔོན་བརྟེན
རང་གྲོལ་གཤིས་ཀྱི་ངོ་སྤྲོད་ཐེབ་བྱའོ༔ ༈ བཅུ་དགུ་བརྡ་ཡི་ངོ་སྤྲོད་ཁྲིད་རྐང་ནི༔ ཐུགས་
རྗེའི་རྗེས་འཛིན་དབང་གིས་རྒྱུད་སྨིན་བྱ༔ སློབ་དཔོན་སྐུ་ལ་རས་དཀར་ན་བཟའ་
གསོལཿ སློབ་བུའི་ལུས་གནད་གཅུན་ཞིང་མོས་གུས་བསྐྱེད༔ སློབ་དཔོན་ཉམས་
གྱི་སྣང་བའི་རྩལ་འུར་ཏེ༔ ཡིད་ལ་མེད་པར་ཕཊ་ཤར་གསུམ་བརྗོད་ཅིངཿ ཕྱག་
མཚན་རལ་གྲི་ཀླད་ལ་ལན་གསུམ་སྐོར༔ དེ་ཚེ་གཤིས་ཀྱི་གནས་ལུགས་རྩ་གདར་
བཅད སྨྲ་བསམ་བརྗོད་མེད་བློ་ཡིས་གཏད་སོ་བྲལ༔ ཧད་དེ་ལུས་ཤིང་གཏད་
མེད་རྒྱ་ཡན་ ཆོས་ཉིད་རིག་པའི་གཤིས་སུ་ངོ་སྤྲད་དོ༔ བདེ་གསལ་མི་རྟོག་ཉམས་
ཀྱི་ཤུན་པས་བསྒྲིབས༔ ཐབས་ཀྱིས་འཛིན་ཞེན་གྲོལ་བའི་གནད་སྟོན་བྱ ཐོམ་
མེར་ལུས་ན་སྒྲིབ་པ་མ་དག་ལྟས༔ ཚོགས་བསག་སྒྲིབ་སྦྱོང་གནད་ལ་ནན་གྱིས་
འབདཿ ཉོན་མོངས་དྲག་པོ་གློ་བུར་སྐྱེས་གྱུར་ན༔ ཉམས་པར་འགྱུར་བས་ཐབས་
ཀྱིས་སྤང་བར་བྱ༔ རང་ངོ་ཤེས་པའི་སྐལ་ལྡན་རིགས་ཀྱི་བུ༔ ཀུན་བྱེད་རྒྱལ་པོ་
107



མདོ་མཁྱེན་བརྩེའི་གསུང་འབུམ།
ཡུལ་ཕྱིར་མི་འབྲང་ཞིངཿ གང་ཤར་རང་གྲོལ་གཉུག་མའི་ངང་དུ་འཇོག… དེ་ཚེ་
གཏད་སོ་འཛིན་པའི་བློ་ཡོད་པའི༔ སེམས་ནི་ཡུལ་ལ་ཤར་ཞིང་རྐྱེན་མི་ཐུབཿ རིག་
པ་རྐྱེན་གྱིས་མི་གོས་ཞེན་པ་བྲལཿ མཐའ་བཞི་སྤྲོས་བྲལ་སྟོང་གསལ་ཆེན་པོའོ༔
སེམས་དང་རིག་པའི་ལ་ཤན་འབྱེད་པ་གཅེསཿ གནད་ཀྱི་གདམས་པ་ཡིན་ནོ་ཨེ་
མ་ཧོ༔ ༈ ཉི་ཤུ་ཁྲེགས་ཆོད་ངོ་སྤྲོད་ཁྲིད་རྐང་ནི༔ བླ་མ་རིན་ཆེན་ཁྲི་ལ་བཞུགས་སུ་
གསོལཿ སློབ་བུས་ཚོགས་བསགས་སྒྲིབ་པ་སྦྱོང་བའི་ཕྱིརཿ ཕྱི་ནང་གསང་བའི་
མཆོད་པ་དཔག་མེད་བྱ སློབ་བུ་རེ་རེས་དགྱེས་སྐོང་ལན་བདུན་འབརཿ ཚོགས་
ཀྱི་འཁོར་ལོ་རྒྱ་ཆེན་བཤམས་ནས་ཀྱངཿ སློབ་བུས་སྐྱེ་ཕྲེང་ཆོས་ཀྱི་ཆེ་བ་བརྗོད༔
ལས་སྐལ་ལྡན་པ་དབུགས་དབྱུང་གཟེངས་བསྟོད་ཅིངཿ སྤྲོས་བཅས་དོན་དབང་
ཆེན་མོས་རྒྱུད་སྨིན་བྱ འཛིན་པ་རང་གྲོལ་ཆོས་ཀྱི་སྔོན་འགྲོ་བ༔ བྱིན་རླབས་གནད་
འབེབས་རིང་མོ་འདིར་བྱ་ཞིང༔ རིག་པ་གཅེར་མཐོང་རང་ངོ་འཕྲོད་པའི་ཕྱིར ཀུན་
ཀྱིས་སྟོད་གཡོགས་བསལ་ཅིང་བདུད་རྩིས་བཀུ སློབ་བུའི་ལུས་གནད་རྣམ་སྣང་
ཆོས་བདུན་གྱི༔ རང་ཉིད་དྲང་སྲོང་ཊཀྐི་མཐིང་གསལ་བསྒོམ༔ མོས་གུས་བསྐྱེད་
ཅིང་རིག་པ་རང་ཐོག་ལྷོད བླ་མའི་དགོངས་པ་ཆོས་དབྱིངས་ངང་ཉིད་དུ སློབ་
བུའི་སྙིང་ཁར་མཁར་བ་བཙུགས་ནས་ཀྱང ཨེ་མ་ཧོ༔ སེམས་འདི་བསྐྱེད་པ་མེད་
ལས་སྐྱེས༔ སྐྱེས་ཙམ་ཉིད་ནས་སྐྱེ་བ་མེད༔ བག་ཆགས་གནས་པ་མེད་ལ་གནས
གནས་ཙམ་ཉིད་ནས་གནས་པ་མེདཿ ལས་རླུང་འགྲོ་འོང་མེད་ལ་འགྲོ༔ འགྲོ་འོང་
ཉིད་ནས་འགྲོ་འོང་མེད༔ ཉོན་མོངས་འགགས་པ་མེད་ལ་འགགསཿ འགགས་
108



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཙམ་ཉིད་ནས་འགགས་པ་མེདཿ དོན་དེ་ཤེས་པར་གྱིས་ཤིག་བུ༔ དེ་ནས་བླ་མའི་
ཐུགས་ཀའི་ཨ་ཡིག་ལཿ ཤེས་པ་རྩེ་གཅིག་གཏད་ཅིང་བརྒྱ་རྩ་བཟླ༔ སློབ་བུས་
མོས་གུས་མཆི་མ་འཁྲུགས་བཞིན་པཿ བཅོས་མིན་གང་དྲན་གསོལ་བ་ཕུར་ཚུགས་
བཏཔཿ ཨ་དེ་དཔག་ཆེན་མདའ་བཞིན་སློབ་བུ་ཡིསཿ སྙིང་གར་འདྲེས་ཤིང་རིག་
པ་རང་ཐོག་བཞག བླ་མས་སྙིང་ཁར་སྡིགས་མཛུབ་གཏད་ནས་ཀྱང༔ རིག་པ་
གཅེར་མཐོང་ངོ་སྤྲོད་འདི་བཞིན་བྱ ཀྱེ་མ་སྐལ་ལྡན་སེམས་ཀྱི་བུ༔ མ་ཡེངས་རིག་
པའི་ངང་ལ་ལྟོསཿ ད་ལྟའི་ཐ་མལ་ཤེས་པ་འདི༔ ཡོད་མེད་མཐའ་བཞིའི་སྤྲོས་དང་
བྲལཿ སྨྲ་བསམ་བརྗོད་དང་མཚན་མ་མེད མེད་པའང་མ་ཡིན་ས་ལེ་བ༔ སྟོང་
ཉིད་རིག་པའི་སྙིང་པོ་ཅན༔ ཤེས་པའི་སྤྱོད་ཡུལ་ཧྲིག་གེ་བ༔ སངས་རྒྱས་བཟང་
པོས་ཕན་མ་བཏགསཿ སེམས་ཅན་ངན་པས་གནོད་མ་བསྐྱལཿ གདོད་ནས་ཁྱོད་
དང་འདུ་འབྲལ་མེདཿ ཡེ་གྲོལ་གཉུག་མའི་གཤིས་ཡིན་ཏེ༔ ངོ་མ་ཤེས་པས་འཁོར་
བར་འཁྱམསཿ དེ་ལས་འཛིན་པ་ཕྲ་མོ་བ ངའོ་ཤར་ཞིང་ཡུལ་སྣང་༔ བདག་
ཉིད་གཅིག་པུའི་མ་རིག་པ༔ དེ་ལས་བདག་གཞན་གཉིས་སུ་འཛིན༔ རྟོག་ཅིང་ད་
པྱོད་པར་གྱུར་པའི་ཚེ༔ ལྷན་གཅིག་སྐྱེས་པའི་མ་རིག་པཿ ཡུལ་ལ་འཛིན་པའི་བློ་
ཞུགས་ནསཿ དཔྱོད་བྱེད་རྟོག་ཚོགས་མང་ཤར་བ༔ ཀུན་ཏུ་བརྟགས་པའི་མ་རིག་
པའོ༔ དེ་ལས་ཉོན་མོངས་འཁོར་བར་འཁྱམསཿ ང་ཡི་དགོངས་པ་ངོ་འཕྲོད་ཚེ
ཞེན་མེད་མ་བཅོས་ཟང་ཁ་ ཀ་དག་ཆོས་སྐུའི་དགོངས་པའོ༔ རང་ངོ་ཤེས་པ་ལྟ་
བ་སྟེ༔ འཛིན་མེད་སྐྱོང་བ་སྒོམ་པའི་གནད༔ རྩལ་གྱི་རྣམ་རྟོག་བཟང་ངན་ཀུན༔
109



མདོ་མཁྱེན་བརྩེའི་གསུང་འབུམ། །
སྤང་བླང་བྲལ་བ་སྤྱོད་པ་སྟེ༔ སངས་རྒྱས་ཐོབ་དང་འཁོར་བར་འཁྱམསཿ རེ་དོགས་
བྲལ་བ་འབྲེས་བུའོ༔ རྩལ་ལས་ཉོན་མོངས་གང་ཤར་ཡང དགག་པར་བྱ་བའང་
མ་ཡིན་ཏཿ བག་ལ་ཉལ་དུ་མི་འཇུག་པརཿ མེ་ཡི་གཉེན་པོར་མེ་བཞིན་དུ༔ ཤར་
ཚེ་དྲག་ཏུ་སྤེལ་ཞིང་སློངཿ དེ་ཚེ་རང་ཡལ་རྗེས་མེད་འགྲོ༔ འདོད་ཆགས་བདེ་སྟོང་
ཆེན་པོ་ལཿ ཞེ་སྡང་གསལ་སྟོང་འཛིན་བྲལ་བ༔ གཏི་མུག་རིག་སྟོང་ཆེན་པོར་སྦྱང༔
ཕྲག་དོག་ཕྲག་དོག་ཉིད་ཀྱིས་འཇོམསཿ ང་རྒྱལ་ལྟ་བས་རང་བྱན་ཆུབ༔ བག་མེད་
ཡེ་དག་རིག་པའི་ངང༔ གོམས་པ་ཀློང་གྱུར་བསྒོམ་དུ་མེད མེད་དོ་སྙམ་པའང་བློ་
ཡིན་ཏེ༔ མ་བསླད་མ་བཅོས་མི་འཛིན་པཿ ཊཀྐི་མ་ཡི་ཁྱད་ཆོས་སོ༔ གོལ་ཤོར་ནོར་
དང་འཛིན་པའི་འཕྲང དངོས་གཞིའི་ལམ་གྱིས་གྲོལ་བར་འགྱུར༔ བརྩོན་འགྲུས་
ཅན་གྱི་གང་ཟག་ཀུན༔ ང་དང་དགོངས་པ་མཉམ་པར་འགྱུར༔ ཨ་ལ་ལ་ཧོ༔ དབང་
པོ་རབ་འབྲིང་ཐ་མའི་གང་ཟག་རྣམསཿ བག་ཆགས་སྒྲིབ་པས་གཞན་དབང་གྱུར་
བའི་ཕྱིརཿ སྐབས་ཀྱི་ངོ་སྤྲོད་བླ་མའི་ཞལ་ལས་ཤེས༔ ཡང་གསང་ཐུགས་ཐིག་རང་
ལུགས་བླ་མེད་པཿ ཨ་མ་རྡོ་རྗེ་ཕག་མོའི་ཁྱད་ཆོས་སོ སྐབས་འདིར་ཌཀྐིའི་བྱིན་
རླབས་བརྡའ་དབང་བསྐུར༔ ཚོགས་ཀྱི་འཁོར་ལོ་ཚིམ་པ་དྲུག་ཏུ་བསྐོར༔ བླ་མ་
མཉེས་པར་བྱ་ཞིང་དགྱེས་པ་བསྐྱེད༔ འཁོར་བ་སྤོང་ཞིང་ཞབས་ཏོག་བསྒྲུབ་པ་ཡི༔
ཁས་བླང་བྱ་ཞིང་དགའ་བ་དཔག་མེད་སྒོམ ཁྱད་པར་ལམ་གྱི་དངོས་གཞི་མན་ངག་
གནད༔ དང་པོའི་ལས་ཅན་ཐར་བའི་ཐེམ་སྐས་ཏཿ བོགས་འདོན་འཛིན་པ་རང་
གྲོལ་མན་ངག་གནདཿ དམ་ཚིག་ཉམས་པའི་སྐྱོན་གྱིས་མ་གོས་ འདིས་ཀྱང་
1 10



ཡང་གསང་ཐུགས་ཐིག་ཁྲིད་ཡིག་སྐོར། . ཉ༽
འོད་གསལ་བར་དོར་མཐའ་རྫོགས་ཚེ༔ མཁའ་འགྲོ་དཔའ་བོའི་བསུ་མས་དག་
ཞིང་ཁྲིརཿ ས་ལམ་མིག་འཕྲུལ་བཞིན་དུ་བགྲོད་ངེས་སོ༔ ས་མ་ཡ༔ ༈ དེ་ནས་
འཛིན་པ་རང་གྲོལ་ཉམས་ལེན་ལཿ ཉེར་གཅིག་ཁྲོས་མའི་དབང་བསྡུས་ཁྲིད་རྐང་
ནི༔ བླ་མར་རྩེ་གཅིག་མོས་གུས་གསོལ་བཏབ་པསཿ ཐུགས་ཀའི་འོད་ཀྱིས་བག་
ཆགས་འཛིན་ཞེན་སྦྱང༔ རང་ཉིད་རྗེ་བཙུན་ཁྲོས་མ་ནག་མོའི་སྐུ༔ མཐིང་གསལ་
ཞལ་གཅིག་ཕྱག་གཉིས་རུས་རྒྱན་དྲུག མི་མགོ་སྙིང་གི་ཕྲེང་བ་སེ་རལ་ཁ ཞལ་
གཅིག་ཞི་ཆགས་སྤྱན་གསུམ་སྡང་མིག་བསྒྲད༔ ཕྱག་གཡས་མི་ལྤགས་གཡང་གཞི་
ནམ་མཁར་ཕྱར༔ གཡོན་པས་མཆོག་ཆེན་རྐང་གླིང་རང་སྒྲ་སྒྲོག ཞབས་གཉིས་
པད་ཉི་རོ་ཡི་གདན་དུ་འགྱིང༔ སྤྱི་བོར་ཕག་ཞལ་ངུར་སྒྲས་སྲིད་གསུམ་གཡོ༔ ཡེ་
ཤེས་དམ་ཚིག་ཤ་ཟ་མཁའ་འགྲོ་དང༔ འཇིག་རྟེན་ལས་མཛད་ཆོས་སྐྱོང་སྲུང་མའི་
ཚོགསཿ སྲིད་པའི་རྩེ་མན་ན་རཀ་དམྱལ་ཁམས་ཡན༔ གཟུགས་ཅན་གཟུགས་
མེད་འབྱུང་པོའི་སྡེ་ཚོགས་བཅསཿ སྔངས་སྐྲག་འདར་ཞིང་དཔའ་ཞུམ་གྱུར་པར་
དམིགསཿ བསྙེན་སྔགས་བཟླ་ཞིང་མ་ཡེངས་རིག་པ་སྐྱོངསཿ བསྐྱེད་རིམ་ལྷ་ལ་
གསལ་སྣང་ཐོན་གྱུར་ཅིངཿ རྫོགས་རིམ་ནམ་མཁའ་ལྟ་བུར་བྱན་ཆུབ་ཚེ གཉན་
འབོད་དབང་སྡུད་ཟིལ་གནོན་ཆེན་མོ་བྱ དེ་ཚེ་འཁུ་འཕྲིག་ཐེ་ཚོམ་རྣམ་རྟོག་དང
ངོ་ཚ་འཛིན་ཞེན་བློ་ངན་ལང་ལོང་སྐྱེསཿ རང་སྣང་དབང་སྡུད་གཞན་སྣང་ཟིལ་ནོན་
ཞིངཿ དགྲ་གཉེན་དགའ་སྡུག་ཆགས་སྡང་རེ་དོགས་དང༔ ལྷ་འདྲེ་གཉིས་འཛིན་
སེམས་ཀྱི་ཆོ་འཕྲུལ་ཏེ༔ འཛིན་པ་རང་གྲོལ་མ་སོང་དེ་སྲིད་དུ ལམ་འདིར་སྦྱང་པ་
11 1



T
，
མདོ་མཁྱེན་བརྩེའི་གསུང་འབུམ།
མཐའ་རུ་ཕྱིན་པར་བྱ༔ རང་སྣང་དབང་འདུས་ཐེ་ཚོམ་མདུད་གྲོལ་ཚེ༔ ཕྱི་རྐྱེན་ལྷ་
འདྲེའི་རྟོག་པ་ཟིལ་གནོན་བྱ སྔ་མ་སྔ་རུ་ནོན་པའི་མན་ངག་གོ༔ དེ་ནས་ལུས་ནི་
བརྟུལ་ཞུགས་རོ་ཉལ་ཏཿ ཅི་བདེར་བཞག་ཅིང་ངག་གིས་སྨྲ་བ་བཅདཿ སེམས་
ཉིད་ནམ་མཁའི་དབྱིངས་སུ་གཏད་བྱས་ཏེ༔ རྣམ་རྟོག་གང་ཤར་འཛིན་མེད་ངང་དུ་
བཞག དགའ་སྡུག་ལྷ་འདྲེ་གཉིས་འཛིན་རྟོག་པ་ཀུན༔ དབྱིངས་སུ་ཡལ་ཚེ་རང་
སྣང་དབང་འདུས་ཤིང༔ གཞན་སྣང་ཟིལ་གནོན་གདེང་དང་ལྡན་བྱའོ༔ ༈ ཉེར་
གཉིས་དངོས་གཞིའི་ཉམས་ལེན་ཁྲིད་རྐང་ནི༔ ལྟ་བ་སྒོམ་པ་སྤྱོད་པ་རྣམ་གསུམ་
སཿ གཅིག་དྲིལ་ནམ་མཁའ་སྒོ་འབྱེད་མན་ངག་གནད༔ ལུས་ནི་དུར་ཁྲོད་རོ་བཞིན་
ཅི་བདེར་བཞག རླུང་གནད་སྨད་དུ་བསྐྱིལ་ཞིང་རྩ་རྒྱུད་སྦྱངས༔ ངག་གི་འཛིན་
བྲལ་བག་ཡང་ཅི་དགར་སྤྱོད༔ རིག་པ་ཐད་ཀའི་ཤེས་པ་མ་བཅོས་ངང རེས་འགའ
ནམ་མཁའི་དབྱིངས་སུ་གཏད་མེད་བཞག ཤུགས་དྲག་རྣམ་རྟོག་གང་བྱུང་ཕཊཀྱིས་
གཅོད༔ ཉོན་མོངས་རེ་དོགས་རྩུབ་ཅིང་འཚུབ་པའི་ཚེ༔ བག་ཡངས་བཞག་ཅིང་ཧ་
ཧེའི་གད་རྒྱང་སྒྲོགསཿ སྒོ་གསུམ་གློ་བུར་བདེ་སྐྱིད་ཉམས་བྱུང་ཚེ༔ བླ་མ་སྙིང་
དབུས་བསྒོམ་ལ་རྩ་གདར་བཅད༔ བྱིང་རྨུག་འཐིབ་ན་རིག་པ་ནམ་མཁར་གཏོད༔
བཟང་ངན་རྟོག་ཚོགས་རེ་དོགས་གཉིས་འཛིན་ཀུན༔ གང་ཡང་བདག་མེད་འཛིན་
པ་ཡས་སུ་བོརཿ སྤང་བླང་འཛིན་པ་བྲལ་བ་ཆོས་ཉིད་གཤིསཿ རང་གྲོལ་གཉུག་
མ་གཤིས་ཀྱི་གནས་ལུགས་ཏེ༔ ཁྲེགས་ཆོད་ཨ་ཏི་ཡོ་གའི་དོན་གྱི་གནསཿ གནས་
ལུགས་འདི་ནི་དཔྱད་བྱའི་ཡུལ་ལས་འདས༔ བློ་ཡིས་གཞལ་བར་བྱ་བ་མ་ཡིན་ཏེ
112



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བློ་འདས་ཐ་མལ་ཤེས་པའང་རྒྱ་ཡན་པཿ འདི་ཀོ་ཁམས་གྱི་བདེ་གཤེགས་སྙིང་པོའོ༔
གནད་ལ་གོམས་ཞིང་སྦྱང་བ་མཐར་སོན་ཚེ༔ རྡོ་རྗེ་སློབ་དཔོན་བརྟུལ་ཞུགས་ཆེ་
ལྡན་པའི སློབ་བུའི་ཅི་ཡོད་བླ་མའི་ཕྱོགས་སུ་འབུལཿ མཆོད་སྦྱིན་དུར་ཁྲོད་ཉུལ་
བའི་ཁས་བླང་ཞིངཿ འཛིན་པ་རང་གྲོལ་མཆོག་གི་དབང་བསྐུར་ཅིང༔ བྱིན་རླབས་
མཆོག་སྩོལ་གནད་འབེབས་རིང་མོ་ཡིས༔ སྣ་དྲངས་རང་བྱུང་ཡེ་ཤེས་རང་ངོ་སྤྲོད
སློབ་བུར་དགོངས་པའི་བྱིན་རླབས་མཆོག་འཕོས་ནསཿ འཛིན་པ་རང་གྲོལ་བྱིན་
རླབས་མ་འཇུག་བརཿ ཉིན་མཚན་ཐུན་དྲུག་གཡེལ་བ་མེད་པར་འབད༔ འཛིན་པ་
རང་གྲོལ་ཆོས་ཀྱི་དངོས་གཞིའོ༔ རྟོགས་པའི་མན་ངག་ཟབ་མོ་ཨེ་མ་ཧོ ༈ ཉེར་
གསུམ་ཉམས་ལེན་མཆོད་སྦྱིན་ཁྲིད་རྐང་ནི༔ དྲང་སྲོང་ཀུ་སུ་ལུ་ཡི་ཚོགས་བསགས་
ནི༔ མ་དག་སྒྱུ་མའི་ལུས་འདི་གྲུབ་ནས་བཟུངཿ ཆགས་སྡང་རེ་དོགས་དགེ་སྡིག་
གཙང་རྩོག་དང༔ བཟང་ངན་འཛིན་པ་སྐྱེད་པར་བྱེད་པ་དང༔ བག་ཆགས་སྣ་ཚོགས་
གསོག་པའི་རྐྱེན་ཡིན་ཏེ ཚ་གྲང་བཀྲེས་སྐོམ་བགྲེས་རྒུད་དོགས་པས་མནར༔ གཅེས་
པར་བཟུང་བ་ལུས་ལས་གཞན་མེད་པསཿ འདི་ཉིད་མཆོད་སྦྱིན་གནད་ལ་འབད་
བྱས་ཤིངཿ གཅེས་འཛིན་ཞིག་ན་འཁོར་བའི་ཞེན་པ་གྲོལ༔ དེ་ཕྱིར་རྣལ་འབྱོར་པ་
ཡིས་ཉམས་སུ་ལོངས༔ ཐོག་མར་གཉན་ཁྲོད་མལ་ས་ནས་ཆོད་ཕྱིརཿ ཉམས་ལེན་
གདན་ཐོག་གཅིག་མ་ཞེས་བྱ་བརཿ འགྱེད་ཆེན་བཞི་ཡིས་མཆོད་སྦྱིན་འབུལ་བའི་
ཐབསཿ རང་ཉིད་ཁྲོས་མ་ནག་མོར་གསལ་གདབ་ནས གནས་གདོན་ལུས་གདོན་
གཙོས་བྱས་སྲིད་གསུམ་གྱི༔ ལྷ་འདྲེ་བསྡུས་ཤིང་དབང་སྡུད་ཟིལ་གྱིས་མནན ཚོགས་
113



མདོ་མཁྱེན་བརྩེའི་གསུང་འབུམ།
ཞིང་གསལ་གདབ་སྐྱབས་སེམས་མཎྜལ་འབུལཿ བྱིན་རླབས་གནད་འབེབས་མོས་
གུས་གསོལ་གདབ་ཅིང༔ ལུས་ངག་ཡིད་ཀྱིས་སྒྲིབ་པ་སྦྱང་བའི་ཕྱིརཿ ནག་འགྱེད་
ནད་གདོན་སྦྱོང་ཞིང་མཆི་བ་བླུ༔ གཉིས་པ་ཚོགས་གཉིས་ཡོངས་སུ་རྫོགས་པའི་ཕྱིར
དཀར་འགྱེད་བདུད་རྩིས་རྒྱ་མཚོ་ཡོངས་སྤེལ་བྱ གསུམ་པ་བདག་འཛིན་ཚར་གཅོད་
དམར་འགྱེད་བརྩོན༔ བཞི་བ་ལན་ཆགས་སྦྱངས་ཕྱིར་ཁྲ་འགྱེད་འབདཿ - ཉམས་
ལེན་ཕུང་པོའི་མཆོད་སྦྱིན་ཟབ་མོ་འདི༔ ཚོགས་བསགས་མཆོད་སྦྱིན་བརྒྱ་ཡིས་དོ་
ཟླ་མིན རྣལ་འབྱོར་ཀུ་སུ་ལུ་པའི་ཚོགས་བསགས་ཏཿ བསྐལ་མང་ཚོགས་ཆེན་
སྐད་ཅིག་འདུམ་བྱེད་པ༔ མ་ཅིག་ཡུམ་ཆེན་དགོངས་དོན་ཟབ་མོའོ༔ འཚུབ་སློང་ལྷ་
འདྲེ་གདུག་པའི་ཆོ་འཕྲུལ་དང མགོ་སྐོར་གཟུགས་ཅན་གཟུགས་མེད་བསླུ་བྲིད་
དེ ཚར་ཚད་དབང་བསྡུས་བྲན་ཁོལ་རྟགས་མཐོང་བ༔ མཐར་ཕྱིན་འཛིན་མེད་
- རང་གྲོལ་གཉུག་མའི་གཤིསཿ མངོན་དུ་གྱུར་ཚེ་དུར་ཁྲོད་སྤྱོད་པ་བྱ འཛིན་ཞེན་
ནང་གི་བདག་འཛིན་མ་གྲོལ་བརཿ ཡུལ་སྣང་བཅད་པ་འཆིང་བའི་རྒྱུ་ལས་མེད
ལུས་དང་སེམས་ཀྱི་འཛིན་ཞེན་ལྷའི་བུའི་བདུདཿ འཇིགས་ཤིང་སྲོག་དང་བྲལ་བ་
འཆི་བདག་བདུདཿ ན་ཚ་སྡུག་བསྔལ་བགྲེས་རྒུད་ཕུང་པོའི་བདུད༔ འཁྲུལ་བ་རང་
མཚན་འཆིང་བ་ཉོན་མོངས་བདུད༔ རྣམ་པར་གྲོལ་ཚེ་བདུད་བཞི་བཅོམ་པའོ༔ བཅོམ་
ཚེ་ཡུམ་ཆེན་དགོངས་དོན་མངོན་འགྱུར་ཏེ༔ འགྱེད་ཆེན་བཞི་ཡིས་སྦྱིན་པའི་ཕ་རོལ་
ཕྱིན ལྷ་འདྲེའི་དོན་སྤྱོད་ཚུལ་ཁྲིམས་ཕ་རོལ་ཕྱིན༔ རེ་དོགས་བྲལ་བར་བཟོད་
པའི་ཕ་རོལ་ཕྱིན༔ བྱང་ཆུབ་སེམས་མཆོག་བསམ་གཏན་ཕ་རོལ་ཕྱིན༔ དབྱིངས་
114



ཡང་གསང་ཐུགས་ཐིག་ཁྲིད་ཡིག་སྐོར། ༡༽
རིག་དབྱེར་མེད་ཤེས་རབ་ཕ་རོལ་ཕྱིན༔ ཐུན་མིན་ཕྱིན་དྲུག་ལམ་མཆོག་ཟབ་མོ་
སཿ བཞི་བཅོམ་དྲུག་ལྡན་རྫོགས་སངས་རྒྱས་དང་མཚུངསཿ ཚེ་གཅིག་གྲོལ་བའི་
མན་ངག་ཟབ་མོའོ༔ འཛིན་གྲོལ་ཆོས་ཀྱི་ཉམས་ལེན་ཚོགས་གསོགས་ཐབསཿ སྤྲོས་
བཅས་རྣལ་འབྱོར་པ་ཡིས་ཉམས་སུ་ལོངས༔ ༈ ཉེར་བཞི་བར་ཆད་འཛིན་གྲོལ་
ཁྲིད་རྐང་ནི ཕུང་པོའི་མཆོད་སྦྱིན་བདུད་ཀྱི་གཅོད་ཡུལ་གྱི༔ བོགས་འདོན་བདུད་
བཞིའི་དངོས་འཛིན་ལམ་གྱི་གནད ཐོགས་བཅས་འབྱུང་བ་བཞི་ཡིས་གནོད་པ་
དང༔ གཅན་གཟན་དུག་སྦྲུལ་དངོས་ཅན་མི་ཡི་དགྲ འདྲེ་གདོན་བདུད་ཀྱི་ཆོ་
འཕྲུལ་དངོས་སུ་སྟོན༔ དེ་ཉིད་བརྟུལ་ཞུགས་སྤྱོད་པས་ཟིལ་མནན་བྱ༔ ཐོགས་
མེད་ཆགས་སྡང་རེ་དོགས་ཉོན་མོངས་པའི༔ གློ་བུར་རྐྱེན་གྱི་དབང་གྱུར་འཁྲུལ་
རྟོག་སྟེ༔ དེས་རྐྱེན་འཇིགས་སྣང་འཁུ་འཕྲིག་སྣ་ཚོགས་དངཿ གློ་བུར་ཡིད་མི་བདེ་
ཞིང་སྙིང་རླུང་ལྡང༔ འཛིན་པའི་རྐྱེན་ཞུགས་ཐོགས་མེད་བདུད་ཡིན་ཏེ༔ བྱིན་རླབས་
གནད་འབེབས་སྣང་བ་གཏད་མེད་བཏང དགའ་བྲོད་རང་ལ་ཡོན་ཏན་མཆོག་འཛིན་
དང༔ འཇིག་རྟེན་མཁའ་འགྲོས་ཞལ་གཟིགས་ལུང་བསྟན་དངཿ འགྲོ་དོན་ཕྲིན་
ལས་ལོངས་སྤྱོད་རྒྱས་པ་དང༔ ངག་ནས་བྱིན་ཆེ་གཞན་དག་རྗེས་འཛིན་སོགསཿ དེས་
རྐྱེན་སེམས་ལ་ང་རྒྱལ་སྐྱེས་པ་སྟེ༔ མཆོད་སྦྱིན་དུར་ཁྲོད་ཉུལ་ཞིང་ཆགས་འཛིན་
བྲལཿ རིག་པ་དབྱིངས་སུ་གཏད་ཅིང་གཡོ་མེད་ངངཿ སྙེམ་བྱེད་རྡོ་རྗེ་སློབ་དཔོན་
མཛད་སྤྱོད་དངཿ ཉམས་ལེན་ཆོས་ལ་ལོག་ལྟ་ཐེ་ཚོམ་ཞུགསཿ རྡོ་རྗེའི་མཆེད་དང་
དགྲ་གཉེན་བར་མའི་ཚོགསཿ ཐེ་ཚོམ་ལོག་ལྟ་དོགས་པའི་རྐྱེན་དབང་གིསཿ རེ་
1 15



མདོ་མཁྱེན་བརྩེའི་གསུང་འབུམ།
དོགས་བདུད་ཞུགས་གྱ་གྱུའི་འཁྲུལ་དབང་ཤོར༔ དེ་ཚེ་བླ་མར་ཕུར་ཚུགས་གསོལ་
བ་གདལཿ དད་དང་དམ་ཚིག་ཡིད་ཆེས་གོ་ཆ་བགོསཿ བརྟུལ་ཞུགས་ལམ་སློང་
དུར་ཁྲོད་ཀུན་ཏུ་རྒྱུ འཇིགས་མེད་སྣང་བ་ཐོག་བརྫིས་བྱས་ན་ཆོད༔ དེ་ལྟར་བདུད་
བཞིའི་བདག་འཛིན་ཆོད་པའི་ཐབསཿ རང་ལུས་མི་དམིགས་ཌཱཀྐི་ལྗང་གསལ་སྐུ༔
མཁའ་ལ་འཇའ་ཚོན་ཤར་བ་ཇི་བཞིན་བསྒོམ༔ གར་སྟབས་བསྒྱུར་ཅིང་གཏད་མེད་
ཅི་དགར་སྤྱོད༔ ངག་གིས་སྨྱོན་པ་ཁྲོག་ལང་ལྟ་བུར་བྱེད༔ གང་ཤར་བརྗོད་ཅིང་སེམས་
ཉིད་མ་བཅོས་ངང༔ གཏད་མེད་ངང་དུ་ཧཱུྃ་ཕཊ་གད་རྒྱང་སྒྲོག བདུད་བཞིའི་འཛིན་
པ་རང་གྲོལ་མ་སོང་བར༔ བདག་འཛིན་ཚར་གཅོད་མན་ངག་འདི་ལ་འབད འཚུབས་
སློང་བྱུང་ཚེ་ཐོག་བརྫིས་བྱེད་པ་དང༔ རྣམ་རྟོག་སྐྱེས་ཚེ་ཕཊཀྱིས་གཅོད་པ་དང
ང་རྒྱལ་སྐྱེས་ཚེ་ཞེན་ལོག་སྒོམ་པ་དངཿ ཐེ་ཚོམ་སྐྱེས་ཚེ་བླ་མར་གསོལ་འདེབས་
གནད་ཀྱི་གདམས་པ་ཡིན་ནོ་སེམས་ལ་ཆོངས༔ དེ་ལྟར་བདུད་བཞི་དབྱིངས་སུ་
གཅོད་པ་དང༔ སློང་ཚད་བསླུ་བྲིད་ཚར་ཚད་མཐར་ཕྱིན་ཚད མངོན་གྱུར་གདོད་
མའི་རྒྱལ་སར་དབུགས་དབྱུང་ཞིང༔ འཛིན་པ་རང་གྲོལ་ཉམས་ལེན་མཐར་ཕྱིན་
ནས ཁྲེགས་ཆོད་གདོད་མའི་གཞི་ལ་བྱང་ཆུབ་བོ༔ བདག་འཛིན་རང་སར་གྲོལ་
བའི་ས་མ་ཏི༔ ༈ ཉེར་ལྔ་བརྟུལ་ཞུགས་ལམ་སློང་ཁྲིད་རྐང་ནི གཡང་གཞི་རྐང་
གླིང་ཌཱ་རུ་དྲིལ་གཡེར་དང༔ གཅན་གཟན་ལྤགས་གདན་ཅོག་པུ་ཐོད་པ་བཅས༔ འོས་
པའི་ཆས་རྣམས་ཐོག་མར་སྟ་གོན་བྱ༔ ཐོག་མར་གཉན་ཁྲོད་མལ་ས་ནས་ཆོད་བྱ
དེ་ནས་གཉན་དམིགས་དུར་ཁྲོད་ཀུན་རྒྱུ་ཞིངཿ བོགས་འདོན་ལམ་སློང་གནད་ལ་
，
116
་
་



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
གོམས་པའི་ཕྱིར༔ རང་ཉིད་ཁྲོས་མ་ནག་མོའི་ཏིང་འཛིན་གྱིས༔ དབང་སྡུད་ཟིལ་
གནོན་བྱིན་རླབས་གནད་ལ་འབེབསཿ རང་གི་ཐུགས་ལས་གནམ་ལྕགས་རི་རབ་
ནི སྲ་བརྟན་གཟི་བརྗིད་འབར་བ་འཕྲོས་པ་ཡིསཿ གང་དམིགས་གཉན་སར་
གནམ་ལྕགས་ཐོག་ལྟར་བབ༔ གནས་གདོན་ལུས་གདོན་ལྷ་འདྲེ་གདུག་པ་ཅན༔
བཀའ་འགལ་དམ་ཉམས་མགོ་གཡོག་མགོ་སྐོར་མཁན༔ རི་རབ་འོག་མནན་དེར་
གནས་ལྷ་འདྲེ་ཀུན༔ དཔའ་ཞུམ་དད་ཅིང་གུས་པས་གནས་པར་བསམ༔ དེ་ནས་
ལྟ་བ་ཆོས་ཉིད་མ་བཅོས་ངང༔ བབ་ཀྱི་ངང་བཞག་གཏད་མེད་ངང་དུ་འགྲོ༔ དམིགས་
པའི་གཉན་ཁྲོད་དེ་རུ་སླེབ་མ་ཐག དབང་བསྡུས་ཟིལ་གནོན་བརྟུལ་ཞུགས་རོ་ཉལ་
བྱ༔ དེ་ནས་སྣང་བ་དབང་དུ་འདུ་བའི་ཚེ༔ བྱིན་རླབས་གནད་འབེབས་དངོས་གཞིའི་
ཉམས་ལེན་འབདཿ ཕྱི་ནང་བདུད་བཞི་ཚར་གཅོད་འཛིན་གྲོལ་གནད༔ ཐུན་བཞིར་
འགྱེད་ཆེན་བཞི་ཡི་དམིགས་པ་བཅུན༔ འཇིགས་སྣང་འཁུ་འཕྲིག་རེ་དོགས་གང་
ཤོར་ཡང༔ ཐམས་ཅད་སེམས་ཀྱི་རོལ་གར་ཉིད་དུ་སོམས༔ སྐབས་འགར་ཉམས་
ཀྱི་སྣང་བ་འུར་བའི་ཚེ༔ བདག་འཛིན་ཚར་ཆོད་གང་ཤར་ཐོགས་མེད་སྤྱོད༔ ཐོགས་
བཅས་ཐོགས་མེད་དགའ་བྲོད་སྙེམ་བྱེད་བདུད༔ རྐྱེན་དབང་མི་འཆོར་ཡུམ་གྱི་དགོངས་
དོན་རྟོགསཿ གཉེན་པོ་མི་བཙལ་གང་ཡང་བློ་ཡིས་བྱ༔ རེ་དོགས་མི་བྱ་ཤར་གྲོལ་
བཟང་ངན་མེད འདྲེ་གདོན་རྟོག་པ་དབྱིངས་སུ་མ་ཆོད་ན༔ གནོད་བདུད་བླ་མར་
བསྒོམས་ནས་གསོལ་བ་ཐོབ༔ དབང་བཞི་བླང་ཞིང་ཐུགས་ཡིད་གཅིག་ཏུ་བསྲེ༔
དེ་ཚེ་སྣང་སྲིད་བླ་མའི་རོལ་གར་རྟོགསཿ ལྷ་འདྲེ་རེ་དོགས་དབྱིངས་སུ་དག་པའི་
117



མདོ་མཁྱེན་བརྩེའི་གསུང་འབུམ།
ཚེ རྣལ་འབྱོར་བརྟུལ་ཞུགས་ལམ་དུ་སློང་བ་སྟེ༔ འཛིན་པ་རང་གྲོལ་ཆོས་ཀྱི་འབྲས་
བུའོ༔ ཆོ་འཕྲུལ་ཉོན་མོངས་གང་སྐྱེས་འཚུབ་སློང་ཚད༔ རེ་དོགས་ལུང་སྟོན་སྣ་
ཚོགས་བསླུ་བྲིད་ཚད༔ གུས་འདུད་དབང་དུ་འདུ་བ་ཚར་ཚད་དེ༔ རང་སེམས་ཁོ་
ཐག་ཆོད་པ་མཐར་ཕྱིན་ཚདཿ ཚད་བཞིས་གནད་ཀྱིས་ས་མཚམས་དབྱེ་བ་གཅེས
གཉན་ཁྲོད་མལ་སར་ཆོད་པའི་རྣལ་འབྱོར་ལཿ ཚད་བཞི་ཉིན་ཞག་ཕྲུགས་གཅིག་
དག་གིས་རྫོགས དེ་ཚེ་གནས་གཞན་སྤོའམ་རང་གནས་ལྡོག ཕུང་པོའི་མཆོད་
སྦྱིན་ཁྲ་འགྱེད་གནད་སྨིན་པསཿ དགའ་སྟོན་བྱ་ཞིང་རང་ཉིད་ཡུམ་ཆེན་མོའི ཕྱག་
གཡས་གསེར་རྡོར་དང་བཅས་སྐྱབས་སྦྱིན་གྱི༔ སོར་མོའི་རྩེ་ལས་བདུད་རྩིའི་རྒྱུན་
བབ་པས༔ མགྲོན་རྣམས་ཐམས་ཅད་ངོམ་ཞིང་ཚིམ་གྱུར་ནསཿ སྟོང་ཉིད་བྱང་ཆུབ་
སེམས་མཆོག་རྒྱུད་ལ་སྐྱེསཿ སྐུ་བཞིའི་འབྲས་བུ་མྱུར་དུ་སྨིན་པར་བསམ༔ ག་ཏེ་
ག་ཏེ་བརྒྱ་རྩ་བརྒྱད་བཟླས་ཤིང༔ སླར་ཡང་ག་ཏེའི་སྔགས་དབྱངས་བསྐུལ་བ་ཡིས༔
མགྲོན་རྣམས་ཀུན་གྱིས་མགྲིན་གཅིག་བཟླས་པའི་མཐུས༔ ཐམས་ཅད་འཕགས་
མ་ཡུམ་ཆེན་སྐུར་གྱུར་ནསཿ འཁོར་བ་དོང་སྤྲུགས་འགྲོ་དོན་མཐར་ཕྱིན་དམིགས
སྐབས་སུ་དངོས་འབྱོར་ཚོགས་ཀྱི་འཁོར་ལོའང་བྱ༔ གཉན་ཁྲོད་གཞན་དུའང་དེ་
བཞིན་བྱ་བ་སྟེ , ཐ་མ་རྗེས་གཅོད་མན་ངག་ཟབ་མོ་ནི༔ · མཐར་རྫོགས་དུས་སུ་
གཉན་ཁྲོད་མལ་ས་དེརཿ ཐོ་བརྩིགས་དབུས་དེར་ཨཱཡིག་གིས་མཚན་པ༔ རིན་
ཆེན་རི་རབ་འབར་བ་ལྷུན་མཐོར་བསྒོམ༔ དབུས་སུ་རིན་ཆེན་བཀོད་མཛེས་ཕོ་བྲང་
ནང༔ རིན་ཆེན་པདྨ་ཉི་ཟླའི་ཁྲི་སྟེང་དུ༔ རྒྱལ་བའི་ཡུམ་ཆེན་ཤེས་རབ་ཕ་རོལ་ཕྱིན༔
118



ཡང་གསང་ཐུགས་ཐིག་ཁྲིད་ཡིག་སྐོར། ༡༽ ་
་ བཙོ་མ་གསེར་མདོག་རྡོ་རྗེའི་སྐྱིལ་ཀྲུང་བཞུགས༔ ལོངས་སྐུའི་ཆས་རྫོགས་ཞལ་
དཀྱིལ་ཕྱོགས་བཞིར་གཟིགསཿ དང་པོའི་ཕྱག་གཉིས་གསེར་རྡོར་གླེགས་བམ་འཛིན༔
འོག་གཉིས་མཉམ་བཞག་དགོས་འདོད་ཀུན་འབྱུང་བའི༔ བུམ་པ་འཛིན་ཅིང་དངོས་
གྲུབ་ཆར་ལྟར་འབེབསཿ ལྷ་འདྲེ་དབུལ་ཕོང་སྡུག་བསྔལ་ཀུན་སེལ་ཞིང༔ ཞལ་
ནས་ཆོས་ཀྱི་སྒྲ་དབྱངས་སྒྲོག་པ་ཡིསཿ དངོས་མེད་དད་གུས་ཡེ་ཤེས་རྒྱུད་ལ་སྐྱེས
ཡུམ་ཆེན་ཐུགས་དགོངས་རྟོགས་ཤིང་གྲོལ་བར་དམིགསཿ དེ་ནས་གོམ་པ་བརྒྱད་
ཅུ་འདས་པའི་སར༔ རང་ཉིད་རྣལ་འབྱོར་མ་ཡི་བསྒོམ་བཟླས་བྱ ལྷ་དང་འདྲེར་
རྟོག་གཉིས་འཛིན་ཤུབས་ལས་ཐོན སྤང་བླང་ཡེ་ཟད་གདོད་མའི་གཤིས་ལ་བཞག
དེ་ནས་རྗེས་ཐོབ་སྤྱོད་པ་གང་དགར་རོལཿ གནད་ཀྱི་མན་ངག་འཛིན་པ་རང་གྲོལ་
ཆོསཿ ཉམས་བླང་ཚོགས་རྫོགས་སྒྲིབ་དག་དངོས་གྲུབ་ཐོབ༔ ཁྲེགས་ཆོད་གནད་
ཀྱི་གདམས་པའི་དོན་རྟོགས་ཤིངཿ སངས་རྒྱས་བཟང་པོ་ཐོབ་པའི་རེ་བ་དངཿ སྡུག་
བསྔལ་འཁོར་བར་ལྷུང་བའི་དོགས་པ་གཉིསཿ ཡོངས་ཟད་ཆོས་ཀྱི་དབྱིངས་ཀྱི་ཡེ་
ཤེས་ཆེ༔ དཔེ་ཡི་ཡེ་ཤེས་རིག་པ་ཟང་ཁ་མ གང་ཤར་མི་ཞེན་ཤར་གྲོལ་དུས་
མཉམ་སྟེ༔ བཟང་ངན་དགེ་སྡིག་རེ་དོགས་རྣམ་གཡེངས་ཀུན༔ བཟང་ངན་མེད་དེ་
ཤར་ཚེ་འཛིན་པ་བྲལཿ གོས་པ་མེད་དེ་གྲོལ་ཚེ་རྩ་བ་བྲལཿ འདི་དོན་རྟོགས་ཚེ་
ཆོས་སྐུའི་དགོངས་པའོ༔ རྟོགས་པའི་ཐབས་ནི་བླ་མའི་མན་ངག་སྟེ༔ བོགས་འདོན་
ཐབས་ནི་འཛིན་པ་རང་གྲོལ་ཆོས མངོན་གྱུར་འབྲས་བུ་ཐབས་ཀྱི་ལམ་མཆོག་སྟེ
འབྲས་བུ་མ་ཐོབ་བར་དུ་འབད་པར་བྱ༔ ཉམས་ལེན་གཅོད་ཀྱི་གདམས་པ་ཟབ་
119.



མདོ་མཁྱེན་བརྩེའི་གསུང་འབུམ།
མོའོ༔ ཡང་གསང་ཊཀྐིའི་ཐུགས་ཐིག་ཆེན་མོ་ལས༔ སྐལ་ལྡན་རྗེས་འཛིན་དོན་ ་
ཁྲིད་ནོར་བུའི་ལུགས༔ རིན་ཆེན་གསེར་གྱི་ཡི་གེ་ཅན་ཞེས་པ བདག་ཉིད་དྲི་མ་
མེད་པའི་དགོངས་དོན་ཏེ ཁྲིད་རྐང་ཉེར་ལྔ་ཡིད་བཞིན་ནོར་འདྲའི་ཆོས༔ སྐལ་
མེད་ལོག་ལྟ་ཅན་ལ་གུ་རྒྱ་རྒྱ༔ སྐལ་ལྡན་དབང་རབ་ཐེ་ཚོམ་བྲེལ་བ་རྣམསཿ འདི་
ཡི་ལམ་གྱིས་འབྲས་བུ་མ་ཐོབ་ན ང་ཉིད་བདེན་པར་སྨྲ་བས་ཁྱོད་བསླུས་སོ༔ དེ་
ཕྱིར་གཅེས་པར་ཟུང་ལ་ཉམས་སུ་ལོངསཿ དངོས་གཞིའི་ང་དང་དགོངས་པ་མཉམ་
པར་ངེས… ༈ མཐིང་ཤོག་གསེར་གྱི་ཡི་གེ་ཅན༔ ངོ་མཚར་བརྡ་རིས་ལས་ཕབ་
བཞིན༔ དྲི་མ་མེད་པས་དག་པར་བགྱིསཿ རིག་པའི་ཁྱེའུས་ལེགས་པར་བྲིས
འདི་ལ་ཐེ་ཚོམ་མི་དགོས་སོ༔ བཀའ་འདི་སྔགས་ཀྱི་སྲུང་མ་དང༔ སྤུ་གྲི་མཆེད་
གསུམ་ལག་ཏུ་གཏད༔ ཐུབ་པར་སྲུངས་ཤིག་དམ་ཚིག་རྒྱ གཏེར་བདག་དྲག་
རྩལ་ཁྱོད་ལ་གཏད༔ སྐལ་མེད་ལོག་ལྟ་ཅན་དག་དང༔ བཀའ་རྐུན་ལག་ཏུ་ཤོར་
གྱུར་ན༔ ཁྱེད་ཅག་སྲོག་སྙིང་འགས་ཏ་རེ༔ དེ་ཕྱིར་སྙིང་ལས་གཅེས་པར་སྲུངས
ས་མ་ཡ༔ རྒྱ་རྒྱ་རྒྱ༔ ཁ་ཐཾ༔ ལེའུ་དང་པོའོ༔ དགེའོ། །དགེའོ། །དགེའོ།། །།
དེ་ནས་ནང་ལྟར་རུ་ཤན་བྱ་བ་ལཿ རིགས་དྲུག་འཕེན་བྱེད་དུག་ལྔའི་ས་བོན་
དང་༔ བག་ཆགས་ལུས་ཀྱི་འཛིན་པ་སྦྱོང་བའི་ཕྱིར༔ རང་རིག་ཡེ་ཤེས་མཁའ་འགྲོ་
མཐིང་གསལ་ལཿ བག་ཆགས་སྐྱོན་གྱིས་མ་གོས་རྒྱན་སྤངས་ཤིང༔ ནུ་འབུར་བྷ་
ག་ལང་ཚོ་རབ་ཏུ་རྒྱས༔ ཉོན་མོངས་ཟ་ཕྱིར་ཤིན་ཏུ་ཁྲོ་གཏུམ་རྔམསཿ རང་ལུས་
རྣམ་ཤེས་དང་བཅས་ཚང་བ་ཡི༔ གཏི་མུག་ཤ་དང་ཞེ་སྡང་རུས་པ་སྟེ༔ འདོད་
120



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཆགས་ཁྲག་དང་ང་རྒྱལ་དྲོད་ཀྱི་ཁམསཿ ཕྲག་དོག་རླུང་སོགས་ས་བོན་བག་ཆགས་
གནསཿ རྟེན་གཞི་སྙིང་གི་རྩ་འཁོར་ལས་མཆེད་ཅིངཿ བག་ཆགས་སྣང་གཟུགས་
ལུས་ཀུན་ཁྱབ་པ་སྟེ ཉིན་གྱི་ཉོན་མོངས་མཚན་གྱི་ཉིང་འཁྲུལ་སྤེལ བག་ཆགས་
འཁོར་བར་འཕེན་པའི་རྒྱུ་ཡིན་ཏེ༔ དེ་ཉིད་སྦྱོང་ཕྱིར་རང་རིག་མཁའ་འགྲོ་མསཿ
རང་ལུས་དུག་ལྔ་ཤ་ཁྲག་རུས་དྲོད་དབུགསཿ ཀུན་གཞི་བག་ཆགས་དང་བཅས་
ལྷག་མེད་དུ༔ བཞད་སྒྲ་དང་བཅས་ཟོས་ཤིང་རང་ལུས་ཀྱི ཡེ་ཤེས་མེ་རླུང་ཆུ་
ཡིས་རྣམ་པར་སྦྱངས༔ ཡེ་ཤེས་འོད་ལྔ་འཁྱིལ་བས་ལུས་གང་ཞིང༔ རླུང་གནད་
སྨད་བསྐྱིལ་རིག་པ་རང་བབ་བཞག མཉམ་བཞག་སད་ཚེ་ཧ་སྒྲ་གསུམ་གྱི་མཐརཿ
སྣང་བ་གདོང་འདེད་གང་དགར་སྤྱོད་པའོ༔ འདི་ནི་གནད་ཀྱི་གདམས་པ་ཟབ་མོ་
སྟེ གནས་སྐབས་སྒོ་གསུམ་ནད་གདོན་བག་ཆགས་སྦྱོང༔ སྒྲིབ་པ་ཡོངས་དག་
མཐར་ཐུག་འོད་སྐུར་གྲོལ༔ འཁོར་བར་འཕེན་བྱེད་སྒོ་གསུམ་འཛིན་ཞེན་དག
ཉོན་མོངས་ཡེ་ཤེས་རུ་ཤན་འབྱེད་པ་སྟེ དྲང་སྲོང་མཁའ་འགྲོའི་གདམས་པ་ཟབ་
མོའོ༔ སྙན་རྒྱུད་ཡི་གེ་མེད་པའི་སྐོར་རོ༔
121



ཡང་གསང་ཐུགས་ཐིག་ཁྲིད་ཡིག་སྐོར།
ཉ༽ །
མོ། ཡང་གསང་མཁའ་འགྲོའི་ཐུགས་ཐིག་ལས
སྙན་བརྒྱུད་ཟབ་པའི་མཐར་ཐུག་
་ བཞུགས
་
123



མདོ་མཁྱེན་བརྩེའི་གསུང་འབུམ།།
ནཱཾ། ཊཱཊཱཏྟཎཀཱ་ཀ དབྱིངས་རིག་དབྱེར་མེད་སྟོང་གསལ་ཆོས་ཀྱི་སྐུ༔ ཀུན་
བཟང་ཡབ་ཡུམ་ཞི་ཆགས་ཁྲོ་བོའི་གརཿ རྣམ་རོལ་མ་ངེས་སྣ་ཚོགས་གཟུགས་སྐུར་
སྟོན ཡེ་ཤེས་འདུས་མ་བྱས་པའི་ཀློང་ལ་འདུད༔ རྡོ་རྗེ་ཕག་མོའི་ཐུགས་ཀྱི་ཐིག་
ལེའི་བཅུདཿ འབྲས་བུའི་མན་ངག་ལོངས་སྐུ་ཆེན་པོའི་ཞིངཿ འཁོར་ལོས་སྒྱུར་
བའི་ཐུགས་ཀྱི་བརྣག་བྱའི་ཆོསཿ སྲིད་པ་འདི་ན་སྔོན་ཆད་མ་གྲགས་པཿ བདག་
ཉིད་དྲི་མ་མེད་པས་ལེགས་པར་སྟོན༔ དོན་གཉེར་སྐལ་ལྡན་ཕོ་མོས་དང་དུ་ལོངས
བཀའ་དང་གཏེར་གྱི་སྲུང་མ་མ་གཡེལ་ཅིག དེ་ལ་ཡང་གསང་མཁའ་འགྲོའི་ཐུགས་
ཐིག་གི་སྔོན་འགྲོའི་སྨིན་གྲོལ་ནོད་ཅིང་དམ་ཚིག་ལ་གཅེས་སྤྲས་སུ་བྱེད་ཅིང་ཡིད་
ཆེས་ཀྱི་གདེང་ཚུགསཿ ལོག་ལྟའི་མུན་པ་སངས ཕྱིར་མི་ལྡོག་པའི་དད་པ་ཐོབ༔
ཐེ་ཚོམ་གྱི་འཕྲང་ལས་གྲོལ་བའི་གང་ཟག་དབང་རབ་ཉོན་མོངས་ཀྱི་ཤུགས་ཆེ་བ་
དག་ལ་བླ་མ་དང་མཁའ་འགྲོའི་བཀའ་ཡིས་གནང་བ་ཐོབ་པའི་ཚེ༔ བཙན་ཐབས་
སུ་གྲོལ་བའི་གདམས་པ་དངོས་གཞིའི་ཉམས་ལེན་ཆེན་པོའི་རིམ་པ་ལ༔ ཐོག་མར་
ཐུན་མིན་དྲང་སྲོང་ལུགསཿ གཟེར་ལྔའི་མན་ངག་བསྟན་པར་བྱ༔ དང་པོ་བག་
ཆགས་ལུས་འདི་ཉིདཿ འབྱུང་བ་རླུང་གིས་བསྐྱེད་པ་དང༔ ཕྱི་སྣོད་རླུང་ལ་བརྟེན་
པའི་ཕྱིརཿ སྦྱོང་བའི་མན་ངག་འདི་ལྟ་སྟེ༔ བརྟན་པ་སྣོད་ཀྱི་འཇིག་རྟེན་ཁམས
གསེར་གྱི་བྱེ་མ་བརྡལ་བའི་ཞིང༔ རིན་ཆེན་རི་རབ་བརྩེགས་པའི་སྟེང༔ རང་ཉིད་
ཏིང་འཛིན་ལ་གནས་བསམཿ ཡིད་ལ་མེད་པ་ཕྱོགས་བཞི་ནསཿ དྲག་པོའི་རླུང་
བསྐྱོད་རང་ལུས་ཁྱེར༔ ཕྱི་སྣོད་འཇིག་རྟེན་ཀུན་གཏོར་ཞིང༔ རང་ལུས་ཤོག་སྐྱ་
124



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
རླུང་བསྐྱོད་བཞིན༔ རང་དབང་མེད་པ་ཕྱོགས་ཀུན་གཡོ༔ འཇིགས་སྐྲག་བཟོད་པར་
དཀའ་བ་ཡིས༔ རང་ལུས་བག་ཆགས་རྣམ་རྟོག་གཏོརཿ འབྱུང་བ་རང་གི་ཀློང་དུ་
འདྲེསཿ མཐར་ཉིད་སྟོང་གསུམ་མི་དམིགས་ངང བར་སྣང་སྟོང་བའི་དབྱིངས་རུམ་
པཿ རང་རིག་ཨཱཡིག་ལྗང་གུ་ལཿ ཤེས་པ་གཞན་དུ་མ་ཡེངས་བརཿ ཅི་གནས་
བཞག་མཐར་མི་དམིགས་ངང༔ ཀ་དག་རིག་པའི་ཀློང་དུ་བརཿ བྱ་གྲུབ་ཡེ་ཤེས་
རླུང་སྦྱོང་ངོ༔ ༈ གཉིས་པ་དྲོད་ཉིད་མེ་ཁམས་དང༔ ཕྱི་སྣོད་མེ་ལས་གསོ་བའི་ཕྱིར༔
སྦྱོང་བའི་མན་ངག་འདི་ལྟ་སྟེ༔ ཕྱི་སྣོད་ནགས་ཚལ་འཐུག་པོའི་དབུསཿ དཔག་
བསམ་ལྗོན་པའི་རྩེ་མོ་རུ༔ རང་ཉིད་མཉམ་བཞག་ལ་གནས་ཚེ ཕྱོགས་བཞིར་ཤུགས་
དྲག་མེ་འབར་ཞིངཿ ཕྱི་སྣོད་འཇིག་རྟེན་གཞོབ་ཐུལ་བསྲེགསཿ སྔངས་སྐྲག་སྡུག་
བསྔལ་བཟོད་མེད་ངངཿ རང་ལུས་བག་ཆགས་རྣམ་རྟོག་བསྲེགསཿ འབྱུང་བ་རང་
གི་ཀློང་དུ་ཐིམ༔ མེ་ཡང་སྐྱེ་མེད་མཁའ་ལ་ཡལཿ སྣང་སྲིད་སྟོང་པ་ཉིད་ཀྱི་ངང༔
རང་རིག་མཁའ་ལ་ཨཱདམར་པོ༔ གཉིས་བརྩེགས་ཡེ་ཤེས་མེ་ལྕེ་འབར༔ ཤེས་པ་
མ་ཡེངས་རྩེ་གཅིག་གཏད༔ དེ་ཡང་དམིགས་མེད་རིག་པའི་ངང༔ སོར་རྟོག་ཡེ་ཤེས་
མེ་སྦྱོང་ངོ༔ ༈ གསུམ་པ་རང་ལུས་ཆུ་ཡི་ཁམས༔ ཕྱི་སྣོད་ཆུར་བརྟེན་དེས་གསོ་
ཕྱིརཿ སྦྱོང་བའི་མན་ངག་འདི་ལྟར་བྱ༔ ཕྱི་སྣོད་སྨན་ལྗོངས་ཉམས་དགའི་དབུས༔
རང་ཉིད་ཏིང་འཛིན་ལ་གནས་པརཿ འོག་གཞིར་མཚོ་ཆེན་བཞི་བརྡོལ་ཏེ སྣོད་
ཀྱི་འཇིག་རྟེན་ཐམས་ཅད་ཀུན༔ ལན་ཚྭ་ཆུར་བཞུས་ཇི་བཞིན་གྱུརཿ རང་ལུས་རྒྱ་
མཚོ་ཆེན་པོར་བསྐྱལཿ སྔངས་སྐྲག་མྱ་ངན་བཟོད་མེད་པརཿ རང་དབང་གཏད་སོ་
125



མདོ་མཁྱེན་བརྩེའི་གསུང་འབུམ།
མེད་པར་ཁྱེརཿ རྣམ་རྟོག་བག་ཆགས་ལུས་བཅས་སྦྱངསཿ - འབྱུང་བ་རང་གི་ཀློང་
དུ་ཐིམ - ཆུ་ཉིད་ནམ་མཁའི་དབྱིངས་སུ་ཡལཿ དམིགས་མེད་སྟོང་པའི་ངང་ཉིད་
ལསཿ རང་རིག་མཁའ་དབྱིངས་ཨཱཐདཀར་པོ༔ བཞི་བརྩེགས་གསལ་འཚེར་སེམས་
བཟུང་ཞིངཿ ཟླ་དཀྱིལ་ཆུ་ཡི་དཀྱིལ་འཁོར་བསྒོམ༔ དམིགས་མེད་ཀ་དག་ངང་དུ་
བཞག མེ་ལོང་ཡེ་ཤེས་ཆུ་སྦྱོང་ངོ་༔ ༈ བཞི་པ་ཤ་རུས་ས་ཡི་ཁམསཿ ཕྱི་སྣོད་ས་
ལ་བརྟེན་པའི་ཕྱིརཿ སྦྱོང་བའི་མན་ངག་ཟབ་མོ་ནི༔ ཕྱི་སྣོད་རི་རབ་དཔང་མཐོའི་
དབུས༔ རིན་ཆེན་མཚོ་དབུས་པད་སྡོང་རྩེར༔ རང་ཉིད་མི་གཡོ་ཏིང་འཛིན་དང༔ ཕྱོགས་
བཞིར་འཇིགས་པའི་ས་གཡོས་ཤིང༔ སྔངས་སྐྲག་སྡུག་བསྔལ་དཔག་མེད་དང
ཕྱི་སྣོད་རང་ལུས་བཅས་པ་ཀུན༔ ཕྱེ་མར་འཐག་ཅིང་གཅིག་ཏུ་འདྲེས༔ འབྱུང་བ་
རང་གི་ཀློང་དུ་ཐིམ༔ རང་རིག་ཨཱསེར་སུམ་བརྩེགས་གསལ༔ ཀུན་ཏུ་ཐོགས་མེད་
རྒྱུ་བ་ཡིས༔ ས་ཡང་རང་ཞིག་ནམ་མཁའི་ངང༔ མཁའ་དབྱིངས་ཡི་གེ་གསུམ་ཉིད་
ལཿ ཤེས་པ་གཏད་ཅིང་སྤྲུལ་བསྒྱུར་བྱ༔ ཡི་གེ་འཇའ་ཚོན་ཡལ་བ་བཞིན༔
དམིགས་མེད་སྟོང་ཉིད་ཆེན་པོའི་ངང༔ མཉམ་ཉིད་ཡེ་ཤེས་ས་སྦྱོང་ངོ༔ ༈ ལྔ་པ་
རྣམ་ཤེས་ནམ་མཁའི་ཁམསཿ ཕྱི་སྣོད་མཁའ་ལ་བརྟེན་པའི་ཕྱིརཿ སྦྱོང་བའི་མན་
ངག་ཁྱད་པར་ཅན༔ ཟག་ཟད་ནམ་མཁའི་ཏིང་འཛིན་ནི༔ རང་ཉིད་མཁའ་ལ་ཆོས་
བདུན་གྱི༔ འདུག་སྟངས་དང་བཅས་ཏིང་འཛིན་གནས བརྟན་པ་སྣོད་ཀྱི་འཇིག་
རྟེན་ཁམསཿ འབྱུང་བ་བཞི་ཡིས་བསྡུས་སོ་ཅོག༔ འོད་དུ་ལྟེམ་མེར་ཞུ་བ་ལས
མཐིང་གསལ་ནམ་མཁའི་ངང་དུ་འདྲེས༔ ནམ་མཁའ་ཧུབ་ཀྱིས་དྲང་བ་ལས༔ རང་
126. .



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ལུས་སྔོ་མེར་ཁྲིགས་སེ་གལཿ བག་ཆགས་རྣམ་རྟོག་ལུས་དང་བཅསཿ རྣམ་ཤེས་
མཁའ་ཀློང་ཡངས་པར་འདྲེསཿ སྦྱངས་ཤིང་དར་ཅིག་ནམ་མཁའི་ངང༔ སླར་ཡང་
མཁའ་ལ་འཇའ་ཚོན་བཞིན མཐིང་གསལ་ཨཱཡིག་ལྔ་བརྩེགས་བསྒོམཿ ཤེས་པ་
མ་ཡེངས་རྩེ་གཅིག་གཏཔཿ འབྱོང་ཚེ་ཡས་མས་གཅིག་ཐིམ་གྱི དབུས་མ་ཉིད་
དང་རོ་གཅིག་འདྲེས༔ དེ་ཉིད་འཕེལ་ཚེ་རི་རབ་ཙམཿ རིམ་བཞིན་ཇེ་ཆུང་ཡུང་འབྲུ་
དང༔ རྡུལ་ཕྲན་ཙམ་དུ་ཤེས་པ་གཏཔཿ ཆེ་ཆུང་རེས་མོས་རྩལ་སྦྱོང་ཞིངཿ ཤིན་ཏུ་
འབྱོང་ཚེ་རང་རིག་རྟེན༔ སྐྱེ་མེད་ཡི་གེ་རྒྱ་སྲན་ཙམ༔ གང་ལའང་ཐོགས་མེད་རྒྱུ་བ་
དང༔ དག་པའི་ཞིང་དང་རིགས་དྲུག་གནསཿ གང་དུའང་ཉུལ་ཞིང་དོན་སྒྲུབ་དང༔
འབྱུང་བཞི་སྦྱོང་ཞིང་ཟང་ཐལ་རྒྱུ འདི་ཡིས་གྲུབ་འབྲས་མངོན་གྱུར་ཚེ འབྱུང་
ལྔའི་ཡི་གེར་བསླབ་པ་ནི༔ མས་ནས་རིམ་བཞིན་ལྗང་སེར་མཐིང༔ དཀར་དམར་
ཨཱཡིག་ལྔ་བསྒོམ་ཞིངཿ དེ་ཡང་རང་འོད་ཀློང་དུ་འདྲེས༔ སླར་ཡང་མི་དམིགས་
ནམ་མཁའི་ངང༔ འབྱུང་བཞི་ཟད་པ་བསྒྲུབ་པའོ༔ གནད་ཀྱི་མན་ངག་ཁྱད་པར་
འཕགསཿ དྲང་སྲོང་མན་ངག་སྔོན་འགྲོ་བ གཟེར་ལྔ་གནད་ཀྱི་གདམས་པ་འདི
ཡེ་ཤེས་མཁའ་འགྲོའི་ཉམས་ལེན་ཏེ ཆོས་དབྱིངས་ཡེ་ཤེས་རྣམ་ཤེས་སྦྱོང༔ འབྱུང་
ལྔ་ཡུམ་ལྔའི་མཁའ་རུ་དག ཉོན་མོངས་ཡེ་ཤེས་ལྔ་རུ་རྫོགསཿ ཕུང་ལྔ་རིགས་
མཆོག་ལྔ་རུ་སྨིན༔ སངས་རྒྱས་ཀུན་གྱི་དབང་རྣམས་ཐོབ༔ རྡོ་རྗེ་ལྟ་བུའི་ཏིང་འཛིན་
གཞི འདི་ཡན་འབྲས་བུའི་ལམ་ཡིན་ནོ༔ ༈ དེ་ནས་སྒྱུ་ལུས་བསྒྲུབ་པ་ལཿ བརྟེན་
པ་སྣོད་ཀྱི་འཇིག་རྟེན་ཀུན༔ དངོས་པོར་མ་གྲུབ་ཝལ་ལེ་ མཚན་མ་ཀུན་བྲལ་
127



མདོ་མཁྱེན་བརྩེའི་གསུང་འབུམ།
འཇའ་ཚོན་བཞིན བདག་མེད་སྒྱུ་མའི་གྲོང་ཁྱེར་འདྲ ཀུན་བརྟགས་བློ་ཡིས་བྱས་
པའི་ཆོས ཤར་ཚེ་ཡུལ་གྱི་སྣང་བ་གསལཿ གྲོལ་ཚེ་སྨྲ་བསམ་བརྗོད་པ་བྲལཿ ངང་
དུ་བཞག་ཚེ་ན་བུན་བཞིན༔ རང་ཡལ་རྗེས་མེད་ཕྱོགས་ལྷུང་བྲལ བན་བུན་ཕྱད་
སྤྱོད་མཐའ་གྲོལ་ཀློང༔ དེ་ལ་གོམས་ཤིང་འདྲིས་པའི་ཚེ༔ རྨི་ལམ་སྒྱུ་མའི་སྣང་
ཚུལ་སྟོན༔ ཉིན་སྣང་འཁོར་བའི་ཆོས་སོ་ཅོག དགྲ་གཉེན་བར་མའི་འདུ་ཤེས་
ཀུན༔ རང་ཡལ་བྱ་ལམ་རྗེས་མེད་བཞིན༔ འཁྲུལ་པའི་བག་ཆགས་དག་པའི་
མཐུས རིམ་བཞིན་དབྱིངས་སུ་གྲོལ་བའོ༔ དེ་ཚེ་བླ་མ་ནང་སྒྲུབ་བཞིན༔ རིག་པ་
ལུས་ལ་གཏད་པ་ཡིསཿ རང་ལུས་གདོས་བཅས་ཟག་པ་ཟདཿ མཁའ་ལ་འཇའ་
ཚོན་ཤར་བ་བཞིན༔ སྣང་ལ་རང་བཞིན་མ་གྲུབ་པཿ སྤྲུལ་པ་ལྟ་བུར་ཤར་བའི་ཚེ༔
ལུས་ཀྱི་འཛིན་ཞེན་དག་པ་ཡིསཿ སྤྱོད་ལམ་ཟས་གོས་སྤྲོས་པ་ཞིག གཞུག་མ་མ་
བཅོས་གཤིས་ཀྱི་ངང༔ དེ་ཚེ་ཙིཏྟ་འོད་ཀྱི་གུར༔ བླ་མ་དྲི་མ་མེད་པ་བསྒོམ༔ ཐུགས་
ཀ་དང་ནི་སུམ་མདོར་ཨཱ༔ དེ་ལ་ཤེས་པ་མ་ཡེངས་གཏརཿ ཡེ་ཤེས་མེ་འབར་བདེ་
དྲོད་བསྐྱེདཿ ཡི་གེ་ལྔ་ཚར་བཟླ་བྱ་ཞིངཿ བླ་མ་རང་སེམས་དབྱེར་མེད་ངང༔ བུམ་
ནང་མར་མེ་ཇི་བཞིན་དུ༔ རང་རིག་ལ་ཤེས་པ་གཏད་རྨི་ལམ་འོད་གསལ་
ངང་དུ་སྦ ཟག་པ་བག་ཆགས་ཡོངས་ཟད་ནསཿ མ་དག་སྒྱུ་མ་ལུས་ཀྱི་ཁམས
དག་པ་འོད་ཀྱི་ལུས་འགྲུབ་ཅིང༔ འཇིགས་མེད་ཆོས་སྐུའི་རྒྱལ་ས་ཟིན༔ ལུས་ནི་
ཤིང་བལ་ལྟར་ཡངས་ཤིངཿ ངག་ཉིད་ཚངས་པའི་དབྱངས་དང་ལྡན༔ རིག་པ་རྡོ་
རྗེའི་ཏིང་འཛིན་ཐོབ༔ རྫུ་འཕྲུལ་ཡ་མ་ཟུང་བསྒྲུབ་ན༔ འདི་ཚེ་འབྱུང་བཞིའི་ཏིང་
----
128
，་ །



ཡང་གསང་ཐུགས་ཐིག་ཁྲིད་ཡིག་སྐོར། … ཉ༽ ་ ་
འཛིན་གྱིསཿ ཐོགས་པ་མེད་པ་མངོན་འགྱུར་རོ༔ ༈ རྨི་ལམ་འོད་གསལ་གདམས་
པ་ནི ཉིན་སྣང་སྤྲུལ་བསྒྱུར་སྣ་ཚོགས་པཿ རབ་ཏུ་གོམས་ཤིང་འདྲིས་བྱས་ནས
མཚན་མོ་གཉིད་དུ་འགྲོ་བའི་ཚེ༔ རང་ཉིད་འོད་ལུས་འཇའ་ལྟར་ཡལ༔ དཀར་
འོད་ཟེར་ཕྱོགས་བཅུར་འཕྲོས༔ བྱིའུ་ལན་པའི་སྒོ་ང་ཙམ༔ རང་བྱུང་རིག་པའི་སྙིང་
པོ་ཅན༔ དེ་ལ་ཤེས་པ་མ་ཡེངས་གཏོརཿ གཉུག་མའི་ངང་དུ་གཉིད་ཟིན་ཚེ༔ དཀར་
ལམ་དམར་ལམ་ནག་ལམ་གྱི སྣང་མཆེད་ཐོབ་གསུམ་རིམ་གྱིས་འཆརཿ དེ་ཚེ་
འོད་ལྔའི་སྣང་བ་ཡིས༔ ཉེ་བར་ཐོབ་པ་ངོས་ཟིན་ཅིངཿ འོད་གསལ་སྟོང་ཉིད་སྤྲོས་
བྲལ་ཀློང༔ ཟུང་འཇུག་བདེ་སྟོང་དབྱེར་མེད་ངང འབྱམས་ཀླས་ཐོད་རྒལ་རྩལ་
རྫོགས་ཤིང རྨི་ལམ་དབྱིངས་སུ་དག་པའི་ཚེ༔ དབང་རབ་ཚེ་འདིར་གྲོལ་བའོ༔
དེ་ལས་སྒྲ་དང་ཟེར་སྣང་ཤརཿ མཚན་མོའི་གཉིད་ཀྱི་རྨི་ལམ་ཀུན༔ བྱིས་པའི་རྩེད་
མོ་མི་རྒན་གྱིས༔ ལོངས་སུ་སྤྱོད་བཞིན་བདག་མེད་ངང༔ འལ་འོལ་ཕྱད་ཁྱོད་ངང་
དྭངས་ཚེ༔ དབང་འབྲིང་འཆི་ཁར་གྲོལ་བའོ༔ དེ་ལས་རྨི་ལམ་སྣང་བ་ལ༔ རྨི་ལམ་
ཉིད་དུ་ངོ་ཤེས་ནསཿ ཉིན་སྣང་བཞིན་དུ་རང་བྱན་ཆུབ༔ འཁྲུལ་བས་གཞན་དབང་
ཡོངས་ཞིག་ནསཿ སྤྲུལ་སྒྱུར་རང་དབང་ཐོབ་པའི་ཚེ༔ རང་རིག་ཨཱ༔ཡིག་ལུས་ཀྱི་
སྦུབས༔ ཆུ་བོ་དག་ལ་ཉ་ལྟར་འཕྱོ༔ རི་བྲག་ཟང་ཐལ་མཁའ་ལྟར་རྒྱུ དམིགས་
པའི་ཡུལ་དེར་བྱ་ལྟར་བགྲོད༔ གང་ལའང་རང་དབང་ཐོབ་པའི་ཚེ༔ སྤྲུལ་པའི་ཞིང་
ཁམས་ཆེན་པོ་རུ༔ རྫུ་འཕྲུལ་སྟོབས་ཀྱིས་ཐོགས་མེད་རྒྱུ༔ སྒྲོ་འདོགས་གཅོད་ཅིང་
དབང་ཞུའོ༔ དེ་ཚེ་སྐྱེ་དང་འཆི་བ་དངཿ སྤྲུལ་སྒྱུར་རང་དབང་ཐོབ་པ་སྟེ༔ ཐ་མའང་
129



མདོ་མཁྱེན་བརྩེའི་གསུང་འབུམ།་་་་
ཆོས་ཉིད་བར་དོར་གྲོལ༔ ཉམས་ལེན་ཁྲེགས་ཆོད་ཐོད་རྒལ་གནད གདམས་
པའི་མཆོག་གྱུར་བླ་མ་བསྟེན འདི་འབྲས་མ་བསླབ་ཆོས་ཀུན་ཤེས མགྲིན་པ་
རྡོ་རྗེའི་གླུ་དབྱངས་ལེན༔ ལུས་ལ་དྲི་ཞིམ་ངད་པ་འབྱུངཿ རྨི་ལམ་སྦྱོང་བའི་གདམས་
པའོ༔ ༈ ལམ་གྱི་ཆ་རྐྱེན་ཁྱད་འཕགས་པཿ གཏུམ་མོ་ཡེ་ཤེས་མེ་ལྕེ་ནི ལུས་
བཀྲུས་སྨན་གྱིས་བྱུགས་པ་དངཿ བདུད་རྩི་ལྔ་ཡིས་ལུས་ཀུན་བྱུག སྔོ་ངད་བསིལ་
བའི་ཟས་ཀུན་སྤངས༔ དྲོད་བཅུད་ཟས་བསྟེན་སྤྱོད་ལམ་དལཿ ཉམས་ཅན་གྲིབ་
འཛེམ་ཁམས་གསོ་ཞིང༔ བླ་མའི་རྣལ་འབྱོར་གནད་དུ་བསྣུན མོས་གུས་གསོལ་
བཏབ་དབང་བཞི་བླང༔ བླ་མ་འོད་ཞུས་རང་ལ་ཐིམ༔ རང་ལུས་མི་དམིགས་སྟོང་
པར་སྦྱངསཿ སྐད་ཅིག་དྲན་རྫོགས་རང་ལུས་ནི༔ དཔའ་བོ་བཛྲ་ཧེ་རུ་ཀཿ དཀར་
གསལ་ཞལ་གཅིག་ཕྱག་གཉིས་པ༔ ཆགས་པའི་ཉམས་ལྡན་ཞི་མ་ཁྲོ རྡོར་དྲིལ་
བསྣོལ་ཐབས་ཡུམ་དང་འཁྲིལཿ ཞབས་གཉིས་མཉམ་བསྒྲད་བཞེངས་སྟབས་ཀྱིས༔
པདྨ་ཉི་ཟླའི་གདན་ལ་འགྱིངཿ ཐོར་ཚུགས་ལྕང་ལོ་ལན་ཚར་ཅན༔ བདེ་བའི་ཡུམ་
མཆོག་དྷཱ་ཀི་མ༔ དམར་གསལ་ཞལ་གཅིག་ཆགས་པའི་ཉམས༔ ཕྱག་གཉིས་གྲི་
ཐོད་ཡབ་མགུལ་འཁྱུད༔ དབུ་སྐྲ་སིལ་མས་སྐུ་རྒྱབ་ཁེབས༔ ཞབས་ཟུང་ཡབ་ཀྱི་
རྐེད་ནས་འཁྲིལཿ ཡབ་ཡུམ་རྒྱན་མེད་འཇའ་ཚོན་བཞིན༔ འོད་དང་འོད་ཟེར་འཕྲོ་
བར་བསྒོམ༔ ལུས་དབུས་དབུ་མ་མཐིང་གསལ་ལཿ སྦོམ་ཕྲ་གསང་མཚན་སྒྲེང་བ་
ཙམ ཡར་སྣ་ཚངས་བུག་ཁ་ཟུམ་འཁྱིལ༔ མར་སྣ་གསང་བའི་གནས་སུ་ཟུག༔ བདེ་
ཆེན་འཁོར་ལོའི་རྩ་འཁོར་དཀར༔ ལོངས་སྤྱོད་འཁོར་ལོའི་རྩ་འཁོར་སེརཿ གྲངས་
130.



ཡང་གསང་ཐུགས་ཐིག་ཁྲིད་ཡིག་སྐོར། ༡༽
ནི་བརྒྱད་ཚན་རེ་རེ་སྟེ ཆོས་ཀྱི་འཁོར་ལོའི་རྩ་འཁོར་མཐིལཿ སྤྲུལ་པའི་འཁོར་
ལོའི་རྩ་འཁོར་དམརཿ གྲངས་ནི་བརྒྱད་ཚན་གཉིས་རེའོ༔ སྦུབས་སྟོང་རྩེ་སྤྲད་རེ་
རེ་ལསཿ རྩ་ཕྲན་མཆེད་པས་ས་མ་ཡཿ བདེ་སྐྱོང་འཁོར་ལོ་ལྗང་གསལ་ཏེ རྩ་
འཁོར་བདུན་གསུམ་གསང་རྩེར་འདུམ རོ་རྐྱང་གཡས་གཡོན་དཀར་དམར་གཉིས
མར་སྣ་དབུ་མ་ནས་གྱེས་པཿ སྣ་བུག་གཉིས་སུ་ཧར་རེ་ཟུག ཉོན་མོངས་འབྱུང་
ལྔ་བག་ཆགས་དང༔ ཤེས་སྒྲིབ་ནད་གདོན་དྲི་མའི་ཚོགསཿ རླུང་རོ་དགུ་འབུད་ཧ་
སྤྲུག་གིསཿ སྦྱངས་ཤིང་སངས་སངས་དག་པར་བསམ༔ དབུ་མའི་ཡར་སྣར་ཧཾ་
ཡིག་དཀརཿ མར་སྣར་ཐིག་དམར་ཨ་ཐུང་གནསཿ རྩ་གསུམ་སངས་རྒྱས་ཀུན་
འདུས་དཔལཿ བླ་མ་ཡབ་ཡུམ་ངོ་བོར་བསམཿ སྣོད་བཅུད་བཀྲག་མདངས་འབྱུང་
ལྔའི་བཅུད༔ མཁའ་རླུང་མཐིང་ཀའི་རྣམ་པར་དྲངསཿ འགུགས་བསྐྱིལ་གནད་ལ་
གོམས་བྱས་ནསཿ བདེ་སྐྱོང་སྒོ་གཉིས་ཅུང་ཟད་བསྟེན༔ མཁའ་འགྲོ་སྦྱར་བའི་ཡེ་
ཤེས་ཟེརཿ བདེ་བའི་འཁོར་ལོ་བཟུང་ནས་ཏཿ དབུ་མ་རྩ་འཁོར་རྩ་ཕྲན་བཅས
བདེ་ཆེན་འཁོར་ལོའི་བར་ཁྱབ་ཅིང བཟོད་དུ་མེད་པའི་དྲོད་འབར་ ཁྲོ་རྒྱལ་
ཡེ་ཤེས་མེ་དང་མཚུངསཿ སྲིད་གསུམ་སྲེག་པའི་ནུས་ལྡན་དམིགསཿ དེ་ཚེ་བླ་མས་
དགྱེས་པ་བསྐྱེདཿ སྟོང་ཉིད་ཞུ་བདེའི་ཉམས་རྒྱས་ཤིང༔ བྱང་སེམས་ཡེ་ཤེས་
བདུད་རྩི་བབ བདེ་ཆེན་ནས་བཟུང་བདེ་སྐྱོང་བར༔ གཙོ་འཁོར་རྩ་འཁོར་རྩ་ཕྲན་
ཀུན༔ དཀར་དམར་འདྲེས་པའི་ཐིག་ལེས་ཁྱབཿ བུདྡྷ་རཏྣ་བཛྲ་དངཿ པདྨ་ཀརྨའི་
རིགས་བསྡུས་པའི༔ ལྷ་ཚོགས་མཆོད་ཅིང་སྒྲིབ་བཞི་དག༔ དབང་བཞི་རྫོགས་
131



མདོ་མཁྱེན་བརྩེའི་གསུང་འབུམ།
ཤིང་སྐུ་ལྔར་སྨིན༔ བདེ་དྲོད་རབ་འབར་ཆོས་ཉིད་ཉམས༔ སྟོང་ཉིད་དགའ་བཞི་
ཡེ་ཤེས་ཀྱིསཿ ལྷན་སྐྱེས་འཕོ་མེད་བདེ་ཆེན་ཐོབ༔ བྲབ་གཞིལ་རྩ་བཤད་ཕོ་བསྐོར་
གཅུད༔ ཆུན་བཙལ་ཧ་སྤྲུག་ལྡོག་འདྲེན་དངཿ རིགས་ལྔའི་འཁྲུལ་འཁོར་གནད་ལ་
བསླབཿ བདེ་དྲོད་འབར་ཞིང་གོས་མི་དགོསཿ འབྱུང་བ་ཟད་ཅིང་ཡེ་ཤེས་འགྲུབ༔
འབྱུང་བཞི་ཟད་པའི་ཏིང་འཛིན་ནི༔ གང་བབ་རྩ་འཁོར་སྐྱེ་མེད་ཀྱི༔ ཡི་གེ་གསལ་
གདབ་བུམ་ཆེན་བཟུང་ ཡི་གེའི་འོད་ཀྱིས་སྣོད་བཅུད་སྦྱང༔ རང་ལུས་འོད་ཞུས་
ཨཱདང་འདྲེས༔ རང་འོད་འབར་ཞིང་གསལ་འཚེར་བསྒོམ༔ དེ་ལ་གོམས་ཤིང་
འདྲིས་པའི་ཚེ འབྱུང་བ་ལྔ་ལ་རང་བྱན་ཆུབ བསྲེགས་སྦྱོང་གཏོར་གནོན་སྦྱོང་བ་
སོགསཿ ལས་ལྔ་འགྲུབ་ཅིང་ཏིང་འཛིན་འཕེལ ཟག་པ་ཟད་པའི་གདམས་པའོ༔
རྩ་མདུད་གྲོལ་བའི་གདམས་པ་ནི༔ སྤྱི་བོར་ཡི་གེ་ཧཱུྃ་དང་གཞན རིམ་བཞིན་བློ་
ཧཱུྃརཾཝཨོཾནྟེ རོ་རྐྱང་སྤང་བའི་དབུ་མའི་སྣེ༔ དུས་མེ་རྡོ་རྗེ་རྩེ་ལྔ་དང༔ དུས་འཛིན་
པདྨ་འདབ་བརྒྱད་ཀྱི༔ ཁ་སྦྱོར་གཙོ་བོ་རྩ་འཁོར་འཕྲོད༔ བུམ་ཆེན་བཟུང་ཞིང་བདེ་
བ་སྐྱེད༔ གྲོགས་ཀྱི་རྩ་ལས་བྱུང་བ་ཡིས༔ འོད་ཟེར་ཡེ་ཤེས་མེ་ལྕེའི་ཟེར བྱུང་
ཞིང་གསང་བའི་རྩ་འཁོར་བརྒྱུད སྐབས་སུ་བབ་པའི་ཡི་གེ་སྦར༔ གནས་ཀྱི་རྩ་
འཁོར་ཁྱབ་པ་ཡིས༔ གཞོབ་ཐུལ་བསྲེགས་སྦྱངས་འོད་དུ་འཁྱིལཿ བླ་མ་ཡབ་ཡུམ་
སྐུ་ཕྲ་མོས༔ རྩ་འཁོར་གང་ཞིང་བྲོ་གར་བསྒྱུར༔ སྟོང་ཉིད་བདེ་བའི་རོས་ཚིམས་
ཤིང སྦྱོར་མཚམས་འོད་ཀྱིས་བསྲེགས་སྦྱངས་ནས སྟོང་ཉིད་ཡེ་ཤེས་དང་དུ་
བལཿ རླུང་ཉིད་ཕྱི་ནང་རེས་མོས་བཟུངཿ འཕེན་བསྐྱིལ་དགྲམ་པའི་གནད་ལ་



ཡང་གསང་ཐུགས་ཐིག་ཁྲིད་ཡིག་སྐོར། ཉི༽
བསླབཿ དེ་ཚེ་ཆོས་ཉིད་འར་འུར་གྱིསཿ འཁྲུལ་འཁོར་ཅི་དགར་ལོངས་སུ་སྤྱོད
ཐོད་རྒལ་རྒྱབ་ཆོས་དང་འདྲིས་ན རྩ་མདུད་གྲོལ་བ་ང་ཡི་བཀ༢ དེ་ནས་རླུང་གི་
ལས་ཕྲན་ནི༔ སྙིང་གར་འོད་ཀྱི་བྷནྡྷ་བསྒོམ༔ དེ་སྟེང་བླ་མ་ཡབ་ཡུམ་མཐིང༔ ཤིན་
ཏུ་ཁྲོས་པའི་ཆ་ལུགས་ཀྱིསཿ སྦྱོར་མཚམས་དྲག་པོའི་འོད་ཟེར་ནི༔ ཕྱོགས་བཅུར་
འཕྲོས་པས་རྒྱལ་བའི་བྱིན དཔའ་བོ་མཁའ་འགྲོའི་སྲོག་སྙིང་བཅུད༔ སྣོད་བཅུད་
བཀྲག་མདངས་ཀུན་བསྡུས་ནསཿ ཟག་མེད་བདེ་ཆེན་རབ་སྦྱོར་བས བྱང་སེམས་
བདུད་རྩི་ལྔ་ལྡན་བབ བྷནྡྷ་ལྟེམ་གྱིས་གང་བར་དམིགསཿ འཆི་མེད་ཚེ་ཡི་རིག་
འཛིན་དང༔ དཔའ་བོ་མཁའ་འགྲོ་སྟོང་སྲོག་དབང ཆོས་ཉིད་དོན་རྟོགས་རྣལ་
འབྱོར་པསཿ འོག་སྒོ་ཅུང་ཟད་བསྟེན་བྱས་ལཿ བར་རླུང་བུམ་པ་ཅན་དུ་བསྐྱིལ
རྩོལ་བཅས་རླུང་གི་སྤྲོས་པ་ཞིག ལྟ་བ་སྤྲོས་བྲལ་ནམ་མཁའི་ངང༔ སྒོམ་པ་
བསྐྱེད་རིམ་ལྷར་ཤར་བ༔ སྤྱོད་པ་དམིགས་པའི་ལྡེ་ཁ་བསྒྱུར… རྩོལ་མེད་ཨ་ཏི་
ཡང་གསང་ལུགས ལམ་འདི་འགྲུབ་པར་ཐེ་ཚོམ་མེད༔ ལམ་འདིར་གོམས་ཤིང་
འདྲིས་པ་ཡིས༔ རྩ་རླུང་ཐིག་ལེ་ལས་སུ་རུངཿ ཟག་བཅས་འབྱུང་བ་ལྔ་པོ་ཟད
གཤང་ཆུའི་དྲི་མ་མི་འབྱུང་ཞིངཿ འདུ་བའི་ནད་དང་མི་བདེ་ཡལ༔ འབྱུང་བ་ལྔ་ལ་
དབང་བསྒྱུར་ཅིངཿ སྐུ་ལྔའི་ཞིང་དུ་གྲོལ་བའོ༔ ༈ དེ་ནས་གནད་ཀྱི་གདམས་པ་ནི༔
ཐབས་ཀྱི་ལམ་མཆོག་ཟབ་མོ་མཿ ཐོག་མར་བླ་མ་གསང་སྒྲུབ་དངཿ ཡི་དམ་ལྷ་
ཡི་བསྙེན་སྒྲུབ་འབད༔ དངོས་གཞི་དཔའ་བོ་ཡབ་ཡུམ་བསྒོམ༔ ཕོ་མོ་གང་ཡིན་
རིགས་སྦྱར་བསཿ ཡབ་དང་ཡུམ་དུ་གསལ་གདབ་ལཿ ཡུམ་གྱི་དབུ་མའི་མར་སྣ་
133



མདོ་མཁྱེན་བརྩེའི་གསུང་འབུམ།
ལཿ ཟེའུ་འབྲུ་གྱེས་པའི་རྩ་འཁོར་ནི༔ གཙོ་བོ་ཉི་ཤུ་རྩ་གཅིག་ལཿ བདེ་བའི་རྩ་
ཕྲན་ལྔ་བཅུ་གཉིསཿ དབུས་སུ་བདེ་བའི་ཞིང་གནས་ཏཿ ཁ་ཁ་མུ་ཁའི་རྩ་གཞུག་
གོ ཡབ་ཀྱི་རྡོ་རྗེ་ནོར་བུ་ཉིདཿ དབུ་མ་ཇེ་ཕྲར་རྩ་འཁོར་འདུསཿ གཙོ་བོ་ཉེར་
གཅིག་རྩ་ཕྲན་འཁོརཿ སུམ་ཅུར་འདུས་པའི་ནོར་བུའི་དཔལཿ ཡུམ་གྱི་རྩ་འཁོར་
ཞལ་སྦྱོར་ཞིངཿ བྱང་སེམས་འབབ་པའི་བདེ་བའི་རྩ འཕོ་བ་ཁ་ཁ་མུ་ཁར་སྦྱོརཿ
ཡབ་ཡུམ་ལྷ་ཡི་དཀྱིལ་འཁོར་དངཿ མཁའ་གསང་རྡོར་པད་དཀྱིལ་འཁོར་དང
ཐུགས་ཉིད་ཆགས་ཆེན་དཀྱིལ་འཁོར་ཏེ དཀྱིལ་འཁོར་གསུམ་དང་མ་བྲལ་བར
ཆགས་སྦྱོར་ཉིད་ལ་སེམས་བཟུང་ཞིང༔ འཇམ་རླུང་བུམ་པ་ཅན་དང་སྦྲགསཿ ཐོག་
མར་ལུས་སེམས་བདེ་ཆིལ་འགྲོ༔ དགའ་བའི་ཡེ་ཤེས་ཞེས་བྱ་སྟེ༔ དེ་ནས་འདོད་
པ་ཆེར་གཡོ་ཞིང བཟོད་དུ་མེད་པའི་ཉམས་བྱུང་ཚེ༔ ཡིད་ཀྱིས་རིག་མར་བསྲུབ་
སྦྱོར་དམིགསཿ རྐྱེན་གྱིས་བདེ་བ་ཆེར་གཡོས་ཤིངཿ ཐིག་ལེ་ནོར་བུའི་རྩེར་སླེབ་
པཿ མཆོག་ཏུ་དགའ་བའི་ཡེ་ཤེས་སོ༔ དེ་ཚེ་དུང་ཁང་གཞལ་ཡས་སུ༔ བླ་མ་ཡབ་
ཡུམ་སྦྱོར་བ་ལཿ སེམས་བཟུང་རིག་པ་སྦྱོར་མཚམས་གཏཔཿ འོག་རླུང་དྲག་
འཐེན་ཧིག་གི་སྒྲས༔ རླུང་ཕྱིར་འཕང་ཞིང་ཅི་ཐུབ་བཟུངཿ ཐིག་ལེ་ཡར་ལྡོག་རིམ་
བཞིན་དུ༔ ཕྲ་རགས་རྩ་འཁོར་ཡོངས་གང་ཞིངཿ བླ་མའི་སྦྱོར་མཚམས་ནས་བརྒྱུད་
དེ༔ ཡབ་ཡུམ་སྐུ་ཡི་རྩ་འཁོར་མཆོད༔ བདེ་བ་ཆེན་པོའི་རོས་མཉེས་བསམ༔ དེ་ཚེ་
ལུས་སེམས་བདེ་བས་ཁྱབ༔ ཆགས་པ་བྲལ་བའི་རིག་གདངས་ནི༔ དགའ་བྲལ་
ཡེ་ཤེས་ཞེས་བྱའོ༔ ཤིན་ཏུ་རྣལ་འབྱོར་རྩ་དྭངས་བརཿ ལྷན་སྐྱེས་ཡེ་ཤེས་ལམ་
134



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཙམ་ཤརཿ དར་ཅིག་རིག་པ་མ་བཅོས་བཞག དེ་ནས་ལྟེ་འོག་སེམས་བཟུང་
བྲབ་གཞིལ་ཧ་སྤྲུག་བརྡབ་ཆུང་དང་ ཆུན་བཙལ་དྲག་པོ་ཐོག་འབེབ་བྱ གོམས་
ནས་མཁའ་འགྲོ་སྡེ་ལྔ་ཡི༔ དལ་དབུས་དཔའ་བོར་སྐུ་མཉེ་བྱཱ དམིགས་པ་གོང་
བཞིན་གསལ་བཏབ་ལཿ དགའ་དང་མཆོག་དགའི་ཡེ་ཤེས་བཟུངཿ རྩ་བར་དྲག་
ཏུ་གཡོས་པའི་ཚེ༔ བཟུང་ཞིང་ཡལ་ཚེ་འཕྲོ་འཐུད་དོ༔ མི་ཐུབ་པ་ན་གོང་བཞིན་
ལྡོག སྐབས་རེར་ཞལ་རྒྱུན་བཞིན་དུ་ཕབ རླུང་གནད་ལྡན་པས་རྩེ་ནས་འདྲེན
མ་ནུས་དངོས་གྲུབ་ཚུལ་དུ་རོལ དུང་ཁང་བླ་མའི་སྦྱོར་མཚམས་ནས༔ ཡེ་ཤེས་
བདུད་རྩིའི་རྒྱན་བབ་པས༔ རྩ་གནས་ལྟེམ་གྱིས་གང་བར་མོས ཆུན་བཙལ་ཧ་
སྤྲུག་བརྡབ་ཆུང་བྱ༔ ནོར་བུའི་རྩེ་རུ་དགའ་བྲལ་དང༔ ལྷན་སྐྱེས་ཡེ་ཤེས་འཆར་
བའང་ཡོད༔ ལམ་འདིའི་གནད་ལ་གོམས་པ་ཡིས༔ ཁྲེགས་ཆོད་ལྟ་བའི་གདེང་
ཚུགས་ཤིང༔ གསང་བ་མཆོག་གི་ལམ་སྟེགས་འཆརཿ སྒྱུ་ལུས་འོད་གསལ་གནད་
ལ་གོམས༔ འབྲས་བུའི་དེ་ཉིད་མཐོང་བའོ༔ ༈ དེ་ནས་ཡང་གསང་བླ་མེད་ཀྱི༔
ལམ་གྱི་གཞུང་ཤིང་ཆེན་མོ་ནི༔ བདེ་ཆེན་སྦྱོང་བའི་ལམ་ཁྱེར་ཏེ༔ དེ་ཡང་རྣལ་
འབྱོར་ནུས་སྟོབས་ཀྱིས༔ ཕལ་པ་དང་ནི་མཆོག་ཏུ་བསྟེན ཐོག་མར་གང་ཟག་
དབང་འབྲིང་གིསཿ སྤྲོས་བཅས་ཚུལ་དུ་ཉམས་ལེན་པཿ བརྟགས་འགུགས་སྦྱང་
བའི་གནད་གསུམ་སྟེ༔ དང་པོ་བརྟགས་པའི་རིམ་པ་ནི༔ རབ་ནི་ཡེ་ཤེས་མཁའ་
འགྲོའི་རིགསཿ དེ་ཡང་བུདྡྷའི་རིགས་མཆོག་སཿ ལུས་བོང་འཚམ་ཞིང་རུས་ཤུགས་
ཆུངཿ མིག་དཀྱུས་རིང་ཞིང་དཀར་ནག་ཕྱེ༔ མིག་འབྲས་བཟང་ཞིང་སྨིན་མ་མཛེས
135



མདོ་མཁྱེན་བརྩེའི་གསུང་འབུམ།
ཤངས་རིང་ཞལ་འཚམ་ཚེམས་མདོག་དཀརཿ སོ་ཚག་དམ་ཞིང་ལྗགས་སྲབ་ཕྲ
སྙན་སྲབ་མཛེས་ཤིང་སྦུག་ཡང་ ཐོད་འབུར་དབྲལ་བར་སྐུ་གསུམ་མཚན༔ ལྕང་
ལོ་གནག་སྣུམ་འཇམ་པ་སཿ མང་ཉུང་འཚམ་ཞིང་རྩེ་གྱེན་འཁྱིལ ཤ་འབོལ་ཉིང་
ལག་ཚིགས་ཀུན་འཕྲ བྷ་ག་རྒྱས་ཤིང་ནུ་མ་འབུརཿ སེན་མོ་དཀར་ལ་ལྟེ་ཁུང་
དོག སྔོན་ནས་དགྱེ་དང་རྒྱབ་ནས་འགུགས༔ སྐད་སྙན་ཚིག་བཙན་ངང་རིང་བ
སྤྱོད་ལམ་དལ་ཞིང་གཏོང་ཕོད་ཆེ༔ དད་དང་སྙིང་རྗེ་བརྩོན་འགྲུས་ལྡནི༔ གཞུང་
བཟང་ཁོག་ཡངས་དམ་གཙང་བ ཁྲེལ་དང་ངོ་ཚ་ཆགས་པ་ཆེ༔ ཆོས་ལ་མོས་ཤིང་
སྡིག་ལ་འཛེམཿ བླ་མ་མཆོག་དང་གྲོགས་ལ་གུསཿ ཁྱད་པར་གསང་སྔགས་སྤྱོད་
ལ་མོསཿ གསང་དང་ལུས་ཐུབ་ཟས་ལ་དག2 ཡེ་ཤེས་མཁའ་འགྲོ་སྤྱིའི་རྟགས་
ཏཿ བུདྡྷ་དཀར་ལ་དམར་མདངས་ཆགསཿ ཅུང་ཟད་སྔོ་སངས་འོད་འཕྲོ་བ༔ ཡང་
ན་མཐིང་ཞིང་སྣུམ་བག་ལྡན༔ སྐུ་གསུང་ཐུགས་གསང་སྨེ་བས་བརྒྱན༔ མཆན་
ཁུང་གཡས་ན་ཤ་མཚན་གསལཿ ནང་རྟགས་རྨི་ལམ་ཞིང་ཁམས་མཐོངཿ མཆོག་
ལ་རྩལ་སྣང་སྣ་ཚོགས་འཆརཿ གསང་རྟགས་བྷ་གར་ཟེའུ་འབྲུ་རྒྱསཿ བདེ་དྲོད་མེ་
ལྟར་འབར་བའོ༔ བཛྲ་དཀར་མདངས་ཅུང་ཟད་ཆེ༔ ཤིན་ཏུ་མཛེས་ཤིང་ཡིད་དུ་
འོང༔ སྨིན་མ་ཅུང་ཟད་ཕྲ་བ་སཿ ཐུགས་སྨེ་སོག་ཕྲག་རི་མོས་མཚན༔ ནང་རྟགས་
གཉིད་ཡང་རྨི་ལམ་གསལ གླུ་དང་རྩེ་འཇོ་ལྟ་ལ་དགལཿ བྷ་ག་རྒྱས་ཤིང་ནུ་ཕྲའོ༔
རཏྣ་དཀར་ལ་གསེར་འོད་ཆགསཿ ཤ་རྒྱས་ལུས་བོངས་ཅུང་ཟད་ཆེ མགྲིན་པར་
སྨེ་བ་བཞི་ཚོམ་དང༔ རྒྱང་མིག་གསལ་ཞིང་ལོངས་སྤྱོད་ཆེ… ནང་རྟགས་སྙིང་
136་



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
སྟོབས་ཤུགས་ཆེ་ཞིང ཅུང་ཟད་གཏུམ་ཞིང་སྨྲ་བ་ཉུང༔ གསང་རྟགས་བྷ་གའི་ཟེའུ་
འབྲུ་མཿ སྐད་འབྱིན་ཆགས་པའི་ཤུགས་དྲག་གོ༔ པདྨ་ལུས་བོང་ཆུང་བ་སྟེ༔ ཁ་
མཛེས་དམར་མདངས་ཅུང་ཟད་ཆགས༔ ལྟེ་བར་ཤ་མཚན་སྨེ་བས་བརྒྱན༔ ནང་
རྟགས་སྐད་ཕྲ་འགྱུར་ཁུག་ལྡན གཉིད་ཆེ་རྨི་ལམ་རྩབ་རྩུབ་མངཿ མེ་ཏོག་རྒྱན་ལ་
དགའ་བ་སྟེ༔ གསང་རྟགས་བྷ་ག་ཆུང་ཞིང་སྲབ༔ རྩ་ཕྲ་བདེ་བས་ཡུན་རིང་ངོ༔
ཀརྨ་མཉེན་ལྕུག་འཁྲིལ་ལྡེམ་ཞིང༔ མདོག་སྨུག་སྣུམ་བག་ཆགས་པ་སྟེ༔ གསང་
གནས་སྨེ་བ་ཤ་མཚན་བརྒྱན༔ ལས་དང་ཤ་ཆང་དག་ལ་རྔམ ནང་རྟགས་གཉིད་
འཐུག་རྨི་ལམ་ཉང ཆོས་ལ་མོས་ཤིང་གསོག་འཇོག་མཁས གསང་རྟགས་དྲི་ཆུ་
དྲི་ངད་མེདཿ འདུ་བ་རྣམ་བཞི་ཅུང་ཟད་ལྡང༔ ཟུར་ཙམ་སྨྲ་བ་མང་བའོ༔ ཡོན་ཏན་
ཀུན་དང་ལྡན་གྱུར་ན༔ ཡེ་ཤེས་མཁའ་འགྲོ་འཁྲུལ་མེད་དོ༔ དེ་ཡང་བུདྡྷའི་རིགས་
མཆོག་སྟེ༔ ཕྱི་རྟགས་སྒོ་ལྔ་མཛེས་པར་ལྡན༔ ནང་དང་གསང་བའི་རྟགས་ཚང་
ཞིང༔ ཤིན་ཏུ་བག་དང་ལྡན་པ་སྟེ སྨན་གྱི་དྲི་བསུང་མཆོག་དང་ལྡན༔ ངོ་ཚ་ཁྲེལ་
ཆེ་ཕྱི་ཐག་རིང རྟག་ཏུ་འགྲོ་ལ་ཕན་སེམས་ལྡན འཕྲད་པ་ཙམ་གྱིས་དངོས་གྲུབ་
ཐོབཿ སྦྱོར་སྒྲོལ་ཉམས་ལེན་རྣལ་འབྱོར་བས༔ སྲོག་དང་བསྡོས་ནས་འགུགས་པའོ༔
འབྲིང་ནི་རིགས་བཞིའི་མཁའ་འགྲོ་སྟེ༔ བཛྲ་རཏྣ་རིགས་གཅིག་སྟེ༔ པདྨ་འདྲ་མིན་
ནོར་འཁྲུལ་མང༔ ཀརྨ་རིགས་གསུམ་ཆོས་ནོར་ཟསཿ མཆོག་ལས་ཕལ་བ་སྤང་
པར་བྱེད༔ དེ་དག་ལྷ་མོར་ངེས་པ་སྟེ༔ ཡང་ན་ཀླུ་ཡི་རིགས་གཏོགས་པ མདོག་ནི་
དཀར་སྔོ་སྨུག་གང་རུང ལུས་པོ་ཕྲ་ཞིང་ཤ་རྒྱས་ལཿ མགོ་བོ་ཆུང་ཞིང་ཐོད་པ་
137



མདོ་མཁྱེན་བརྩེའི་གསུང་འབུམ།
ཧྲིལཿ མིག་མཛེས་ཤངས་རྣོ་ཁ་ཆུང་ཞིང༔ སྐྲ་ནི་ཅུང་ཟད་སྔོ་ལྗང་འདྲ ༽་མཇིང་
རི་མོ་གསུམ་གྱིས་མཚན༔ ལུས་ཧྲིལ་རྐང་པ་ཕྲ་ཞིང་ཆུང ག་བུར་དྲི་འཐུལ་དཀར་
ལ་དག༢ དྲི་ངན་ཟས་ལ་ལོངས་མི་སྤྱོད༔ དེ་ཡང་འབྲིང་དུ་ཤེས་པར་བྱ༔ ཐ་མ་
ཡང་ནི་རིགས་ངན་མོ མི་ལས་མཆོག་ཏུ་གྱུར་པ་སྟེ༔ དཀར་ལ་དམར་བའི་མདངས་
ཆགས་སམ སྨུག་མདངས་ཅུང་ཟད་ཆགས་ཀྱང་རུང༔ མིག་ནི་རི་དྭགས་བཞིན་དུ་
མཛེསཿ སྣ་ནི་དྲང་ཞིང་སྲབ་པ་དངཿ ཁ་མཛེས་སོ་ཚགས་ཤིན་ཏུ་དོརཿ རུས་
ཚིགས་ཕྲ་ཞིང་ཤ་ཚག་དམ ཉིང་ལག་ཕྲ་ཞིང་ཆུང་བ་དངཿ བྷ་ག་རྒྱས་ཤིང་དྲོད་
དང་ལྡན༔ ནུ་མ་འབུར་ཞིང་རྐེད་པ་ལྡེམ ཁ་སྣ་མིག་ལ་སྨེ་བ་མེདཿ སྐད་སྙན་དྲི་
ཞིམ་ཟུར་མིག་ཆགས༔ གསང་ཐུབ་གཞུང་བཟང་ལུས་བཙུན་པཿ ནང་རྟགས་
མཁའ་འགྲོ་ལྟ་བུ་སྟེ༔ རྣལ་འབྱོར་ལྡན་པའི་གྲོགས་སུ་འོས༔ ཤིན་ཏུ་གསང་བའི་
རྟགས་མཚན་ནི༔ བུདྡྷར་བདུད་རྩི་དཀར་པོ་འབྱུང༔ སྤོས་ཀྱི་དྲི་བཟང་ངད་དང་
ལྡན༔ རྡོ་རྗེ་དམར་སྐྱ་རིན་དམར་སེརཿ པདྨར་མཚལ་འདྲ་དཀར་སྨུག་ཆགས
མེ་ཏོག་སྨན་གྱི་དྲི་བསུང་འཐུལཿ མང་ཉུང་རན་ཞིང་དུས་བཟང་འབབ༔ ཀླུ་མོ་སྔོ་
ཞིང་འོ་ངད་འབབ༔ རྟག་ཏུ་མར་ངོ་དག་ཏུའོ མི་མོར་ལི་ཁྲི་དྲི་ངད་བྲལ༔ རྟག་ཏུ་
ཡར་ངོའི་དུས་སུའོ༔ ནད་དང་གྲིབ་ཀྱིས་གདུང་བའི་ཚེ༔ མདོག་དྲི་དུས་ལ་ངེས་པ་
མེད༔ དེ་ལྟར་ལེགས་པར་བརྟགས་བྱས་ལཿ ལྷ་མོ་ཀླུ་མོ་རིགས་ངན་མོ༔ རྣལ་
འབྱོར་བ་ཡི་གྲོགས་སུ་འོསཿ དེ་ཡང་རིགས་ཆད་སྤང་བྱ་ནི༔ སྔོ་སངས་ཅུང་ཟད་
ཐལ་བའི་མདོག སྒོ་ལྔ་ཆེ་ཞིང་ཤ་ཚགས་ལྷོད༔ ལྷུ་ཚིགས་ཆེ་ཞིང་ལུས་གཞན་ཕྲ
1
138



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བྷ་ག་དམ་ཞིང་དྲོད་ཆུང་བ ངོ་ཚ་ཁྲེལ་ཆུང་ཆགས་པ་རཿ སེར་སྣ་ཁོང་ཁྲོ་ལེ་ལོ་ཆེ༔
ངག་འཇམ་གཡོ་སྒྱུ་སྡིག་སེམས་ལྡན༔ ལོག་ལྟ་ཆེ་ཞིང་ཕྱི་ཐག་ཐུང༔ དམ་གསང་
དངོས་གྲུབ་མི་ཐུབ་པ དཔྲལ་བར་རྩེ་གསུམ་ཐུར་དུ་ཟུག རིས་མོ་ཅན་ཞེས་
བུདྡྷའི་བདུད༔ དཀར་སྐྱ་གཟུགས་མཛེས་མིག་ཕོར་ཆེ སོ་དང་ལྕེ་ཆེ་ལུས་བོང་
ཆུངཿ སྐད་ལྡིར་འཛེར་ཞིང་སྨྲ་བ་མང དུང་ཅན་ཀུན་དྷ་འཕྲོག་མའོ༔ མདོག་སེར་
ཤ་སྲབ་རུས་ཆེ་ཞིང༔ རྐེད་ཕྲ་ཉིང་ལག་ཆེ་ཞིང་སྦོམ༔ སྒོ་ལྔ་ཡ་མ་ཟུང་དུ་སྟོན༔
སེར་མོ་རྐང་ཐུང་གླང་སྣ་ཅན༔ དམར་ཞིང་བཀྲག་མདངས་འོད་དུ་འབརཿ ཤིན་ཏུ་
མཛེས་ཤིང་ཆགས་པ་འཕེལཿ ལུས་བོངས་སྣ་ཚོགས་བྷ་ག་ཆུང འཇིབ་ཤེས་རྩ་
མྱུར་སྤྱོད་ལམ་འཚུབསཿ སྐད་སྙན་བསླུ་མཁས་ཡིད་འཕྲོག་མ༔ དམར་མོ་ཚེ་ལེན་
ཤ་ཟ་མོ༔ མདོག་ནག་ཁ་ཆེ་མིག་འབུར་ལ ཡན་ལག་རིང་ཞིང་ཉིང་ལག་ཐུངཿ ནུ་
མ་ཆེ་ཞིང་སྣ་བུག་ཧརཿ སྐྲ་རྩུབ་འདོད་པ་ཆེ་བ་སྟེ༔ བདུད་མོ་སྲོག་འཕྲོག་ཀུན་རྒྱུ་
མཿ ཐལ་མདོག་ལུས་ཕྲ་མཆུ་གདོང་ཟོར མིག་ཆུང་ཐོད་འབུར་སྐྲ་སེར་ཞིང༔ ཤ་
ལྷོད་པགས་འཐུག་རྐང་པ་ཆེ༔ འདྲེ་མོ་ཕུང་བྱེད་ལས་ངན་མོ༔ ལུས་མཛེས་དམར་
ནག་མིག་མི་མཛེསཿ རྣ་བ་ཆེ་ཞིང་གདོང་པ་ཉག སོ་འཐོར་སེན་དམར་རུས་
ཚིགས་འབུརཿ སྲིན་མོ་འཁོར་བའི་དཔྱང་ཐག་མ༔ དེ་སོགས་རིགས་ཆད་ཤིན་ཏུ་
མང༔ དད་མེད་ཆོས་གནག་ཆགས་སྡང་འཕེལཿ ལུས་ལ་དྲི་ངན་ངད་པ་འཐུལ༔
ཟླ་མཚན་མང་ཞིང་བྲོ་ངད་རྩུབཿ དུས་མིན་འབབ་ཅིང་རང་དབང་ཆེ༔ མི་དགེར་
རྩིས་སུ་བྱེད་པ་སྟེ༔ འཕྲད་པ་ཙམ་གྱིས་དངོས་གྲུབ་འཕྲོག རྣལ་འབྱོར་བ་ཡིས་
139



མདོ་མཁྱེན་བརྩེའི་གསུང་འབུམ།
རྟག་ཏུ་སྤངཿ ས་ལམ་ཡོན་ཏན་འགྲིབ་པ་དང༔ ཡེ་ཤེས་མཁའ་འགྲོ་གཡེལ་བའི་
རྒྱུ བླ་མའི་བྱིན་རླབས་རྒྱང་རིང་ཞིང༔ དམ་ཚིག་ཉམས་པས་དམྱལ་བར་ལྷུང
དེ་བས་ཁེ་ཉེན་ཆེ་ཞེས་པཿ སྨན་དང་བཙན་དུག་ནོར་བ་བཞིན༔ རིགས་བཟང་
རིགས་ཆད་འཁྲུལ་བའོ༔ དེད་དཔོན་མཆོག་གི་ནོར་བུ་བཞིན༔ ལེགས་པར་བརྟགས་
པ་གལ་ཆེའོ༔ དེ་ཡང་བླ་མ་མཁའ་འགྲོ་ལ ཚོགས་ཀྱི་འཁོར་ལོས་མཉེས་བྱ་ཞིང༔
ཆོས་སྐྱོང་གཏེར་བདག་གཏོར་མས་བརྔན བདེན་ཚིག་བརྗོད་ཅིང་རྟེན་འབྲེལ་
བརྟགསཿ བླ་མ་མཁའ་འགྲོས་ལུང་སྟོན་པཿ རབ་འབྲིང་ཐ་མའི་བློ་བཞིན་དུ༔ དངོས་
ཉམས་རྨི་ལམ་ཚུལ་དུ་འབྱུང༔ དེ་ཚེ་འགུགས་པའི་རིམ་པ་ནི༔ རང་ཉིད་ཧེ་རུ་ཀ་
དཔལ་ལཿ དམིགས་ཡུལ་རྣལ་འབྱོར་མར་བསྒོམ་ཞིང༔ ༈ ཨོཾ་ཨཱཧཱུྃ ༈ གུ་རུ་དྷེ་
ཝ་ཌཱཀྐི་ནི་བི་ཧ་རི་ནི་ས་ཝཱ་ཤཾ་ཀུ་རུ་ཧོ༔ ཞེས་དང་ན་ག་ན་རི་གཉིས༔ སྐབས་དང་
སྦྱར་ཏེ་བཟླ་བར་བྱ༔ རང་གི་ཐུགས་ཀའི་འོད་ཟེར་ནི༔ ལྕགས་ཀྱུ་ལྟ་བུ་འཕྲོས་པ་
ཡིས༔ ནོར་བུའི་ལམ་བརྒྱུད་རྣལ་འབྱོར་མའི༔ པདྨའི་ལམ་བརྒྱུད་སྙིང་ཁར་ཕོག་
རིགས་མཐུན་སྲོག་ཡིག་ནས་དྲངས་པསཿ རང་དབང་མེད་པར་འདར་ཞིང་འཕར
དགའ་ཞིང་གུས་འདུད་ཆགས་པས་མྱོས བཀུག་ཅིང་རང་དང་གཉིས་མེད་ཅིང
ཆོས་ཉིད་བསྲེས་པས་འགུགས་པར་ངེསཿ ལོག་པའི་རིགས་ཆད་སྐྱོན་ལྡན་པཿ རྒྱང་
བསྲིངས་མི་འདོད་ཁམས་འཁྲུགས་སྤཔཿ ཏིང་འཛིན་གསལ་ཞིང་ལུས་སེམས་བདེ
རིགས་བཟང་མྱུར་དུ་འགུགས་པའོ༔ དཔའ་བོ་འགུགས་པའང་དེ་བཞིན་ཏེ༔ སྔགས་
ནི་ཧ་རི་ནི་སའི་མལཿ ར་ཙ་ཧྲི་ཡ་ནི་འཇུག་གོ དཔའ་བོ་བརྟག་པའི་རིམ་པ་ནི༔
，
，
140



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ལུས་བཟང་ཆེ་ཆུང་སྐྱོན་སྤང་ཞིང༔ སྒོ་ལྔ་སྐྱོན་བྲལ་ཤིན་ཏུ་མཛེསཿ ཤ་དམ་པགས་
འཇམ་སྐྲ་བཟང་ཞིངཿ རིགས་ལྔའི་མདོག་ལྡན་དྲི་ཞིམ་ དྲོད་ཆེ་བཛྲ་སྲ་མཁྲེགས་
ཧྲིལཿ ཆེ་ཆུང་སྐྱོན་སྤང་དཔལ་སྦུབས་ཡངསཿ དད་བརྩོན་སྙིང་རྗེ་ཤེས་རབ་ལྡན
ཞི་དུལ་ངོ་ཚ་ཁྲེལ་དམ་ལྡན༔ གཏོང་ཕོད་ཆེ་ཞིང་ཆོས་ལ་དད འཁོར་བར་ཞེན་
ཆུང་བླ་མར་གུསཿ གསང་སྔགས་སྤྱོད་ཅིང་གསང་ཐུབ་པཿ གྲོགས་ཀྱི་མཆོག་སྟེ་
དཔའ་མོ་ཡིསཿ འབད་རྩོལ་སྲོག་དང་བསྡོས་ཏེ་བཙལཿ ཐེ་ཚོམ་མེད་པ་བླང་བར་
བྱ བཀུར་སྟི་རིམ་གྲོ་གཅེས་སྤྲས་ཀྱིས༔ རིན་ཆེན་སྲོག་ལྟར་གྲོགས་བསྟེན་པ
དཔའ་བོ་དཔའ་མོའི་ཁྱད་ཆོས་སོ༔ དེ་དང་འགལ་བའི་རིགས་ངན་དངཿ མཛེ་བོ་
དམེ་ཤ་དམ་ཉམས་པ༔ དབང་པོར་སྐྱོན་ཞུགས་ལུས་ཉམས་ལཿ བཛྲ་སྐྱོན་ལྡན་
ལུས་ལྷག་ཅན༔ དེ་སོགས་ལོག་པའི་རིགས་གྱུར་སྤང༔ སྤྱངས་ཤིང་ལས་རུང་
བསྒྲུབ་པ་ནི༔ ཐོག་མར་ཁྲུས་དང་གཙང་སྦྲར་འཛུད༔ འཁོར་བར་བློ་ལྡོག་ཐབས་
ཀྱིས་བྲིད གསང་སྔགས་ཆོས་ལ་ཡིད་ཆེས་བསྐྱེད༔ དཀྱིལ་འཁོར་ཕྱི་ཡི་དབང་
བཞི་བསྐུརཿ སྡོམ་པ་འབོགས་ཤིང་དམ་ཚིག་བསྒྲགསཿ ཡང་གསང་མཆོག་གི་
ལམ་འདིར་གཞུག སྦྱོར་སྒྲོལ་ཐེ་ཚོམ་བྲལ་བ་ཡི༔ སྔགས་ཀྱི་སྣོད་དུ་རུང་བར་བྱ
ཁྲེགས་ཆོད་སྒྱུ་ལུས་རྨི་ལམ་དང༔ རྩ་རླུང་ཐིག་ལེའི་གནད་སྦྱངས་ནས བརྟུལ་
ཞུགས་མཆོག་གི་ལམ་འདིར་སྤྱོད ཤིན་ཏུ་རྣལ་འབྱོར་ཧེ་རུ་ཀའི༔ ལྷ་མོ་ཀླུ་མོ་
རིགས་ངན་མོ༔ སྐྱོན་གྱིས་མ་གོས་གང་ཡང་རུངཿ བུང་བས་མེ་ཏོག་བཅུད་བཞིན་
རོལ ཡང་གསང་ལམ་འདིར་ཞུགས་པ་ཡི༔ རབ་འབྲིང་ཐ་མའི་བློ་ཅན་དངཿ རྣལ་
1:41



མདོ་མཁྱེན་བརྩེའི་གསུང་འབུམ། .
འབྱོར་དབང་ཕྱུག་མཆོག་ཡིན་ཡངཿ ལོག་པའི་རིགས་ཆད་དུག་ལྟར་སྤོརཿ མཁའ་
འགྲོ་དངོས་སུ་སྣ་ཚོགས་གཟུགསཿ བྱིན་གྱིས་བརླབ་ཕྱིར་འབྱུང་བ་འོང བགྲེས་
དང་ནད་གདུང་མི་སྡུག་གཟུགསཿ སྟོན་ཚེ་བླ་མར་གསོལ་བཏབ་ཅིངཿ ཡེ་ཤེས་
མཁའ་འགྲོ་མངོན་སུམ་གསལཿ དབང་བཞི་བླང་ཞིང་ཐུགས་ཡིད་བསྲེ༔ དེ་ཚེ་རྟགས་
མཚན་གསལ་བར་མཐོང ཐེ་ཚོམ་མེད་པར་བརྟུལ་ཞུགས་བསྐྱེད༔ ༈ འགུགས་
སྦྱངས་གཉིས་པོ་རྣལ་འབྱོར་ཉམས་དང་བསྟུན༔ ༈ དེ་ནས་དངོས་གཞིའི་ཉམས་
ལེན་རིམ་པ་ནི༔ སྤྲོས་བཅས་གསལ་བ་རྣམ་གསུམ་རྟོགས་སྡོམ་སྟེ༔ རང་དང་རིག་
མ་ཧེ་རུ་ཀ་ཡབ་ཡུམཿ སྣང་སྟོང་མེ་ལོང་གཟུགས་བརྙན་བཞིན་དུ་གསལཿ ནོར་བུ་
རྡོ་རྗེ་བྷ་ག་པདྨ་སྟེ༔ སྟོང་ཉིད་ཆགས་པ་ཆེན་པོའི་རང་མདངས་རྩལཿ བདེ་ཆེན་ཡེ་
ཤེས་རྟོགས་པར་སེམས་བསྐྱེད་ཅིང༔ ཐེ་ཚོམ་བར་ཆད་ཕྱི་ཡི་སྐྱོན་བསལ་ནས༔ དབེན་
ཞིང་བག་ཕེབས་ཉམས་དགའི་མལ་དག་ཏུ སྣ་ཚོགས་ཐབས་ཀྱིས་ཡབ་ཡུམ་ཆགས་
པ་སློང༔ རབ་ཏུ་མི་བཟོད་རྒྱས་པའི་རྟགས་མཐོང་ཚེ༔ ཡབ་ཀྱི་རྡོ་རྗེ་བྷ་གར་དལ་
བུས་གཞུག རུས་སྦལ་བཞིན་དུ་ཤིན་ཏུ་དལ་བར་བསྐྱོད༔ དབང་པོའི་སྒོ་སྤྱད་
ལག་པ་དམ་དུ་འཁྱུད༔ ཆགས་པས་ཤུགས་དྲག་ལུས་སེམས་བདེ་ཆིལ་འགྲོ༔ ཉོན་
མོངས་རྣམ་པར་རྟོག་པ་རགས་པ་འགགསཿ གསང་སྔགས་དགའ་བའི་ཡེ་ཤེས་
ཞེས་བྱ་སྟེ༔ ལུས་ཀྱི་སྒྲིབ་པ་སྐུ་ཡི་ཉམས་ཆག་དག རྩ་སྦྱང་བུམ་པ་སྐུ་ཡི་དབང་
མཆོག་རྫོ་གས༔ རྣམ་སྨིན་རིག་འཛིན་སྤྲུལ་པ་སྐུ་རུ་སྨིན༔ བསྲུབ་སྦྱོར་ཆགས་པ་
ཆེར་བསྐྱེད་ཐིག་ལེ་གཡོ༔ བདེ་བ་རབ་རྒྱས་ལུས་སེམས་ཀུན་ཁྱབ་ཅིང༔ ཉོན་
142



་ ཡང་གསང་ཐུགས་ཐིག་ཁྲིད་ཡིག་སྐོར། ༡༽
མོངས་རྣམ་རྟོག་ཕྲ་བ་དང་བཅས་འགགས བདེ་བ་ཉིད་ཀྱི་ངང་ལས་མ་གཡོས་
པཿ མཆོག་ཏུ་དགའ་བའི་ཡེ་ཤེས་ཞེས་བྱ་སྟེ༔ ངག་རླུང་སྒྲིབ་པ་གསུང་གི་དམ་ཉམས་
དག གསུང་མཆོག་གསང་བའི་དབང་བསྐུར་ཟབ་མོ་རྫོགསཿ ཚེ་དབང་རིག་
འཛིན་ལོངས་སྤྱོད་རྫོགས་སྐུར་སྨིན༔ ཆགས་ཆེན་ཤུགས་དྲག་སྦྱོར་བའི་སྒྱུ་རྩལ་
གྱིསཿ བྱང་སེམས་བདེ་སྐྱོང་འཁོར་ལོར་གཡོས་པ་ཡིསཿ བཟོད་བླག་མེད་པའི་
བདེ་ཆེན་རབ་འབར་ཞིང༔ དེ་ཡི་ངང་ལས་ཅི་ཡང་མི་དམིགས་པརཿ ཁྱད་པར་
དགའ་བའི་ཡེ་ཤེས་ངོ་འཕྲོད་པའི༔ ཡིད་ཐིག་སྒྲིབ་པ་ཐུགས་ཀྱི་ཉམས་ཆག་དག
ཐིག་ལེ་ཡོངས་སྨིན་ཐུགས་མཆོག་ཤེར་དབང་རྫོགས༔ ཕྱག་རྒྱའི་རིག་འཛིན་ཆོས་
ཀྱི་སྐུ་རུ་སྨིན༔ དེ་ལས་བདེ་བ་ཡོངས་སུ་རྫོགས་པ་ཡིས༔ འདྲེན་ལྡོག་གཉིས་པོ་
རྣལ་འབྱོར་ཉམས་དང་སྦྱརཿ ཆགས་བདེའི་ཤུགས་ཀྱིས་ཅི་ཡང་མི་དམིགས་པའི༔
སྒོ་ལྔ་མ་འགགས་ཡུལ་ལྔ་གསལ་བ་སྟེ༔ ཡུལ་ལ་མ་བཟུང་རྟོག་ཅིང་དཔྱོད་པ་
བྲལཿ ཉོན་མོངས་ཡུལ་མེད་ཤེས་བྱའི་བློ་ཡལ་ཞིངཿ མཐའ་བཞིར་མ་ལྷུང་སྤྲོས་པ་
ཀུན་དང་བྲལཿ འཐིབ་པ་མ་ཡིན་བག་ཆགས་རྩ་བ་བྲལཿ ཧད་དེ་ལུས་ཤིང་མི་
བསྒོམ་མི་དམིགས་པཿ ཀ་དག་རིག་པ་སྨྲ་བསམ་བརྗོད་ལས་འདས༔ དེ་ཡི་ཤུགས་
ལས་བདེ་བའི་རྩལ་ཤར་བ༔ ལྷུན་གྲུབ་རོལ་རྩལ་བདེ་ཆེན་ལོངས་སྤྱོད་རྫོགས
ཐུགས་རྗེ་སྣ་ཚོགས་སྤྲུལ་སྐུའི་འཆར་གཞི་སྟེ༔ སྟོང་ཉིད་བདེ་བའི་སྙིང་པོ་ཅན་ཞེས་
བྱ༔ དགའ་བྲལ་བདེ་ཆེན་ལྷན་ཅིག་སྐྱེས་པ་ཡི༔ དཔེ་ཡིས་ཡེ་ཤེས་ཆེན་པོ་ངོ་འཕྲོད་
ཚེ༔ འབྲས་བུའི་གྲོལ་ས་གཞི་ཐོག་ཀུན་བཟང་མཇལཿ ཀུན་གཞིའི་བག་ཆགས་
143



I
མདོ་མཁྱེན་བརྩེའི་གསུང་འབུམ།
ཤེས་སྒྲིབ་ཕྲ་རགས་དག དོན་དམ་རིག་པའི་འབྲས་བུ་དབང་མཆོག་རྫོགསཿ ལྷུན་
གྲུབ་རིག་འཛིན་ངོ་བོ་ཉིད་སྐུར་སྨིན༔ འབྲས་བུའི་ཐུས་ཀ་ཆེན་པོ་ཨེ་མ་ཧོ༔ ལྡོག་
པར་འདོད་ན་དལ་བུས་བསྲུབ་ངལ་གསོ རིག་པ་སྤྱི་བོར་གཏད་ཅིང་རླུང་གནད་
གཅུན འདྲེན་དགྲམ་རང་ལུས་ཐབས་ལྡན་སྐབས་ལྟར་བྱ༔ སྟོང་ཉིད་ལྡན་ཞིང་
མཁའ་འགྲོའི་རྩ་ལ་ལྡན་ན ཡེ་ཤེས་རྫོགས་ཚེ་ཤུགས་ཀྱིས་ལྡོག་པའང་ཡོད༔ དེ་
ཚེ་ཆོས་ཉིད་ངང་ལ་དར་ཅིག་བཞག སྤྲོས་མེད་རྣལ་འབྱོར་འདྲེན་དགྲམ་འཛིན་
པ་བྲལཿ ཆགས་པ་ཆེན་པོ་ཅི་དགར་ལོངས་སུ་སྤྱོདཿ དགའ་བཞིའི་རྩལ་རྫོགས་
ཡེ་ཤེས་ཆེན་པོར་བརཿ འཁྲུལ་བའི་སྣང་བ་རྨི་ལམ་སད་པ་བཞིན༔ གང་ལའང་
མི་ཞེན་རྨི་ལམ་སྒྱུ་མ་བཞིན འཛིན་པའི་རྣམ་རྟོག་ཆུ་ཡི་རི་མོ་འདྲ༔ སྟོང་ཉིད་བདེ་
ཆེན་སྙིང་རྗེའི་རོལ་རྩལ་དངཿ ལྟ་བ་ཡེ་གྲོལ་སྒོམ་པ་བློ་དང་བྲལ༔ སྤྱོད་པ་ཡེ་ཟད་
བདེ་ཆེན་འདུ་འབྲལ་མེད༔ ཆགས་ཟད་ཆོས་ཟད་བློ་འདས་ཆེན་པོའོ༔ སྤྲོས་བཅས་
སྐབས་སུ་ཡུམ་མཁར་ཞིང་ཁམས་དབུས༔ བླ་མ་རྩ་གསུམ་ལྷ་ཚོགས་གསལ་གདབ་
ཅིང༔ བདེ་བ་ཆེན་པོ་ཚོགས་ཀྱི་འཁོར་ལོ་ནི༔ བྱང་སེམས་ཤ་ལྔ་བདུད་རྩིའི་མཆོད་
སྤྲིན་ཚོགས༔ སྤྲུལ་ནས་འབུལ་བ་གསང་བའི་ཚོགས་འཁོར་དང༔ བྱིན་ཟ་འབར་
ཀློང་རྩ་གསུམ་གསལ་གདབ་ཅིང༔ བྱང་སེམས་བདུད་རྩིའི་སྲེག་བླུག་འབུལ་བ་ནི༔
རིགས་མཐུན་མཆོད་ཅིང་འོད་ཟེར་སྤྲོ་བསྡུ་སོགས ལས་མཐུན་དམིགས་པས་བསྒྱུར་
ཅིང་སྟོང་ཉིད་ལཿ ལས་བཞི་མཆོག་འགྲུབ་གསང་བའི་སྦྱིན་སྲེག་སྟེ༔ ཚོགས་འཁོར་
སྦྱིན་སྲེག་བྱེ་བས་དོ་ཟླ་མི བསྐལ་མང་ཚོགས་གཉིས་སྐད་ཅིག་གིས་འདུམ་པ
144



-
ཡང་གསང་ཐུགས་ཐིག་ཁྲིད་ཡིག་སྐོར། ཉ༽ ་
ཡང་གསང་བླ་ན་མེད་པའི་ཁྱད་ཆོས་ལགས དངོས་པོ་གང་ཡོད་ཚོགས་དང་སྦྱིན་
སྲེག་འབུལཿ ཆོས་སྐྱོང་གཏེར་བདག་གཏོར་མས་ཚིམ་པར་བྱ༔ སྙིང་རྗེའི་མགྲོན་
ལ་ཕུང་པོའི་མཆོད་སྦྱིན་དང གཏོར་མ་གསུར་དང་ཟས་བསྔོས་རྟག་ཏུ་བསྐྱང༔ མཁའ་
འགྲོ་མཉེས་པའི་ལོངས་སྤྱོད་ཆར་ལྟར་འབེབས འདོད་ལྡན་ཀུན་ལ་སྦྱིན་པ་ཕྱོགས་
མེད་གཏོང༔ སྲོག་བསླུ་འགྲོ་ཀུན་བདེ་སྐྱིད་ཐབས་ལ་འབད༔ དམ་ཚིག་རྡོ་རྗེ་སློབ་
དཔོན་སྲོག་ལྟར་འཚོ ཡི་དམ་བསྒོམ་བཟླས་ཆུ་བོའི་རྒྱུན་བཞིན་འབརཿ མཁའ་
འགྲོ་བདེ་གྲོགས་སྙིང་ལྟར་གཅེས་སྤྲས་བཀུརཿ མཆེད་ལྕམ་མིག་འབྲས་བཞིན་དུ་
བཙའ་ཞིང་བསྲུང༔ སེམས་ཅན་ཕ་མ་བཞིན་དུ་སྙིང་རྗེ་བསྒོམ༔ དམ་ཚིག་སྲུང་
མཚམས་བྲལ་བའི་སེམས་ལ་བརཿ སྡིག་སེམས་བྱ་ལམ་རྗེས་མེད་བཞིན་དུ་འགྲོ༔
གཞན་ལུས་ཐབས་ལྡན་བདེ་ཆེན་ལམ་མཆོག་འདི༔ ཁྲེགས་ཆོད་འབྲས་བུ་ལྷན་
སྐྱེས་ཡེ་ཤེས་ཏེ༔ བདག་འཛིན་ཚར་གཅོད་མན་ངག་ཟབ་མོ་སྟེ༔ ཐབས་ལམ་རྡོ་
རྗེའི་དབའ་རླབས་ཞེས་བྱ་བ༔ སྒྱུ་ལུས་འོད་གསལ་བར་དོའི་གདམས་པ་དངཿ སྒྲོལ་
བ་གནས་སྤོང་བསྐྱེད་རྫོགས་མན་ངག་ཀུན༔ འདིར་བསྟེན་འབྲས་བུ་མིག་འཕྲུལ་
བཞིན་དུ་ཐོབ༔ ཐེ་ཚོམ་མ་བྱེད་ཉམས་ལོངས་རྫོགས་སངས་རྒྱསཿ བདེ་བ་ཆེན་
པོའི་ཉམས་ལེན་གནས་བསྡུས་སོ༔ ༈ དེ་ནས་སྒྲོལ་བ་སྙིང་རྗེ་ཆེན་པོའི་ལམ མ་
དག་སེམས་ཅན་བདེ་བ་གནས་སྤོང་བ - དམ་ལྡན་རྡོ་རྗེ་སློབ་དཔོན་ཐོད་དུ་ཁུར
མངོན་སུམ་ཆོས་ཉིད་ལྟ་བའི་གདེང་དང་ལྡན༔ རིག་རྩལ་ཡི་དམ་ལྷ་ཡི་བསྙེན་སྒྲུབ་
ཐེམཿ སྟོང་ཉིད་བྱང་ཆུབ་སེམས་ཀྱིས་རྒྱུད་བརླན་ཅིང༔ བདེ་ཆེན་ཡེ་ཤེས་དབའ་
145



མདོ་མཁྱེན་བརྩེའི་གསུང་འབུམ།
རླབས་མངོན་གྱུར་པའི༔ བརྟུལ་ཞུགས་རྣལ་འབྱོར་གླང་ཆེན་སྤྱོད་པ་ཡིས༔ མ་
དག་སེམས་ཅན་རྗེས་སུ་འཛིན་པའི་ཕྱིརཿ བསྒྲལ་བའི་ཞིང་གྱུར་མཆོག་དང་མཆོག་
ཕྲན་ཏེ༔ མཆོག་ནི་ཉམས་པ་བདུན་ལྡན་དགྲ་དང་བགེགསཿ མཆོག་ཕྲན་ཉོན་
མོངས་དབང་གྱུར་འགྲོ་བ་སྟེ༔ སྙིང་རྗེའི་ཤུགས་ཁྲོས་དྲག་པོའི་སྐུར་བཞེངས་ཏེ
ཧེ་རུ་ཀ་ཡིས་དངོས་སུ་བསྒྲལ་བ་དང༔ ཏིང་འཛིན་ཐུགས་རྗེའི་ཤུགས་ཀྱིས་སྒྲོལ་
བའོ༔ སངས་རྒྱས་བསྟན་དང་དམ་པའི་ཆོས་ལ་སྡངཿ ཁྱད་པར་གསང་སྔགས་
ཟབ་མོར་ལོག་པར་ལཿ བླ་མའི་ཐུགས་དཀྲུགས་ཆོས་བཞིན་སྒྲུབ་ལ་འཚེ༔ འགྲོ་
ཁམས་སྡིག་ལ་སྦྱོར་བའི་ཉམས་པ་ཅན༔ ཁྱད་པར་གསང་སྔགས་བསྟན་པ་བསྣུབས་
པ་སྟེ ཞིང་གྱུར་མཆོག་སྟེ་ཕན་བཏགས་དམ་ལས་ཉམསཿ མཆོག་ཕྲན་ཉོན་མོངས་
ལྔ་ལ་རང་དགར་སྤྱོད༔ སྡུག་བསྔལ་གྱིས་གཟིར་སྡིག་པའི་འཐོར་རླུང་འཁྲུགས
ཆོས་ལ་རིས་སུ་ཆད་པའི་འགྲོ་བ་ཀུན༔ མ་དག་ཕུང་ཁམས་དྲག་པོའི་ཤུགས་ཀྱིས་
བསྒྲལཿ ཐུགས་རྗེའི་ཤུགས་ཀྱིས་བག་ཆགས་སྦྱངས་ནས་ཀྱང༔ རྣམ་ཤེས་རྗེས་
འཛིན་ཤུགས་ཀྱིས་འདྲེན་པའི་ཕྱིར༔ དབང་རབ་འཛིན་པ་རང་གྲོལ་རྣལ་འབྱོར་
པ སྲིད་གསུམ་སྒྱུ་མར་རྟོགས་པའི་དཔའ་གདེང་ལྡན༔ འཁྲུལ་བ་དབྱིངས་ཟད་
ཧེ་རུ་ཀ་དཔལ་དེསཿ གཞི་ལས་གཡོ་བ་མེད་པ་ལྟ་བའི་རྫོང འཁྲུལ་བའི་གཞི་རྩ་
ཆོད་པ་སྒོམ་པའི་རྫོང རེ་དོགས་བླང་དོར་བྲལ་བ་སྤྱོད་པའི་རྫོང༔ ངང་ལས་མ་
གཡོས་ལྷར་ཤར་ལྡོག་འཕྲང་བསལཿ རྩལ་ལས་ཁྲོས་པའི་མཚོན་རྡེག་རྡུགས་འཕྲང་
བསལཿ སྙིང་རྗེའི་ཤུགས་ཀྱིས་བཅིང་བའི་འབྱམ་འཕྲང་བསལ༔ ཚེ་བསོད་བཅུད་
146



ཡང་གསང་ཐུགས་ཐིག་ཁྲིད་ཡིག་སྐོར། ༡༽
དུ་དྲང་བ་ཚེ་ཡི་ལུང༔ སྒྲིབ་སྦྱང་རྣམ་ཤེས་ཨཱཐདཀར་ཡུམ་མཁར་བཀུག སྦྱོར་བས་
ཡེ་ཤེས་ལྔ་ཡིས་དུག་ལྔ་བཅོམ༔ ཨཱདཀར་རྒྱལ་བའི་ལྷ་ཚོགས་སྤྱན་དྲངས་ཏེ༔ དབྱེར་
མེད་འདྲེས་པ་རྗེས་འཛིན་ཁྲུས་ཀྱི་ལུང རྣམ་ཤེས་ཨཱཡིག་དབུ་མའི་ལམ་བརྒྱུད་
དེ༔ ཀུན་བཟང་མཁའ་ཀློང་བསྲེ་བ་གནས་སྤར་རོ༔ ཡི་གེ་ཉེར་གཅིག་ཐ་མར་
ཕཊཀྱིས་འཕང གཟས་པོ་རང་རིག་བླ་མའི་ཐུགས་ཀློང་འདྲེསཿ བསད་བསད་
འདྲེན་པའི་མཐུ་ལྡན་ཧེ་རུ་ཀ༔ བརྟུལ་ཞུགས་ཆེན་པོ་པདྨ་ཀ་ར་བཞིན འོད་ཀྱི་ལུས་
ལ་ཡེ་ཤེས་སྙིང་པོ་ཅན༔ འབྲས་བུ་རྣལ་འབྱོར་ཆེན་པོའི་ཁྱད་ཆོས་སོ༔ ཏིང་འཛིན་
ཐུགས་རྗེའི་ཤུགས་ཀྱིས་སྒྲོལ་བ་ནི༔ མཆོག་ཕྲན་ལུས་སམ་མཚན་མའི་རཱུ་པ་ལ
ཆོས་ཉིད་རྩལ་ལས་དམིགས་པས་འགུགས་གཞུག་བྱ༔ རྟགས་མཐོང་ཚེ་ན་འཆིང་
སྡོམ་མྱོས་པ་ཡིས༔ བག་ཆགས་སྤྱངས་ཤིང་རང་ཉིད་ལྷ་རུ་གསལ༔ གཟས་པོ་
དངོས་དང་མཚོན་ཆར་ཕོ་ཉ་སྟེ༔ རྫོང་འཕྲང་སྤར་གསུམ་གནད་ལ་འགྲོ་བར་བྱ
དབང་པོ་རབ་འབྲིང་ཐ་མའི་སྐབས་དང་སྦྱརཿ མ་རིག་རིག་པ་ཡེ་ཀློང་ཆེན་པོར་སྒྲོལ
ཉོན་མོངས་ལྔ་ནི་ཡེ་ཤེས་ལྔ་རུ་སྒྲོལ བདག་འཛིན་ཤེས་བྱ་བདེ་ཆེན་ཡེ་ཤེས་ངང༔
སྒྲོལ་བ་མན་ངག་འདི་ཡི་ཁྱད་ཆོས་ཏེ༔ ཤིན་ཏུ་རྣལ་འབྱོར་ཆོས་ཟད་ཆེན་པོ་དེས
ཕ་མ་དགྲ་བཅོམ་དགེ་སློང་འབུམ་ཕྲག་བསམཿ སྤྲུལ་པའི་རོལ་གར་སྒྱུ་མའི་ཆོ་འཕྲུལ་
ཏཿ བསད་དང་གསད་བྱ་གསོད་པའི་མཁན་པོ་མེད༔ རྫོང་འཕྲང་གསལ་བ་ཡེ་
རྫོགས་རིག་པའི་ཀློངཿ སྤར་མཁན་སྤར་བྱ་སྤར་ཡུལ་ལོགས་ན་མེདཿ འདི་དོན་
རྟོགས་ན་སྒྲོལ་བའི་འབྲས་བུ་སྟེ༔ ཐུགས་རྗེས་བདག་བསྒྲལ་སྙིང་རྗེས་གཞན་བསྒྲལ་
147



མདོ་མཁྱེན་བརྩེའི་གསུང་འབུམ།
བའི མངོན་གྱུར་ལམ་གྱི་གཞུང་ཤིང་ཆེན་མོའོ༔ བག་ཆགས་གཟུགས་ཕུང་མཁའ་
འགྲོར་ཚོགས་སུ་འབུལཿ ཤ་ལྔ་བདུད་རྩི་ལྔ་ལ་ལོངས་སུ་སྤྱོད༔ ཧེ་རུ་ཀ་ཡི་ཆས་
ཞུགས་བརྟུལ་ཞུགས་སྤྱོདཿ སྦྱོར་བས་བདག་གྲོལ་སྒྲོལ་བས་གཞན་གྲོལ་ཏེ དོན་
གཉིས་ལྷུན་གྲུབ་མཐོང་ཐོས་དྲན་རེག་ཀུན༔ སྐུ་གསུམ་ཞིང་དུ་འགོད་པར་ཐེ་ཚོམ་
མེདཿ ཡང་གསང་སྒྲོལ་བའི་ལམ་མཆོག་གནད་དོན་ཏེ སྦྱོར་སྒྲོལ་ཤིན་ཏུ་གསང་
བའི་མན་ངག་གོ༔ ཧེ་རུ་ཀ་ཡི་གནས་མཆོག་ཆེན་པོ་དང༔ དུར་ཁྲོད་ཆེན་པོ་བརྒྱད་
ན་གནས་པ་ཡི༔ དཔའ་བོ་མཁའ་འགྲོའི་ཚོགས་རྣམས་བྲན་དུ་འཁོལ༔ འདུ་བ་
གསུམ་གྱིས་འབར་བ་རྣམ་གསུམ་འཕེལཿ གཟུགས་མེད་དབང་བསྒྱུར་འགྲོ་དོན་
དཔག་ཏུ་མེདཿ གང་ལའང་ཞེན་མེད་འབྲས་བུར་སྤྱོད་པའོ༔ ༈ དེ་ནས་ཞལ་
གདམས་རྣམ་གསུམ་ནི༔ ཡང་གསང་མཁའ་འགྲོའི་ཐུགས་ཐིག་གི བསྐྱེད་པའི་
རིམ་པ་འདི་ལྟར་བྱ༔ མངལ་སྐྱེས་རྟེན་གྱིས་བསྡུས་པ་ཡི༔ བག་ཆགས་སྔོན་འགྲོའི་
ལམ་གྱིས་སྦྱོང༔ རིག་རྩལ་ལྷ་རུ་ཤར་བའི་ཕྱིརཿ སྟོང་ཆེན་རིག་པའི་ཡེ་ཤེས་ནི༔
དེ་བཞིན་ཉིད་ཀྱི་དབྱིངས་ལས་ནི༔ མ་རྟོག་འགྲོ་ཀུན་སྙིང་རྗེ་ ཀུན་སྣང་སྒྱུ་མ་
ལྟ་བུའོ༔ རིག་པ་ས་བོན་རྒྱུ་ལས་ནི༔ ལྷར་ཤར་སྤྲོས་བཅས་ལམ་ཡིན་ཏེ༔ རིག་
གདངས་ལས་ནི་ལྷར་ཤར་བ༔ ཆུ་ལ་ཆུ་བུར་བརྡོལ་བ་བཞིན༔ སྐད་ཅིག་དྲན་
རྫོགས་སྤྲོས་མེད་ལུགསཿ སྐུ་མདོག་ཞལ་ཕྱག་རྒྱན་དང་བཅས༔ ཝལ་གྱིས་གསལ་
ཞིང་ཡིད་ཆེས་པཿ མཚན་འཛིན་ཞིག་པའི་རྣམ་པ་གསལཿ དངོས་པོར་མ་གྲུབ་
འཇའ་ཚོན་བཞིན གང་ལའང་ཐོགས་མེད་འཇིགས་པ་བྲལཿ རིག་པ་གཡོ་མེད་
148



ཡང་གསང་ཐུགས་ཐིག་ཁྲིད་ཡིག་སྐོར། . ཉ༽
ཆོས་ཀྱི་དབྱིངས༔ ལྷར་ཤར་མེ་ལོང་ཡེ་ཤེས་ཉིད༔ དམིགས་པ་མཉམ་པ་ཉིད་དང་
ནི༔ རྒྱན་དང་ཆ་ལུགས་སོ་སོར་རྟོགས དཀྱིལ་འཁོར་བྱ་གྲུབ་རྣམ་དག་དྲན༔ དེ་
ལས་མ་གཡོས་ང་རྒྱལ་བརྟན ཡེ་ནས་ལྷ་ཡི་རང་བཞིན་ལཿ ཡིན་པར་ཤེས་པའི་
ངེས་ཤེས་ནི༔ རིག་པ་སྐུ་གསུམ་ཤར་བའོ༔ སྤྱན་འདྲེན་བཞུགས་གསོལ་ཕྱག་འཚལ་
དང་༔ མཆོད་ཅིང་བསྟོད་ནས་དམ་བཅའ་བ ཚོགས་རྫོགས་སྒྲིབ་པ་དག་པ་དང
བློ་ཡི་འཛིན་པ་དག་ཕྱིར་རོ༔ སྤྲོས་མེད་ལྷ་རུ་ཤར་བ་ལཿ རྩལ་སྣང་གང་ཤར་ཐོགས་
མེད་སྤྲོད ལས་བཞི་ལྷུན་གྲུབ་མྱ་ངན་འད༢ ཐུགས་ཀའི་ཡེ་ཤེས་སེམས་དཔའ་
ནི༔ རྒྱན་མེད་ཡབ་དང་མཚུངས་པའམ ་དམིགས་བསལ་གང་བབ་སྐབས་དང་
སྦྱརཿ ཏིང་འཛིན་སེམས་དཔའ་རིག་པའི་རྟེན༔ སྔགས་འཁོར་སེམས་ཀྱི་རྟེན་ཡིན་
ཏེ སྤྲོས་བཅས་དེ་ལ་སེམས་འཛིན་པཿ སྤྲོས་མེད་གཟུང་དང་འཛིན་པ་བྲལཿ ལྷ་
ལ་སེམས་བཟུང་སྔགས་བཟླ་བ བསྙེན་པ་དང་ནི་འོད་འཕྲོ་བ༔ ཉེ་བསྙེན་སྤྲོ་བསྡུ་
སྒྲུབ་པ་སྟེ༔ བྱིན་སྡུད་དོན་བྱེད་སྒྲུབ་ཆེན་པོ༔ སྤྲོས་མེད་ལུས་ལྷ་ངག་སྔགས་ཏེ
རིག་པ་ཆོས་ཉིད་ལམ་ཁྱེར་ལསཿ སྒོམ་དང་བསྒོམ་བྱ་ཡེ་ནས་ཟཔཿ སྤྲོ་དང་བསྡུ་
བའི་མཁན་པོ་མེད༔ བསྒྲུབ་དང་འགྲུབ་པར་བྱ་བའང་མེད༔ དངོས་གྲུབ་ཐོབ་དང་
ཐོབ་མཁན་མེདཿ འདིར་རྟོགས་བསྐྱེད་རིམ་འབྲས་བུའོ༔ རྣམ་སྨིན་རིག་འཛིན་
སྤྲུལ་པའི་སྐུ༔ འགྲུབ་པའི་ས་བོན་རྒྱུད་ལ་གནས༔ དེ་ཚེ་མངོན་དུ་གྱུར་པ་སྟེ༔ ལུས་
གྲོལ་སྤྲོས་པ་དབྱིངས་སུ་ཟད༔ སྤྲུལ་སྐུའི་ཞིང་དུ་མངོན་སངས་རྒྱ༔ ༈ མཚན་
བཅས་རྫོགས་པའི་རིམ་པ་ཡང མཚན་མེད་འོད་གསལ་ཆེན་པོར་སྦྱང༔ དེ་ཡང་
NI
149



མདོ་མཁྱེན་བརྩེའི་གསུང་འབུམ།
རྩ་རླུང་ཐིག་ལེའི་གནད༔ མཚན་བཅས་ལམ་གྱིས་སྦྱང་བ་ཡི༔ རྩ་འབྱོང་རླུང་ཆུན་
ཐིག་ལེ་དག སྣང་མེད་འོད་གསལ་ཆེན་པོ་ཡི༔ སྤྲོས་པ་མེད་པའི་རྫོགས་རིམ་ནི༔
དམིགས་པའི་གཏད་སོ་དང་བྲལ་ཞིངཿ རྣམ་སྣང་ཆོས་བདུན་ལྷོད་ཆགས་པརཿ བར་
རླུང་བུམ་པ་ཅན་དུ་བསྐྱིལཿ འདྲེན་བྱེད་ཐད་ཀའི་ནམ་མཁར་གཏད༔ ཅི་ཡང་མི་
དམིགས་རིག་པའི་གཤིས༔ གང་དུའང་མ་གྲུབ་ས་ལེ་བ༔ གཟུང་དང་འཛིན་པའི་
ཡུལ་ལས་འདསཿ ་བྱར་མེད་མ་བཅོས་ལྷུག་པ་སྟེ༔ རང་གྲོལ་ཆེན་པོ་འདིས་རྟོགས་
སོ འབོལ་ཞིང་བདེ་བའི་གདན་གྱི་ཁརཿ རི་རྩེའམ་ནི་མཐོ་བའི་སརཿ འབྱུང་བ་
བསིལ་དྲོད་སྙོམ་བྱས་ལཿ གན་རྐྱལ་ལུས་གནད་དྲང་བར་བྱ༔ ལག་གཉིས་སྟ་ཟུར་
གཉིས་སུ་བརྐྱང༔ རྐང་མཐིལ་འབོལ་ཞིང་དྲོ་བར་བྱ༔ མིག་གཉིས་བྱ་ལམ་དྭངས་
པར་གཏཔཿ རིག་པ་གང་དུའང་མི་དམིགས་པར༔ མཁའ་དབྱིངས་ཀློང་དུ་འདྲེས་
པར་བྱ༔ དེ་ཚེ་རྣམ་རྟོག་ཡོངས་འགགས་ནསཿ ཀ་དག་ཆོས་སྐུའི་རང་ཞལ་མཇལ
དབའ་རླབས་དཔེ་ཡི་ཡེ་ཤེས་ཀྱི མངོན་གྱུར་གྲོལ་ས་ཆེན་པོ་ནི༔ ཐུན་ཅིག་སྒོམ་
པའི་རྟོགས་པ་སྟེ༔ དེ་ལ་ཡུན་དུ་སྦྱང་བ་ཡིས༔ ལུས་མེད་ཤེས་པ་ཐོམ་མེ་བ༔ རགས་
པའི་རྣམ་རྟོག་ཡོངས་འགགས་ཤིངཿ ཕྲ་བའང་རེས་འཇོག་འཛིན་ཞེན་བྲལ རླུང་
གནད་སྨད་དུ་བསྐྱིལ་བ་ཡིས༔ ཉི་ཁྲི་ཆིག་སྟོང་རླུང་གི་ཁམསཿ དབུ་མར་ཞུགས་
གནས་ཐིམ་གསུམ་གྱིསཿ ལམ་རྟགས་ཡོན་ཏན་དཔག་མེད་ཐོབ སྐབས་འགར་
མཚོ་གླིང་གནས་པ་དངཿ ལུས་ལ་མེ་འབར་རླུང་གཡོ་བཿ ནམ་མཁའི་དཀྱིལ་དུ་
གནས་ཉམས་འབྱུངཿ འབྱུང་བ་དག་པའི་རྟགས་ཡིན་ཏེ༔ གང་ལའང་ཐེ་ཚོམ་མི་བྱ་
150



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བརཿ འཇིགས་མེད་རྒྱལ་བའི་གཏན་སྲིད་བཟུངཿ ཉིན་སྣང་འཁྲུལ་བ་དབྱིངས་
ཟད་ཅིངཿ མཚན་སྣང་རྨི་ལམ་དག་པ་སྟེ༔ བར་དུ་འོད་གསལ་སྦུབས་འཇུག་ཅེས
འོད་ལྔ་བཀྲག་དང་ལྡན་པ་ ཟེར་དང་སྒྲ་རུ་ཤར་བའི་ཚེ༔ གཉུག་མའི་གཤིས་
ལས་མ་གཡོས་ཤིངཿ ཤེས་པ་ཡུལ་ལ་མི་འཇུག་པརཿ འོད་ལྔ་རིག་པའི་ཀློང་འདྲེས་
ནསཿ དད་དབྱིངས་འདྲེས་པ་འོད་གསལ་གྱི༔ སྦུབས་འཇུག་ཆེན་པོ་ལྟ་བའི་གནད༔
འབྲས་བུ་མངོན་གྱུར་ཐོད་རྒལ་གྱི༔ གནད་ལས་གནད་དུ་སྨིན་པའོ༔ ཨ་ལ་ལ་ཧོ
༈ དེ་ལྟར་སྒྱུ་ལུས་རྨི་ལམ་དང་༔ སྦྱོར་སྒྲོལ་རྫོགས་རིམ་གནད་གོམས་པའི
ཁྲེགས་ཆོད་ལྟ་བ་མངོན་གྱུར་ཏེ༔ ཀ་དག་རིག་པ་ཡེ་གྲོལ་ཞེས༔ གཞི་ལས་འཁྲུལ་
མ་མྱོང་བ་ཡི༔ ཀུན་བཟང་ང་ཡི་དགོངས་པ་རྟོགས ང་ནི་ཡེ་ནས་འཁྲུལ་མ་མྱོང
ང་ནི་ཁས་ལེན་ཀུན་ལས་འདས༔ དེ་ལ་ཉམས་སུ་ལེན་པའང་མེད། ཡེ་སངས་
རྒྱས་ཤིག་ཡིན་པ་ལ ཡང་སངས་རྒྱས་སུ་འདོད་པས་འཁྲུལ༔ སེམས་ཅན་མ་
རིག་གློ་བུར་བས༔ རྐྱེན་ལས་འཛིན་པ་ཕྲ་མོར་ཞུགསཿ ཀུན་བརྟགས་འཁོར་བ་
གཟུགས་སུ་གྲུབ༔ གཟུགས་ཚོར་འདུ་ཤེས་འདུ་བྱེད་དང༔ རྣམ་པར་ཤེས་ཏེ་ཕུང་
ལྔ་འབྱུང༔ དེ་ལས་ཀུན་གཞིའི་ཉོན་མོངས་ཡིདཿ སྒོ་ལྔ་རྣམ་ཤེས་ཚོགས་བརྒྱད་
ཤརཿ སེམས་བྱུང་ལྔ་བཅུ་རྩ་བརྒྱད་བྱུང༔ དེ་ལས་བག་ཆགས་འཐས་པ་ཡིས
ཉོན་མོངས་ལྔ་པོ་ཤུགས་དྲག་པས༔ འགྲོ་བ་རིགས་དྲུག་སྡུག་བསྔལ་མྱོང རང་
སེམས་སངས་རྒྱས་ཉིད་ཡིན་ཡངཿ རང་ངོ་རང་གིས་མ་ཤེས་པཿ དབུལ་པོའི་ཁྱིམ་
གྱི་གཏེར་བཞིན་དུ༔ རྣམ་མང་སྡུག་བསྔལ་དྲག་པོར་སྤྱོད༔ དེས་རྐྱེན་སྲིད་པའི་
151



--
-
མདོ་མཁྱེན་བརྩེའི་གསུང་འབུམ།
ཉིང་མཚམས་སྦྱརཿ འགྲོ་བ་དྲུག་གི་སྣང་བ་ཤརཿ ཚ་གྲང་བཀྲེས་སྐོམ་བླུན་རྨོངས་
དང༔ དབུལ་ཕོངས་འཐབ་རྩོད་འཕོ་ལྟུང་མྱོང - ལྷ་བུ་མངོན་ཤེས་ལྡན་པ་ཡིས༔
དབུལ་གཏེར་ལུང་དུ་བསྟན་པ་བཞིན སློབ་དཔོན་མཁས་པས་ལུང་བསྟན་ནས
རང་ངོ་རང་གིས་ཤེས་པའི་ཚེ༔ ཐབས་ལ་མཁས་པའི་མན་ངག་གིསཿ ང་ཡི་དགོངས་
པ་འདི་རྟོགས་ཚེ༔ སེམས་ཉིད་ཡེ་ནས་རང་གྲོལ་ མ་བཅོས་རིག་པ་ཟང་ཁ་མ
ཡེ་ཤེས་ལྔ་ཡི་རང་རྩལ་རྫོགས༔ འཁྲུལ་པའི་བག་ཆགས་གཞི་ལ་དག༔ གཉིས་
མེད་རང་གྲོལ་ཆེན་པོ་རུ སྤོས་བྲལ་འདུས་མ་བྱས་པའི་ཀློངཿ ཡེ་མཉམ་དགོངས་
པ་ཀློང་གྲོལ་བ༔ འདི་ནི་རྒྱལ་བའི་དགོངས་པ་སྟེ༔ དགོངས་པ་ཟང་ཐལ་ངོ་བོ་ཉིད
ཐིག་ལེ་ཉག་གཅིག་ཞེས་བྱ་བ༔ ལྟ་བ་རི་བོ་ཅོག་བཞག་དངཿ སྒོམ་པ་རྒྱ་མཚོ་ཅོག་
བཞག་དངཿ སྤྱོད་པ་མ་བཅོས་ཅོག་བཞག་དང འབྲས་བུ་ཡེ་གྲོལ་ཅོག་བཞག་གོ
བླང་བྱ་ཡེ་ཟད་འཛིན་སྟངས་ཞིག སྤང་བྱ་ཡེ་གྲོལ་རེ་དོགས་མེདཿ འཛིན་པ་ཡེ་
གྲོལ་རྩ་བ་བྲལཿ འཁོར་བ་མེད་དེ་སུ་ཞིག་བཅིངཿ མྱང་འདས་མེད་དེ་ཐོབ་བྱ་
ཟཔཿ སངས་རྒྱས་ཞེས་བྱ་བསྒྲུབ་ཏུ་མེད༔ སེམས་ཅན་ཞེས་བྱ་འཁྲུལ་དུ་མེད
མེད་པའོང་མ་ཡིན་མཐའ་འདས་པཿ ཀུན་བཟང་ང་ཡི་ལྟ་བའོ༔ ཆོས་དབྱིངས་ཁྱབ་
གདལ་ཆེན་པོར་གནས གནས་ཞེས་བྱ་བའང་མེད་ཙམ་སྟེ༔ བྱར་མེད་ལྷུག་པའི་
ཉམས་མྱོང་ནི༔ སངས་རྒྱས་ང་ཡི་དགོངས་པའོ༔ བདེ་བའི་ཡེ་ཤེས་མཐའ་བྲལ་བ
ལྔ་རྫོགས་ལྔ་ཡི་སྙིང་པོ་ཅན༔ འོད་དང་ཟེར་གྱི་གདངས་ཤར་པཿ ཀུན་བཟང་ང་ཡི་
སྤྱོད་པའོ༔ འདི་དོན་རྟོགས་པ་མངོན་གྱུར་ཚེ གཞི་འབྲས་གཉིས་པོ་སྟོབས་འབྱོར་
152.



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
པས བུམ་པ་ཆག་པའི་ནམ་མཁའ་བཞིན གཞི་ཡི་སངས་རྒྱས་ང་དང་འདྲེས
ལྷུན་གྲུབ་རིག་པའི་རྩལ་རྫོགས་ཕྱིར༔ ཡེ་ཤེས་འོད་ལ་གོམས་པ་ཡིསཿ རགས་ལུས་
དྭངས་མའི་དབྱིངས་གྲོལ་ནསཿ སྐྱེ་འདིར་ལོངས་སྐུའི་རྩ་ལ་རྫོགས་ཏེ༔ འཕོ་ཚེ་
བུམ་སྐུར་འཚང་རྒྱའོ༔ ༈ ཨེ་མ་ཡང་གསང་བླ་མེད་ཀྱི༔ ཁྲེགས་ཆོད་གདམས་པའི་
མན་ངག་གནད༔ ངོ་སྤྲོད་སངས་རྒྱས་ལག་བཅང་འདི༔ གནད་ལས་གནད་དུ་བསྡུས་
པ་སྟེ༔ ཀུན་བཟང་དྲི་མ་མེད་པ་ངསཿ སྐལ་བ་ཅན་གྱི་ཆེད་དུ་གདམསཿ ༈ ད་ནི་
ཉམས་ལེན་གནད་ཀྱི་གཟེརཿ འོད་གསལ་ཐོད་རྒལ་ཆེན་པོ་ཡི༔ ས་ལམ་བགྲོད་
པའི་རིམ་པ་ནི༔ ཐོག་མར་སྒོ་གསུམ་གནད་སྟོན་པཿ རང་ལུས་སྤོས་ཆུས་ལེགས་
པར་བཀྲུས ཛ་ཏི་གུར་གུམ་གླ་རྩི་དང ལྷ་པི་ཕོ་གསུམ་བྱི་ཏང་ཀཿ ཞིབ་བཏགས་
འབྲི་མར་དང་སྦྱར་ཞིང༔ དཀུ་མཉེ་བྱ་ཞིང་བཅུད་ཟས་བསྟེན ཨ་རུ་ལྕགས་ཕྱེ་སྐྱེར་
ཥཎ་གྱིས༔ ལུས་ལ་བྱུགས་ཤིང་སེམས་ལས་སྤངཿ ལུས་གནད་དྲང་སྲོང་ཆོས་བདུན་
ལཿ ལྷོད་ཆགས་གཡོ་འགུལ་བྲལ་བར་གནསཿ རྩ་དྲང་རླུང་དལ་ཐིག་ལེ་འཕེལ
མིག་གནད་ཕྱེད་བཙུམ་མདུན་མཁར་བལྟ༔ ངག་གནད་སྨྲ་བརྗོད་ཀུན་སྤང་སྟེ༔ ལྐུགས་
པ་བཞིན་དུ་གནས་པ་སྟེ༔ རླུང་གི་འགྲོ་འོང་ཁ་ནས་བསླབ ཤུགས་ཀྱིས་དལ་ཞིང་
གེགས་མི་འཇུག སེམས་གནད་ཅི་ཡང་མི་དམིགས་པརཿ ཀ་དག་རིག་པ་ཡེ་གྲོལ་
ངང ཕྱི་དབྱིངས་ནང་དབྱིངས་འདྲེས་པར་བྱ༔ དེ་ལྟར་ཞག་བདུན་འབད་པ་ཡིས༔
འཁྲུལ་བའི་རྣམ་རྟོག་དབྱིངས་སུ་ཟད སྒོ་གསུམ་ལས་རུང་བྱ་བ་ཟ5 སྡོད་ས་
གསུམ་གྱི་གཞི་ཚུག་གོ༔ དུ་བ་སྨིག་སྒྱུ་མེ་ཁྱེར་དང༔ སྟོང་གཟུགས་འོད་ལྔ་ཤར་
ས་
་
153



མདོ་མཁྱེན་བརྩེའི་གསུང་འབུམ། །
བའི་དུསཿ ལུས་མི་འགུལ་ཞིང་ངག་མི་སྨྲ མིག་མི་གཡོ་ཞིང་ཟིམ་བུ་ཡིསཿ ཅུང་
ཟད་གྱེན་དུ་བལྟ་བ་ནི བཞུགས་སྟངས་གོང་མ་ཉིད་ཡིན་ཏེ༔ ཆོས་སྐུ་ཀུན་བཟང་
ལྟ་སྟངས་སོ༔ རྐང་བ་མཐིལ་སྦྱར་འོག་སྒོར་གཏད ལག་པ་ཁུ་ཚུར་བོལ་ཟུར་བཙུགས
དཔུང་པ་གཟེངས་བཏོད་ལུས་གནད་དྲང ལྷོད་ཆགས་མགོ་བོ་ཅུང་ཟད་དགྱེ ཙ་
ཟིམ་བུས་ཐད་ཀར་ལཿ ངག་རླུང་སྔ་མ་ཇི་བཞིན་ལཿ ཅུང་ཟད་འོག་རླུང་འཐེན་པ་
སཿ ལོངས་སྐུའི་གཟིགས་སྟངས་སེང་གེའི་སྟབས རྐང་བའི་མཐིལ་གཉིས་ས་ལ་
ཕབ པུས་བྲང་སྦྱར་ཞིང་སྒལ་ཚིགས་དྲང པུས་སྟེང་གྲུ་མོ་གཉིས་བཞག་སྟེ ལག་
གཉིས་བསྣོལ་བས་སོར་མོའི་རྩེ༔ འཕྲག་པར་རེག་ཅིང་མིག་གི་གནད༔ ཟུམ་བུས་
ཅུང་ཟད་འོག་དང་ཟུར༔ རླུང་གནད་ལྟེ་འོག་བསྐྱིལ་བ་སྟེ༔ སྤྲུལ་སྐུའི་གཟིགས་
སྟངས་ཙོག་པུའོ༔ དེ་ལྟར་གོམས་ཤིང་འདྲིས་པ་ཡིསཿ ལུས་ཉིད་བཞུགས་སྟངས་
གསུམ་གཟེར་ཐེབཿ རླུང་དལ་ཁར་རྒྱུ་འཕོ་མེད་གཟེརཿ མིག་གནད་མི་གཡོ་སེམས་
ཀྱི་གཟེར༔ ཐེབ་ཚེ་འོད་གསལ་ལྟ་བ་ནི༔ ཉིན་མོ་ཆ་གསུམ་སྔ་ཕྱི་རུ༔ སྐྱོན་བྲལ་
ནམ་མཁའ་དྭངས་པའི་ཚེ༔ དང་པོའི་ལས་ཅན་སུརྱར་བརཿ གེགས་མི་འཇུག་ཕྱིར་
དཀྱིལ་འཁོར་ལས༔ གྲུ་གང་ཙམ་གྱི་འོག་དག་གི ནམ་མཁར་རིག་པ་འདྲེས་པར་
གཏད བཞུགས་སྟངས་གཟིགས་སྟངས་རླུང་གནད་གསུམ༔ གོང་དུ་གོམས་པར་
མ་བྲལ་བྱ༔ དེ་ཡང་ཉི་མར་ལོངས་སྐུའི་གནསཿ དེ་ཚེ་དབྱིངས་སྣང་འོད་ལྔ་དང༔
ཐིག་ལེ་ལུ་གུ་རྒྱུད་ལ་སོགསཿ རྩ་ཁམས་དབང་པོའི་ཁྱད་པར་གྱིས༔ འཆར་ལུགས་
མ་ངེས་ཐ་དད་ཀྱངཿ ཕྱི་དབྱིངས་ནམ་མཁའ་དྭངས་བའི་ངོར༔ རེ་ལྡེའམ་ནི་མིག་
154



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
མང་རིསཿ རྩིབ་ཤར་གྱེན་འགྲེང་ཤར་བ་ནི༔ དབྱིངས་སྣང་རྣམ་དག་སྒྲོན་མའོ༔
འོད་ལྔ་ཟླུམ་པོར་འཁྱིལ་བ་ནི ཐིག་ལེ་སྟོང་པའི་སྒྲོན་མའོ༔ གསེར་སྐུད་དམ་ནི་
མུ་ཏིག་ཕྲེངཿ རྣམ་པ་འཁྱོགས་ཤིང་འགྲོ་འོང་ཅན༔ རྡོ་རྗེ་ལུག་རྒྱུད་སྒྲོན་མའོ༔ དེ་
དག་དབང་པོ་དང་མཐུན་པའི འོད་སྲུང་གསལ་དང་མ་གསལ་ལསཿ ཇི་བཞིན་
ལེགས་པར་མཐོང་བའི་ཚེ༔ འོད་ལྔ་ཐ་དད་ངོས་ཟིན་བྱ༔ རིམ་བཞིན་ཉི་མའི་དཀྱིལ་
འཁོར་དང འདྲེས་ཚེ་ཅུང་ཟད་རྒྱང་རིང་ཁྲིད མཚན་མོ་ཟླ་བའི་དཀྱིལ་འཁོར་ལཿ
སྤྲུལ་སྐུའི་བཞུགས་སྟངས་གསོར་བསྟུན་ཏཿ དཀྱིལ་དང་ཕྱོགས་བཞིར་བལྟ་བར་
བྱ རྡོ་རྗེའི་ལུག་རྒྱུད་ཐོག་མར་འཆརཿ དབྱིངས་དང་ཐིག་ལེ་རིམ་བཞིན་ནི༔ ཅི་
རིགས་རེས་འགར་མ་ངེས་སོ ཕྱི་དབྱིངས་ཇི་བཞིན་རྟོགས་པའི་ཚེ༔ ནང་དབྱིངས་
སྒྲོན་མ་རྣམ་གསུམ་ནི༔ ཙིཏྟ་ཤ་ཡི་སྒྲོན་མ་ཞེསཿ སྙིང་གར་མི་ཤིགས་ཐིག་ལེའི་
དབུསཿ ཤ་ཁྲག་རྐྱེན་གྱིས་མ་གོས་པའི༔ འོད་རྩ་དངས་མའི་ཡེ་ཤེས་ནི༔ རྟ་རྔ་
བཞི་གཤགས་ཆ་ཙམ་སྟེ༔ ཀ་ཏི་ཤེལ་གྱི་སྦུ་གུ་ཅན༔ ངོ་བོ་རང་བཞིན་ཐུགས་རྗེ་
གསུམ༔ ཡེ་ཤེས་འཆར་བའི་རྟེན་དུ་བཞུགས༔ དེ་ལ་ཀ་དག་རིག་པའི་གཞི གནས་
མེད་ཚུལ་དུ་བསྟེན་པ་ནི༔ ཆོས་ཉིད་གཞི་ཡི་སྒྲོན་མའོ༔ སྙིང་ནས་མིག་ཏུ་འབྲེལ་
པ་ཡི༔ འོད་རྩ་དར་དཀར་སྐུད་པ་བཞིན༔ རྩེ་མོ་བ་མེན་ར་འདྲ་བཿ འདྲེན་བྱེད་
དབུས་སུ་འོད་དུ་གསལ༔ ཆུ་ཡི་དཀྱིལ་འཁོར་དྭངས་པ་ལཿ མཐོང་བྱེད་འོད་དུ་
གསལ་བ་ནི༔ རྒྱང་ཞག་ཆུ་ཡི་སྒྲོན་མའོ༔ ནང་གདངས་ཕྱི་རུ་ཤར་བ་ནི༔ མན་ཤེལ་
ཉི་མའི་རྐྱེན་འཕྲད་ཚེ༔ གདངས་འོད་ཕྱི་རུ་ཤར་བ་ཡིས༔ འཇའ་ཚོན་སྣ་ལྔ་བཀྲ་བ་
155



མདོ་མཁྱེན་བརྩེའི་གསུང་འབུམ།
བཞིན༔ ནང་དབྱིངས་རིག་པའི་རང་གདངས་ལསཿ སྐུ་གསུམ་ཡེ་ཤེས་འོད་ལྔའི་
རྩ་ལཿ ཀ་ཏི་ཤེལ་གྱི་སྦུག་གུ་ནསཿ རྒྱང་ཞག་སྒྲོན་མའི་ལམ་དུ་ཤརཿ ཡེ་ཤེས་མིག་
གི་སྤྱོད་ཡུལ་དུ༔ མངོན་སུམ་བླ་མའི་མན་ངག་གིསཿ མཐོང་བ་ཇི་བཞིན་ངོ་ཤེས་
བྱ མཚན་མོ་ཆོས་སྐུའི་བཞུགས་སྟངས་ཀྱིས མུན་པ་དྭངས་པའི་དབྱིངས་རུམ་
བལྟས་པས་དབྱིངས་རིག་ཐིག་ལེ་གསུམ འདྲ་མིན་འཆར་ཚུལ་རྣམ་གསུམ་
སྟེ ཆོས་སྐུ་གཡོ་མེད་འོད་སྣང་དང༔ ལོངས་སྐུ་རང་འོད་བཀྲག་ལྡན་པཿ སྤྲུལ་སྐུ་
སྣ་ཚོགས་འགྱུར་བ་ཅན༔ མཐའ་གཅིག་གམ་ནི་མ་ངེས་པཿ དེ་ཡང་ཕྱོགས་ཙམ་
རྟོགས་པར་བྱ༔ དེ་ཚེ་རིག་པ་འོད་དུ་གསལ༔ རྩལ་སྣང་རིག་པའི་རྣམ་རྟོག་འགགས
ཉོན་མོངས་ཉིད་ཀྱི་མཚང་རིག་པའི༔ རང་དགར་སྤྱོད་པ་མ་ཡིན་ལ ཤུགས་འབྱུང་
སྤྱོད་པ་ཡེ་ཤེས་རྩལ༔ ལུས་ལ་བདེ་དྲོད་མེ་ལྟར་འབར༔ ངག་ནི་འཁྲུལ་གཏམ
བརླང་ཚིག་ཞི ཅི་སྨྲས་གཞན་གྱི་རྣ་བར་སྙན༔ རིག་པ་མི་གཡོ་བརྟན་པ་ལ༔ སེམས་
ནི་བཅོས་མིན་མོས་གུས་དང༔ བྱང་ཆུབ་སེམས་ཀྱིས་རྒྱུད་བརླན་ནས༔ བླ་མར་
དད་པའི་མཆི་མ་འཁྲུགསཿ སྙིང་རྗེ་དྲག་པོས་བཟོད་བླག་མེད༔ དེ་ཚེ་སློབ་དཔོན་
མཁས་པ་ཡིསཿ ཐུགས་རྒྱུད་དགོངས་པའི་ཡེ་ཤེས་ཉིད༔ སྐལ་ལྡན་སྐྱེས་བུ་དམ་
ཚིག་ཅན༔ སློབ་བུར་འཕོ་བའི་དུས་ཡིན་པསཿ ཡང་གསང་ཐུགས་ཐིག་བྱིན་རླབས་
གནད༔ ཐོད་རྒལ་རིག་པའི་རྩལ་དབང་གིས༔ སྨིན་པར་བྱེད་ལ་ཐུགས་རྗེས་སྐྱོང
༈ འབྲས་བུ་ཐོད་རྒལ་རིག་པའི་རྩལ་དབང་ནི༔ ཤིན་ཏུ་མཐོ་ཞིང་དབེན་པའི་གནས་
ཉིད་དུ༔ ཤར་ནུབ་ཉི་ཟླའི་བགྲོད་ཐག་རིང་བའི་སརཿ སྤྲིན་དང་ཁུ་རླངས་ན་བུན་
156
156



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ལ་སོགས་པསཿ སྒྲིབ་བྱེད་བྲལ་ཞིང་ནམ་མཁའ་དྭངས་པའི་ཚེ༔ ཡར་ངོ་མར་ངོའི་
ཚེས་བཅུ་ལ་སོགས་དངཿ ཉ་སྟོང་བརྒྱད་སོགས་མཁའ་འགྲོ་འདུ་བའི་ཚེ༔ བླ་མ་
དགྱེས་ཤིང་བྱིན་རླབས་འཇུག་དུས་སུ༔ འབྱོར་བར་བསྟུན་པའི་ཁྲི་རྐང་མཐོ་བའི་
ཁརཿ ཟ་འོག་གམ་ནི་རས་དཀར་གདན་བཀྲམ་སྟེ༔ ཐུགས་རྗེའི་བདག་ཉིད་སློབ་
དཔོན་བཞུགས་སུ་གསོལཿ ཚོགས་ཀྱི་འཁོར་ལོ་ཕྱི་ནང་མཆོད་པའི་ཚོགསཿ དཀྱིལ་
འཁོར་གཏོར་མ་རྒྱན་བཀོད་ལེགས་པར་བཀྲམ༔ ཞག་གསུམ་གོང་ནས་སྙན་གསན་
གསོལ་བ་གདབ༔ བླ་མར་དགྱེས་པ་སྐོང་ཞིང་ཡོ་བྱད་འབུལཿ སློབ་དཔོན་རས་
དཀར་ན་བཟའ་ལྷབ་ལྷུབ་གསོལཿ བླ་མ་གསང་སྒྲུབ་སྒོམ་བཟླས་གནད་སྨིན་མཐརཿ
གནས་གསུམ་ཐུགས་རྒྱུད་བསྐུལ་བས་བཟླས་པ་བྱ སློབ་བུར་ཁྲུས་བྱས་བགེགས་
བསྐྲད་སྲུང་འཁོར་བསྒོམ༔ བློ་བཅོས་སློབ་དཔོན་གསང་བའི་རྣམ་ཐར་བསྒྲགས
རྩེ་གཅིག་གསོལ་བ་གདབ་པ་འདི་ལྟ་སྟེ༔ ཀྱེ་མ་བླ་མ་རིན་པོ་ཆེ གསང་སྔགས་
སྦྱོར་སྒྲོལ་བླ་མེད་ཀྱི༔ འབྲས་བུ་མངོན་གྱུར་ངོ་མཚར་ཆེ༔ ད་ནི་དབྱིངས་སྣང་ཆོས་
སྐུའི་ཞལ༔ མངོན་སུམ་ལྟ་བའི་མན་ངག་གནད༔ རྡོ་རྗེ་སེམས་དཔའི་གསང་ལམ་
ཆེ རིག་པའི་རྩལ་དབང་བསྐུར་དུ་གསོལཿ རགས་ལུས་དྭངས་མའི་དབྱིངས་གྲོལ་
ཤོག༔ ལན་གསུམ་གསོལ་བ་བཏབ་བྱས་ལཿ སྐྱབས་སེམས་ཡན་ལག་བདུན་པ་
འབུལ༔ བརྐྱང་ཕྱག་དགུ་ཕྲུག་དག་ཏུ་འཚལ༔ སླར་ཡང་སློབ་དཔོན་དྲུང་དུ་འཁོད
སློབ་བུས་རྡོ་རྗེའི་འདུག་སྟངས་བཅས༔ རྣལ་འབྱོར་མ་ཡི་དམིགས་པ་འབོགས གུ་
གུལ་མི་ཚིལ་ཀླད་ཆེན་དང༔ སློབ་དཔོན་བྱང་སེམས་སྐྲ་སེན་བཅསཿ ལེགས་སྦྱར་
157



མདོ་མཁྱེན་བརྩེའི་གསུང་འབུམ།
དུད་པས་བདུག་བྱས་ལཿ བྱིན་ཆེན་གནད་ལ་དབབ་པར་བྱ༔ སླར་ཡང་རྣལ་འབྱོར་
མའི་སྙིང་གརཿ ཡན་ལག་བཞི་ལྡན་དགའ་འཁྱིལ་ནི༔ བཻ་དང་ཧ་རི་ནི་སས་མཚན
གཡོན་དུ་དྲག་ཏུ་འཁོར་བ་ལཿ མ་ཡེངས་ཤེས་པ་རྩེ་གཅིག་གཏདཿ སྐུ་གསུམ་རྒྱལ་
དང་རྩ་གསུམ་ལྷ དྲང་སྲོང་དཔའ་བོ་དཔའ་མོའི་ཚོགསཿ ཤོག་སྐྱ་རླུང་གིས་དེད་
བཞིན་བསྡུསཿ མཚོ་ལ་ཁ་བ་བབ་པ་ལྟརཿ རྣལ་འབྱོར་མ་ལ་ཐིམ་པར་བསམ༔
སློབ་བུས་སྣང་བ་གཏད་མེད་བཞག འཁྲུལ་བའི་སྣང་བ་ཡོངས་འགགས་ཤིངཿ ལུས་
ངག་ཡིད་ལ་ཕེབས་པའི་རྟགསཿ མངོན་སུམ་མ་བྱུང་བར་དུ་འབད༔ བྱུང་ནས་བྱིན་
འཇུག་བརྟན་པར་བྱ༔ དེ་ནས་ལུས་སེམས་རྣལ་དུ་ཕབ ཤེས་རབ་ཡེ་ཤེས་དོན་
དབང་གིས༔ དགའ་བཞི་བདེ་བ་ཆེན་པོར་སྦྱོར༔ དེ་ཚེ་ལོངས་སྐུའི་འདུག་སྟངས་
ཀྱིསཿ འོད་གསལ་སྒྲིབ་གཡོགས་བྲལ་བའི་ཕྱིརཿ སྟོན་འཁོར་ཀུན་ཀྱིས་སྟོད་གཡོགས་
བསལ༔ སློབ་བུས་མོས་གུས་རྩེ་གཅིག་གིས༔ བླ་མའི་ཐུགས་ཀར་ཤེས་པ་གཏད
ཐུགས་ཡིད་གཅིག་ཏུ་བསྲེ་བར་བྱ༔ སློབ་དཔོན་བྱིན་རླབས་གནད་ལ་འབེབས
སླར་ཡང་ངོ་སྤྲོད་འདི་བཞིན་ཏེ༔ སློབ་བུའི་སྙིང་གར་སྡིགས་མཛུབ་གཏད༔ ༈ ཀྱེ་
མ་སྐལ་ལྡན་རིགས་ཀྱི་བུ མ་ཡེངས་རིག་པའི་ངང་ལ་ཞོག༔ ཡེ་ནས་དག་པ་ཆོས་
ཀྱི་སྐུ༔ རང་ངོ་ཤེས་པས་སྒོམ་དུ་མེད༔ སྤང་བླང་ཡེ་ཟད་རྫོགས་པ་ཆེ མཐའ་བཞི་
བྲལ་བའི་གནད་ཆེན་པོ༔ འདི་དོན་རྟོགས་པས་རྫོགས་སངས་རྒྱསཿ གནད་ལས་
གནད་དུ་གབ་པ་ནི༔ སྙིང་དབུས་མི་ཤིགས་ཐིག་ལེའི་དབུས༔ ཙིཏྟ་ཤ་ཡི་སྒྲོན་མ་
ནི༔ དཀར་འཇམ་དར་དཀར་སྐུད་པ་བཞིན༔ ཁྲག་དང་རྐྱེན་གྱིས་མ་གོས་པ སྙིང་
ནགས་
158



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ནས་མིག་ཏུ་འབྲེལ་བར་གནསཿ དེ་དབུས་ཡེ་ཤེས་འཆར་བ་ཡི༔ གཞི་རྒྱུད་བདེ་
གཤེགས་སྙིང་པོའི་ཁམས༔ ཆོས་ཉིད་གཞི་ཡི་སྒྲོན་མ་ཞེས༔ ངོ་བོ་རང་བཞིན་ཐུགས་
རྗེའི་རྩལ༔ རྣམ་གསུམ་དབྱེར་མེད་ཆེན་པོ་རུ༔ ཤེལ་འོད་ནང་དུ་འཁྱིལ་བ་བཞིན
བལྟར་མི་མངོན་པའི་ཚུལ་དུ་བཞུགས༔ དྭངས་མའི་རྩ་ཡི་སྣེ་མོ་རུ འོད་རྩ་གཉིས་
སུ་གྱེས་པའི་ཚེ བ་མེན་རྭ་འདྲ་མིག་དབུས་ཟུག རྒྱང་ཞག་ཆུ་ཡི་སྒྲོན་མའོ༔ དེ་
ལྟར་སྐུ་དང་ཡེ་ཤེས་ཁམསཿ གཞི་དང་ལམ་དང་སྒོ་གསུམ་ལཿ ནང་གི་སྒྲོན་མ་
རྣམ་གསུམ་པོ༔ རྐྱེན་དང་འཕྲད་ཚེ་འཆར་བ་སྟེ༔ དེ་དོན་ཤེས་པར་གྱིས་ཤིག་བུ
སླར་ཡང་བླ་མའི་ཐུགས་ཀ་རུ༔ ཨཱཡིག་མཐིང་དཀར་དམར་སེར་ལྗངཿ ཡུངས་
འབྲུ་ཙམ་རེར་བརྩེགས་མར་གསལ༔ དེ་ལ་ཤེས་པ་རྩེ་གཅིག་གཏད༔ སྟོན་འཁོར་
དགོངས་པའི་གནད་གཅུན་ཏེ ལྔ་ཚར་ཉི་ཤུ་རྩ་གཅིག་བགྲང སླར་ཡང་ཡི་གེ་ལྔ་
པོ་ལསཿ མར་མེ་གཅིག་ལས་གཉིས་མཆེད་བཞིན༔ བྱིན་རླབས་ཡི་གེ་ལྔ་རུ་ཤར༔
སྐར་མདའ་ཆད་པ་ཇི་བཞིན་དུ སློབ་བུའི་སྙིང་གི་ཐིག་ལེར་འདྲེསཿ སྨྲ་བསམ་
བརྗོད་བྲལ་ངང་དུ་བརྒྱལཿ རྡོ་རྗེ་སློབ་དཔོན་དགོངས་པའི་དབྱིངསཿ གཏད་མེད་
ངང་དུ་དྲག་ཏུ་གཏད༔ ༈ ཨཱཕཊ༔ ༈ ཨཱཕཊ༔ ༈ ཨཱཕཊ༔ ཤུགས་དྲག་ལན་
གསུམ་བརྗོད་པ་ཡིསཿ སློབ་བུ་སྔངས་ཤིང་བརྒྱལ་བ་དངཿ འདར་ཞིང་འཁྲབ་དང་
དུ་བ་སོགསཿ མ་ངེས་རྟགས་མཚན་སྣ་ཚོགས་པཿ བྱིན་རླབས་འཕོས་པའི་ལྟས་
བཟང་སྟེ༔ རབ་ནི་བརྗོད་བྲལ་ཆེན་པོའི་ངང༔ ཞག་གྲངས་གསུམ་ལྔ་བདུན་ལ་སོགསཿ
གཡོ་མེད་ཆེན་པོར་གནས་པའང་འབྱུངཿ སླར་ཡང་སེང་གེའི་འདུག་སྟངས་ཀྱིས
NU
བIE
159



མདོ་མཁྱེན་བརྩེའི་གསུང་འབུམ།
ལོངས་སྤྱོད་རྫོགས་པའི་གཟིགས་སྟངས་བཅསཿ སཱུརྱའི་རྐྱེན་དང་འཕྲད་བྱས་ལཿ
ནམ་མཁའ་དྭངས་པའི་དབུས་ལྟར་བཅུག དེ་ནས་འོད་སྣང་གསལ་བའི་ཚེ དབང་
དང་ངོ་སྤྲོད་འདི་བཞིན་བྱ ༈ ཀྱེ་མ་སྐལ་ལྡན་སེམས་ཀྱི་བུ་གཅིག་པུ་ཁྱོད་མ་ཡེངས་
པར་ཉོན་ཅིག ཁྱོད་ཀྱི་ནང་དབྱིངས་རིག་པ་རང་བྱུང་གི་ཡེ་ཤེས་ཀྱི་རྩལ་ལས་ཕྱི་
དབྱིངས་སྒྲོན་མ་གསུམ་དུ་ཤར་བ་སྟེ༔ ནམ་མཁའ་དྭངས་པའི་ངོས་སུ་ལྟོས་ཤིག
ལེགས་པར་ལྟོས་དང་དབྱིངས་སྣང་རེ་ལྡེ་མིག་མང་རིས་སུ་འོད་ཀྱི་སྣང་བ་མཐའ་
གཅིག་ཏུ་མ་ལྷུང་ཞིང་མེད་བཞིན་གསལ་བ གསལ་ཡང་བློས་ཁ་ཚོན་གཅོད་དུ་མེད་
པ་འདི་ནི་དབྱིངས་རྣམ་དག་གི་སྒྲོན་མའོ༔ འོད་ལྔའི་སྣང་བ་རྩིབ་ཤར་གྱེན་འགྲེང་
ཟླུམ་པོར་འཁྱིལ་ཞིང་ཐིག་ལེ་ཐིག་ཕྲན་རྨ་བྱའི་མདོངས་ལྟ་བུར་ཤར་བ་འདི་ནི་
ཐིག་ལེ་སྟོང་པའི་སྒྲོན་མའོ༔ དེ་ཡི་ཀློང་དུ་རིག་པའི་གདངས་གསེར་སྐུད་བསྒྲིམ་
པའམ་མུ་ཏིག་ཕྲེང་བ་ལྟ་བུའི་ཐིག་ཕྲན་ཡུངས་འབྲུ་ལྟ་བུ་གཤིབ་ཅིང་དབྱིབས་མ་
ངེས་འཁྱོགས་པ་དང་འཁྱིལ་བ་སྟ་ཟུར་སྟེ་འགྲོ་འོང་ཅན་དུ་གཡོ་བ་དེ་ནི་རྡོ་རྗེ་ལུ་
གུ་རྒྱུད་ཀྱི་སྒྲོན་མའོ༔ ༈ འོ་དེ་ལྟར་ཕྱི་དབྱིངས་ཀྱི་སྒྲོན་མ་གསུམ་པོ་འདིའང་རང་
གི་རིག་པ་དེ་བཞིན་ཉིད་ཀྱི་རྩལ་དེ༔ ཆོས་ཉིད་གཞི་ཡི་སྒྲོན་མ་ནི་འཆར་བའི་རྒྱུའོ༔
ཙིཏྟ་ཤ་ཡི་སྒྲོན་མ་ནི་འཆར་བའི་ལམ་མོ༔ རྒྱང་ཞག་ཆུ་ཡི་སྒྲོན་མ་ནི་འཆར་བའི་སྒོའོ༔
ནམ་མཁའ་དྭངས་པའི་དཀྱིལ་འཁོར་ནི་འཆར་བའི་རྐྱེན་ནོ༔ དབྱིངས་རྣམ་དག་གི་
སྒྲོན་མ་ནི་འཆར་བའི་གཞིའོ༔ ཐིག་ལེ་སྟོང་པའི་སྒྲོན་མ་ནི་ཆོས་ཉིད་ཀྱི་རྩལ་ལོ༔
རྡོ་རྗེ་ལུ་གུ་རྒྱུད་ཀྱི་སྒྲོན་མ་ནི་རིག་པའི་གདངས་སོ༔ ༈ འོ་རིགས་ཀྱི་བུ་དེ་ལྟར་
160
.



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ནང་གདངས་ཕྱིར་ཤར་བ་ནི་ཡེ་ཤེས་མངོན་སུམ་མིག་གི་སྤྱོད་ཡུལ་དུ་གྱུར་པ་སྟེ༔
དབྱིངས་སྣང་ཆོས་ཀྱི་སྐུ༔ ཐིག་ལེ་ལོངས་སྤྱོད་རྫོགས༔ འོད་སྣང་སྤྲུལ་པའི་སྐུ༔ རིག་
པ་མི་འགྱུར་རྡོ་རྗེའོ༔ འོད་ལྔ་འཆར་ཏེ མཐིང་ཀ་ཆོས་དབྱིངས་ཡེ་ཤེསཿ དཀར་
པོ་མེ་ལོང་ཡེ་ཤེས༔ སེར་པོ་མཉམ་ཉིད་ཡེ་ཤེས༔ དམར་པོ་སོར་རྟོག་ཡེ་ཤེས༔ ལྗང་
གུ་བྱ་གྲུབ་ཡེ་ཤེས་ཏེ༔ ཡེ་ཤེས་ལྔ་ཡི་རང་འོད་དོ༔ དེའང་རིགས་ལྔ་དང༔ འབྱུང་
བ་ལྔ་དང ཡུམ་ལྔ་སོགས་མཐོང་བའོ༔ དེའང་རྐྱེན་ལས་ཤར་བའི་འོད་གསལ་
འདི་ནི་རིག་པ་རང་གྲོལ་གྱི་ངང་དུ་ཉམས་སུ་བླང་ན་དབྱིངས་རིག་མ་བུར་འདྲེས་
པར་འགྱུར་རོ༔ དེ་ཡང་ལུ་གུ་རྒྱུད་དབྱིངས་དང་ཐིག་ལེ་གོ་རར་འཛུད་ཅིང་མི་གཡོ་
བར་བལྟ་བར་བྱ་སྟེ༔ ལུས་བྱ་བ་ལ་མི་གནས༔ ངག་སྨྲ་བརྗོད་ལ་མི་གནས༔ སེམས་
འཁྲུལ་རྟོག་ལ་མི་གནས་པརཿ ལུས་བཞུགས་སྟངས་དང་མ་བྲལ་བར་སྡོད་པ༔ ངག་
བརྗོད་མེད་དང་མ་བྲལ་བར་སྡོད་པཿ སེམས་བློ་བྲལ་དང་མ་བྲལ་བར་སྡོད་པ ལུས་
གཡོ་མེད་བཞུགས་སྟངས་ཀྱིས་གཟེར་ཐེབས༔ ངག་འཕོ་མེད་རྡོ་རྗེའི་རླུང་གིས་གཟེར་
ཐེབས༔ མིག་མི་འགུལ་སྐུ་གསུམ་གཟིགས་སྟངས་ཀྱིས་གཟེར་ཐེབས་པར་གྱིས་
ཤིག དེ་ལྟར་མི་རྩོལ་བའི་རྩོལ་བ་ཆེན་པོས་ཉམས་སུ་བླངས་པས་སྒྲོན་མ་དྲུག་གི་
གནད་ཤེས༔ འོད་སྣང་གི་མཐོང་བྱེད༔ ཡེ་ཤེས་ཀྱི་གཞི་ཚུགསཿ ཆོས་ཉིད་མངོན་
དུ་གྱུར༔ འཁྲུལ་རྟོག་གཞི་ལ་དག་གོ༔ དེ་ཡང་ཐོག་མར་གཡོ་བའི་ཉམས་ལུ་གུ་རྒྱུད་
སྐར་མདའ་རྒྱུག་པ་བཞིན་ནོ༔ བར་དུ་ཐོབ་པའི་ཉམས་འདབ་ཆགས་མཁའ་ལ་རྒྱུ་
བ་བཞིན་ནོ༔ རྗེས་ལ་གོམས་པའི་ཉམས་རི་དྭགས་རྩིབ་ལ་རྒྱུག་པ་བཞིན་ནོ༔ ༈ རིམ་
161



མདོ་མཁྱེན་བརྩེའི་གསུང་འབུམ། ་
བཞིན་གོམས་ཆ་བརྟན་པའི་ཚེ༔ དབྱིངས་དང་ཐིག་ལེ་ལུ་གུ་རྒྱུདཿ ཆོས་ཉིད་ཇི་
བཞིན་མཐོང་བའི་ཚེ༔ མངོན་སུམ་སྣང་བ་ཆེན་པོའོ༔ དེ་ལྟར་ཇི་བཞིན་ངོ་འཕྲོད་
ཚེ༔ སློབ་བུ་རྣམ་སྣང་ཆོས་བདུན་གྱིསཿ བླ་མའི་དྲུང་དུ་གནས་པ་ལཿ བླ་མ་གསང་
སྒྲུབ་བསྐྱེད་རིམ་འབོགསཿ བྱིན་ཆེན་གནད་ལ་དབབ་པར་བྱ༔ གང་ཡང་གཏད་
སོ་བྲལ་བ་ཡིསཿ སྨོན་པ་ལྟ་བུར་གྱུར་པའི་ཚེ༔ མངོན་རྫོགས་རྒྱལ་པོའི་ཞིང་ཁམས་
དང༔ ཆོས་ཀྱི་དབྱིངས་དང་སྤྲོས་བྲལ་ཞིང༔ འདུས་མ་བྱས་པའི་ཞིང་རྣམས་སུ
རིག་པ་གཏད་ཅིང་བྱིན་ཆེན་དབབཿ ཁྱུང་ཆེན་ལྡིང་སྟབས་ལན་དགུ་བྱ དེ་ཚེ་བློ་
འདས་ཆོས་ཟད་ཀྱིས༔ རྟོགས་པ་གདེངས་ཆེན་མངོན་གྱུར་ དབང་ལས་གྱུར་
པའི་ཡེ་ཤེས་ཀྱི འབྲས་བུའི་རྩལ་དབང་ཐོབ་པའོ༔ སླར་ཡང་ངོ་སྤྲོད་འདི་བཞིན་
གདབ༔ ཀྱེ་སྐལ་ལྡན་སེམས་ཀྱི་བུ་གཅིག་པོ་ཁྱོད་མ་ཡེངས་པར་ཉོན་ཅིག འདི་
ལྟར་རྟོགས་པའི་ཡེ་ཤེས་ཀ་ནས་དག་ཅིང་བློ་ལས་འདས་པ འཛིན་པས་མ་བཅིང་
བློ་ལས་འདས་པཿ སྟོང་གསལ་གྱི་སྤྲོས་པ་ཞིག གཏད་སོའི་ཡུལ་སྟོང༔ འཁོར་
བ་མྱང་འདས་ཀྱི་མིང་དང་མཚན་མ་བྲལ༔ ཕྲ་བའི་རླུང་འགགསཿ རགས་པའི་ཡེ་
ཤེས་རྒྱས ཐིམ་ལ་མ་རྨུགསཿ བྱིང་ཞིང་མ་རྨོངས ས་ལེ་ཧྲིག་གེ༔ གཞི་ཡི་ཡེ་
ཤེས་ལྷུན་གྲུབ་ཀྱི་རྩལ་སྣང་སྐུ་དང་ཐིག་ལེ་འོད་གདངས་ཀྱི་ལེར་གསལ་བ་འདི་ནི་
ཆོས་སྐུའི་དགོངས་པའོ༔ དེ་ཡང་སྐུ་དང་ཡེ་ཤེས་ཀྱི་སྣང་ཆ་སྣང་ལ་ངོས་བཟུང་མེད་
པ་མེ་ལོང་ཡེ་ཤེསཿ སྣ་ཚོགས་སུ་སྣང་ཡང་ཐ་དད་དུ་མི་དམིགས་པ་མཉམ་པ་ཉིད་
ཀྱི་ཡེ་ཤེས༔ གཟུགས་དང་ཁ་དོག་མ་འདྲེས་པར་གསལ་བ་སོ་སོར་རྟོགས་པའི་ཡེ་
162



ཡང་གསང་ཐུགས་ཐིག་ཁྲིད་ཡིག་སྐོར། ཉ༽ ་ ་
ཤེས༔ འཕེལ་འགྲིབ་དང་འགྲོ་འོང་སྣ་ཚོགས་སུ་སྟོན་པ་བྱ་བ་གྲུབ་པའི་ཡེ་ཤེས
གཞི་ལས་མ་གཡོས་ཤིང་གཞི་ལ་དག་པ་ཆོས་ཀྱི་དབྱིངས་ཀྱི་ཡེ་ཤེས་ཏེ༔ གཞི་ཀ་
དག་ལས་ལྷུན་གྲུབ་ཀྱི་རྩལ་སྣང་ཤར་བར་ངོ་ཤེས་པར་གྱིས་ཤིག༔ ཆོས་ཉིད་འོད་
གསལ་གྱི་བར་དོར་ཡེ་ཤེས་བཞི་སྦྱོར་གྱི་སྣང་བ་ཡང་འདིས་རྩལ་རྫོགས་ཤིང་སྒྲ་
འོད་ཟེར་གསུམ་གྱིས་འཇིགས་སྐྲག་སྔངས་གསུམ་ཀྱང་རང་འོད་དང་རང་སྒྲ་དང་
རང་ཟེར་ངོ་ཤེས་པ་འདིའི་གནད་ཀྱིས་རྟོགས་པར་འགྱུར་ཏེ༔ དེའི་དུས་སུ་ངོ་ཤེས་
པ་དང་གྲོལ་བ་དུས་མཉམ་དུ་འོང་ངོ༔ དེ་ནས་བླ་སློབ་གཉིས་ཀས་དགོངས་པ་གཏད་
ཅིང་བླ་མས༔ ༈ ཨེ་མ་ཧོ༔ ཆོས་སྐུ་ཀུན་བཟང་ཡབ་ཡུམ༔ ལོངས་སྐུ་རྒྱལ་བ་
རིགས་ལཿ ཡུམ་ཆེན་མཁའ་འགྲོ་སྡེ་ལྔ༔ བདག་ཉིད་དྲི་མ་མེད་པཿ ཡུམ་ཆེན་ཤེས་
རབ་ཕར་ཕྱིན༔ སྟོན་པ་མངོན་རྫོགས་རྒྱལ་པོ༔ དཔལ་ཆེན་ཆེ་མཆོག་འདུས་པ་
རྩལ༔ ཡུམ་མཆོག་གནམ་ཞལ་ནམ་མཁའི་དབྱིངས་ཕྱུག ཡི་དམ་རྡོ་རྗེ་ཕག་མོ༔
མཁའ་འགྲོ་ཁྲོས་མ་ལྷ་ལཿ གསང་བདག་དགའ་རབ་དཔའ་བོ༔ ཡུམ་ཆེན་གསང་
བ་ཡེ་ཤེསཿ མ་ཅིག་བདུད་འདུལ་དྲག་མོ༔ གུ་རུ་པདྨ་བཛྲ ལྷ་ལྕམ་མནྡྷ་ར་བ
དམ་ཚིག་དབང་བྱེད་གསང་བའི་བདག་པོ༔ ལས་ཀྱི་གཉེར་འཛིན་ཧ་ཡ་གྲཱ་ཝ ས་
མཚམས་འཛིན་པའི་གཤིན་རྗེ་གཤེད་པོ གཞན་ཡང་བཀའ་བརྒྱུད་བླ་མ་ཡི་དམ་
ལྷ་ཚོགས་རིགས་ལྔའི་དཔའ་བོ་མཁའ་འགྲོའི་ཚོགས་དང་བཅས་པ་རྣམས་དང
ཀུན་འདུས་བཀའ་དྲིན་འཁོར་མེད་རྩ་བའི་བླ་མ་ཁྲག་འཐུང་ལག་ན་རྡོ་རྗེ༔ ཡུམ་ཆེན་
ཐུགས་རྗེས་རྗེས་འཛིན་ཀུན་སྐྱོང་རྡོ་རྗེ་རྣལ་འབྱོར༔ བདག་ལ་དགོངས་སུ་གསོལ
163



-
Eས༌
:
--
-
-
，
མདོ་མཁྱེན་བརྩེའི་གསུང་འབུམ།
དམ་ལྡན་རིག་པ་འཛིན་པའི་རྡོ་རྗེའི་སློབ་མ་འདི་རྣམས་ལ་ཐུགས་བརྩེ་བ་ཆེན་
པོས་རྗེས་སུ་དགོངས་ལ་དབང་བསྐུར་དུ་གསོལ༔ བྱིན་གྱིས་བརླབ་ཏུ་གསོལ༔ སྨིན་
པར་མཛད་དུ་གསོལ༔ གྲོལ་བར་མཛད་དུ་གསོལ༔ རྟོགས་པ་སྤར་དུ་གསོལ བརྟུལ་
ཞུགས་བསྐྱེད་དུ་གསོལ༔ འཕར་བར་མཛད་དུ་གསོལཿ བྱ་རྩོལ་བློ་འདས་ཆོས་
ཟད་ཆེན་པོར་འཚང་རྒྱ་ཞིང་འཇའ་ལུས་འཕོ་བ་ཆེན་པོའི་སྐུ་མཆོག་མངོན་དུ་
བརྙེས་ནས་གཟུགས་སྐུ་རྣམ་པ་གཉིས་ཀྱིས་འགྲོ་དོན་རྒྱ་ཆེན་རྒྱུན་མི་ཆད་པར་
འབྱུང་བར་བྱིན་གྱིས་རློབས་ཤིག མེ་ཏོག་སིལ་མ་འཐོར་བྱ་ཞིང༔ ལེགས་པའི་
རྟགས་མཚན་དཔག་མེད་འབྱུང༔ སླར་ཡང་རྡོ་རྗེ་སློབ་དཔོན་ཉིད༔ མངོན་རྫོགས་
རྒྱལ་པོའི་སྐུར་བཞེངས་ཏེ༔ འཁོར་འདས་ཟིལ་གནོན་ཏིང་འཛིན་གྱིསཿ ༈ ཧོ
ཉོན་ཅིག་ཡེ་ཤེས་ལས་དང་དམ་ཚིག་མཁའ་འགྲོ༔ རྡོ་རྗེ་ཆོས་སྐྱོང་བའི་སྲུང་མ་ཡེ་
ཤེས་ཀྱི་སྤྱན་དང་ལྡན་པ་མ་མོ་ཆེན་མོ་སྔགས་ཀྱི་སྲུང་མ འབར་མོ་མཆེད་གསུམ
འདོད་ཁམས་དབང་ཕྱུག་རྡོ་རྗེ་གཤོག་རྒོད་ལ་སོགས་སྔགས་སྲུང་མོ་རྒྱུད་འཁོར་
དང་བཅས་པ་རྣམས་དང༔ རྡོ་རྗེ་གཏུམ་པོའི་ཐུགས་སྤྲུལ་མཐུ་ལྡན་དྲང་སྲོང་ཆེན་
པོ་གཟའ་རྒོད་ཁྱབ་འཇུག་རཱ་ཧུ་ལ་སྤྲུལ་པའི་གཟའ་ཆེན་མཆེད་བརྒྱདཿ གདུག་
པའི་སྤུ་གྲི་མཆེད་གསུམཿ འཛམ་གླིང་དྲེགས་པའི་སྡེ་དཔོན་རྡོ་རྗེ་དགྲ་འཇོམས༔
དགེ་བསྙེན་བསྙོ་ཁ་ནག་པོ༔ ལས་བདག་མཚན་མོ་སྒྲ་སྒྲོག བདུད་མགོན་གསོད་
བྱེད་མིང་སྲིངཿ དུར་ཁྲོད་བདག་པོ་ཡབ་ཡུམ ཁྱེད་རྣམས་ཀྱིས་སྲོག་གི་བདག་པོ་
རྡོ་རྗེའི་སློབ་མ་འདི་ཉིད་དབང་བསྐུར་རོ༔ འཕོ་ཆེན་འཇའ་ལུས་རྡོ་རྗེའི་ལམ་སྲོལ་
T.
164



ཡང་གསང་ཐུགས་ཐིག་ཁྲིད་ཡིག་སྐོར། ཉ༽་
ཚུགས་ལ་མེལ་ཚེ་དང་སྦྱིན་བདག་གྱིས་ཤིག ལེགས་པ་ཆོསཿ ཉེས་པ་ཟློག༔ བཅོལ་
བའི་ལས་མ་གཡེལ་ཞིག བཀའ་ལས་མ་འདའ དམ་ལས་མ་ཉམས༔ སྲོག་སྙིང་
འགས་ཤིང་རྡོ་རྗེའི་དམྱལ་བར་བརླག་ཏ་རེ ༈ ཨོཾ་བཛྲ་ཌཱཀྐི་ནི་མ་མ་རཀྵ་ཧཱི ཤག་
རུ་རྀ་རཱ་ཧུ་ལ་ཏྲི་ཛ༔ ཨ་ཡ་མ་དུ་རུ་ཙ་ཤ་ན་ས་མ་ཡཱ་བཛྲ་ཨི་དན་ན་རཀ ༈ དམ་
བསྒྲགས་བདུད་རྩི་དྲི་ཆུ་ཡིསཿ སློབ་བུས་མྱོང་ཞིང་ཕྱོགས་བཅུར་འཐོརཿ སྲུང་མའི་
སྲོག་གཏད་གཅིག་བརྒྱུད་འདི༔ རྒྱལ་ཚབ་ལས་གཞན་ཐུན་མོང་མིན༔ དེ་ཕྱིར་ཤིན་
ཏུ་བཀའ་གཉན་ནོ༔ དེ་ཚེ་སློབ་བུས་མོས་གུས་བསྐྱེདཿ བླ་མའི་ཞབས་ཟུང་སྤྱི་བོར་
བླངཿ སྨོན་ལམ་བཟང་པོ་རྩེ་གཅིག་བཏབ༔ དགའ་སྟོན་ཚོགས་ཀྱི་འཁོར་ལོ་དང
ཡོན་འབུལ་སྒོ་གསུམ་བྲན་དུ་སྟོབས༔ མཆོད་སྦྱིན་བཀྲ་ཤིས་བསྔོ་སྨོན་བྱ རིག་
པའི་རྩལ་དབང་ཆེན་མོ་སྟེ༔ ཆོས་སྐུའི་ཞིང་ཁམས་ཆེན་པོ་རུ་ དབུགས་དབྱུང་
འབྲས་བུའི་དབང་མཆོག་གོ ༈ ཀྱེ་ཧོ༔ ༈ སླར་ཡང་སྐལ་ལྡན་བུརཿ མན་ངག་
ཐུགས་ཐིག་དགོངས་པའི་གནསཿ - འོད་གསལ་ཐོད་རྒལ་ཆེན་པོ་ཡི༔ ངོ་སྤྲོད་རྒྱས་
པར་སྟོན་པ་ལཿ ཕ་མའི་འདུ་འཕྲོད་བདེ་སྟོང་ལས༔ དཀར་དམར་དྲོད་རླུང་ལས་
བསྐྱེད་པཿ རྡོ་རྗེའི་ལུས་འདི་གྲུབ་ནས་བཟུང༔ ས་ཆུ་མེ་རླུང་ནམ་མཁའི་ཁམས༔
འདུས་པའི་ཡེ་ཤེས་འོད་ལྔ་བོ༔ རང་ངོ་མ་ཤེས་བག་ཆགས་བརྟསཿ དེ་ལས་ཨ་
འཐས་གཟུགས་སུ་གྲུབ༔ གཏི་མུག་ཤ་དང་འདོད་ཆགས་ཁྲག ཞེ་སྡང་རུས་དང་
ཕྲག་དོག་རླུངཿ ང་རྒྱལ་དྲོད་ཀྱིས་གསོས་པ་ལསཿ གཟུགས་ཚོར་འདུ་ཤེས་འདུ་
བྱེད་དང༔ རྣམ་ཤེས་འཁྲུལ་པ་ལས་བསྐྱེད་པའི༔ རྩ་ཁམས་གནས་ཀྱི་གྲོང་ཁྱེར་
165



མདོ་མཁྱེན་བརྩེའི་གསུང་འབུམ།་ །
F
དངཿ ཐིག་ལེ་དཀར་དམར་རྟེན་བཅས་སོ༔ འོན་ཀྱང་བདེ་གཤེགས་སྙིང་པོའི་ཁམས
ཟག་བཅས་དྲི་མའི་སྦུབས་ཞུགས་པའི༔ འོད་རྩ་ཤེལ་གྱི་སྦུ་གུ་ཅན༔ རླུང་ཁྲག་ཆུ་
སེར་གྱིས་མ་གོས༔ འོད་རྩ་ཡེ་ཤེས་སྙིང་པོ་ཅན༔ སྲོག་རྩ་སྙིང་གི་དབུས་སུ་གནས
ཙིཏྟ་ཤ་ཡི་སྒྲོན་མར་གྲགསཿ ཆོས་ཉིད་རང་བྱུང་སྒྲོན་མ་ནི༔ ངོ་བོ་སྟོང་ལ་རང་
བཞིན་གསལཿ ཐུགས་རྗེ་ཀུན་ལ་ཁྱབ་པ་སྟེ༔ འོད་ལྔ་རྟ་རྔ་བཅུ་གཤགས་རེའི་
ནང་གདངས་ཚུལ་དུ་གནས་པའོ༔ ཀ་ཏི་ཤེལ་གྱི་འོད་རྩ་ལས༔ སྙིང་ནས་མིག་ཏུ་
འབྲེལ་བ་ཡི༔ འོད་རྩ་དར་དཀར་སྐུད་འདྲ་ཟུརཿ རྩ་བ་ཕྲ་ཞིང་རྩེ་མོ་རྒྱསཿ སྒོ་ཡི་
ལམ་དུ་གསལ་བའི་ཕྱིརཿ རྒྱང་ཞག་ཆུ་ཡི་སྒྲོན་མ་ཞེསཿ འོད་སྣང་མཐོང་བའི་རྟེན་
བྱའོ༔ འདི་ནི་ནང་གི་སྒྲོན་མ་གསུམ འོད་རྩ་ལས་བྱུང་རྩ་ཕྲན་བཞི རྣ་བ་སྣ་དང་
རོ་འཛིན་ལུསཿ ཟུག་པས་དྲི་རོ་རེག་བྱ་ཤེསཿ འོད་དང་རླུང་ཁམས་འདྲེས་པ་ཡིས
རྩ་ཁམས་ཡི་གེའི་རྣམ་པ་ཅན༔ ཐུར་དུ་ཟུག་པས་བདེ་སྐྱོང་གི དགའ་བ་བཞི་ཡི་
ལས་བྱེད་དོ༔ སྙིང་དབུས་ཡེ་ཤེས་རྣམ་པ་ལྔ༔ གབ་པའི་ཚུལ་དུ་གནས་པ་ལ༔ མ་
རིག་ལས་བྱུང་རྟེན་འབྲེལ་ཆོས ལས་ཉོན་བག་ཆགས་ལས་བསྐྱེད་པསཿ གཟུང་
འཛིན་འཁྲུལ་བ་ཨ་འཐས་ཀྱིས༔ བདག་མེད་བདག་དང་གཞན་མེད་གཞན འགྲོ་
དྲུག་ལུ་གུ་རྒྱུད་དུ་འཁྱམསཿ དེ་ལ་སྦྱང་གཞི་སྦྱོང་བྱེད་ཆོས༔ མ་དག་གཟུགས་ཀྱི་
ཕུང་པོ་ལ༔ རྩ་དང་རླུང་དང་ཐིག་ལེའི་ཁམསཿ སྦྱང་གཞི་ལས་ཉོན་བག་ཆགས་
འཁྲུལཿ སྐུ་ལྔ་ཡེ་ཤེས་རང་ཞལ་མཐོང སྐྱོང་བྱེད་ཨ་ཏི་རྫོགས་པ་ཆེ༔ ཐབས་ལ་ ་
བརྟེན་ནས་གྲོལ་བའི་ལམ སྐད་ཅིག་གཅིག་གིས་བྱེ་བྲག་བྱེད༔ སྐད་ཅིག་གཅིག་
ཟླ
166



ཡང་གསང་ཐུགས་ཐིག་ཁྲིད་ཡིག་སྐོར། ， ཉ༽
གིས་འབྲས་བུ་ཐོབ༔ སྒྲོན་དྲུག་གནད་དུ་གཅུན་པ་ཡིས༔ རྡོ་རྗེ་བཞི་ཡི་རྩལ་རྫོགས་
ནས༔ བློ་འདས་བུམ་སྐུར་འུབ་ཆུབ་པཿ སྣང་བ་བཞི་ཡི་ངོ་སྤྲོད་བསྟན༔ དེ་ཡང་
བཞུགས་སྟངས་གཟིགས་སྟངས་ཀྱིསཿ གནད་ཀྱི་ནང་གདངས་ཕྱིར་ཤར་ཚེ རྒྱང་
ཞག་ཆུ་ཡི་སྒྲོན་མའི་གདངས༔ རིག་པ་རྡོ་རྗེའི་ལུ་གུ་རྒྱུད༔ མུ་ཏིག་ཕྲེང་བའམ་གསེར་
སྐུད་ལྟརཿ ཁ་དོག་མེད་ཅིང་དབྱིབས་དང་ལྡན༔ རླུང་གི་རྐྱེན་གྱིས་འགྲོ་འོང་ལྡན༔
འཁྲུལ་པའི་རྐྱེན་གྱིས་གསལ་སྒྲིབ་མརཿ རིག་པའི་རྐྱེན་གྱིས་ས་འཚམས་འཛིན་
འོད་ལ་རྟག་ཏུ་ཉམས་ལེན་གཅེས༔ ཙིཏྟ་ཤ་ཡི་སྒྲོན་མའི་གདངསཿ འོད་ལྔའི་ཐིག་
ལེ་ཟླུམ་པོར་འཁྱིལཿ ཉོན་མོངས་ཡེ་ཤེས་དགེ་བྱེད་ཕྱིར༔ གཏི་མུག་ཅན་ལ་མཐིང་
ཤེད་ཆེ༔ འདོད་ཆགས་ཅན་ལ་དམར་བར་སྣངཿ ཞེ་སྡང་ཅན་ལ་དཀར་ཆ་གསལ
ང་རྒྱལ་ཅན་ལ་གསེར་འོད་རྒྱསཿ ཕྲག་དོག་ཅན་ལ་ལྗང་བར་འཆརཿ དེ་ཡང་ཡེ་
ཤེས་རང་འོད་དོ ༧ ཆོས་ཉིད་རང་བྱུང་སྒྲོན་མའི་གདངས༔ དབྱིངས་ཆེན་རྣམ་
དག་སྒྲོན་མ་ནི༔ སྐུ་དང་ཡིག་འབྲུ་ཕྱག་མཚན་གཟུགསཿ ལྷོད་ཚེ་འཆར་ཞིང་དཔྱད་
ཚེ་ཡལཿ འོད་ལྔ་རྩིབ་ཤར་གྱེན་འགྲེང་དངཿ མཆོད་རྟེན་ཁང་བུ་ཡུལ་སྣང་འཆར
རེ་ལྡེ་མིག་མངས་ཟ་འོག་བཀྲམ ཐོག་མ་ཉིད་ནས་འཆར་བ་སྟེ༔ སྐྱེ་སྔོན་སྦྱངས་
པ་མཐར་ཕྱིན་དང༔ ལས་ལྡན་རྩ་རིག་དྭངས་པ་ལཿ སྐུ་དང་ཞིང་ཁམས་ལ་སོགས་
ཏཿ དག་དང་མ་དག་སྣ་ཚོགས་པའང་འཆརཿ དེ་ལྟར་སྒྲོན་མ་དྲུག་གི་ལམ ཆོས་
ལོངས་སྤྲུལ་སྐུའི་བཞུགས་སྟངས་དང གཟིགས་སྟངས་གསུམ་གྱིས་གནད་གཅུན་
ཏེ མི་གནས་མི་གཡོ་ཐོབ་པ་གསུམ གཟེར་གྱིས་བཏབ་ལ་ལ་བཟླ་བ འོད་
167



མདོ་མཁྱེན་བརྩེའི་གསུང་འབུམ། །
གསལ་ཆེན་པོའི་འཆར་སྒོ་གནད༔ ཐོད་རྒལ་ཉིད་དུ་ལ་བཟླ་བ ཐོག་མར་ཉི་མར་
སེར་ཁྲིད་དངཿ ཟླ་བ་དཀར་ཁྲིད་མར་མེར་དམརཿ ཅུང་ཟད་དབྱིངས་རིག་ངོ་འཕྲོད་
ནསཿ ཉིན་མོར་ནམ་མཁའ་དྭངས་པའི་ངོར མཚན་མོར་མུན་པའི་རྣལ་འབྱོར་
བསླབཿ དབྱིངས་དང་ཐིག་ལེ་རིག་པ་གསུམ ཆོས་ལོངས་སྤྲུལ་པའི་རང་གདངས་
ཏཿ དབྱིངས་ཀྱི་གོ་རར་ཐིག་ལེ་བཀོདཿ ཐིག་ལེའི་དཀྱིལ་དུ་རིག་པ་བཞག ཐོག་
མར་བསྒྲིམས་ཤིང་བར་དུ་ལྷོད ཐ་མར་རང་བབ་ངང་མདངས་སྐྱོང… ཞེན་མེད་
འཛིན་མེད་མ་རྩོལ་བའི༔ རྩོལ་བ་ཆེན་པོའི་གནད་དམ་པཿ འདི་དོན་བླ་མའི་ཞལ་
ལས་ཤེས༔ ༈ དེ་ནས་འོད་གསལ་རྫོགས་པ་ཆེའི༔ སྣང་བ་བཞི་ཡི་ས་མཚམས་ནི༔
ཉིན་སྣང་ནམ་མཁའ་དྭངས་པའི་ངོས མཚན་སྣང་མུན་པའི་དཀྱིལ་འཁོར་དབུས༔
དབྱིངས་རིག་ཇི་བཞིན་ངོས་ཟིན་ནསཿ དཀར་ཤས་ཆེ་ན་འོག་ཏུ་གཏོད༔ སེར་
ཤས་ཆེ་ན་གཡས་སུ་གཏད༔ དམར་ཤས་ཆེ་ན་གཡོན་དུའོ༔ ལྗང་ཤས་ཆེ་ན་སྟེང་
དུ་གཏད མཐིང་ཤས་ཆེ་ན་དབུས་ཉིད་དོ༔ དེ་ཚེ་འོད་ལྔ་ཆ་སྙོམས་ཤིང ལུག་
རྒྱུད་འཕེལ་ཞིང་རིག་པ་དྭངསཿ ནང་དུ་ཉོན་མོངས་རྣམ་རྟོག་ཀུན༔ ཆུ་ལ་ཆུ་བུར་
ཐིམ་པ་བཞིན༔ ཤར་གྲོལ་དུས་མཉམ་རང་སར་ཞི གང་ཡང་བདག་མེད་ཆེན་
པོར་རྟོགས༔ ལུས་བདེ་ངག་དཀོན་ཡིད་འཕྲོ་ཚེ ཆོས་ཉིད་མངོན་སུམ་སྣང་བའོ
༧ དེ་ལ་གོམས་ཞིང་འདྲིས་པའི་མཐར་ དབྱིངས་རིག་སྨིན་མཚམས་དང་བྲལ་
ཞིངཿ དབྱིངས་ཉིད་ཡུལ་སྣང་ཀུན་ཏུ་ཁྱབ༔ ཐིག་ལེ་ཐིག་ཕྲན་རབ་འཕེལ་ཞིང༔ ཉིས་
སྦྲེལ་དང་ནི་སུམ་སྦྲེལ་འཆརཿ ལུ་གུ་རྒྱུད་ནི་ཅུང་ཟད་དལཿ འདབ་ཆགས་མཁའ་
，
168.



མང་གs
ཡང་གསང་ཐུགས་ཐིག་ཁྲིད་ཡིག་སྐོར། ༡༽་
ལ་འཕུར་བ་ལྟར༔ ཐིག་ལེར་ཡིག་འབྲུ་སྐུ་གཟུགས་ཀྱི༔ རྣམ་པ་མ་ངེས་སྣ་ཚོགས་
འཆར༔ དེ་ཡང་ནང་གདངས་ཕྱིར་ཤར་ལྟའི རགས་པའི་རྣམ་རྟོག་སྟོབས་ཆུང་ཞིང
ཕྲ་བའང་བདེན་པར་མ་གྲུབ་ཅིངཿ ལུས་གཡོ་ངག་སྨྲ་སེམས་དལ་ཞིངཿ རིག་པ་མ་
བཅོས་སོ་མའི་ངངཿ དད་དང་སྙིང་རྗེ་ཤུགས་འབྱུང་སྐྱེ༔ རྨི་ལམ་ངོས་ཟིན་གསལ་
སྣང་ཆེ༔ རེ་འགར་སྟོང་གཟུགས་དག་མཐོང་ཞིང༔ འདི་ལ་གོམས་ཤིང་འདྲིས་པའི་
མཐརཿ ལོག་པའི་ལྟ་བ་དབྱིངས་སུ་ཡལཿ སྣང་བ་དག་པ་རབ་འབྱམས་འཆར
ཉམས་སྣང་གོང་འཕེལ་སྣང་བའོ ༧ དེ་ནས་དབྱིངས་སྣང་ཡུལ་ཀུན་ཁྱབ ཐིག་
ལེ་ལྔ་ཚོམ་རིགས་ལྔའི་སྐུ༔ ཡབ་ཡུམ་ཞལ་ཕྱག་ཤིན་ཏུ་གསལཿ སྐབས་འགར་ཆེ་
ཆུང་མ་ངེས་པཿ ： སྐུ་ཡི་རྣམ་པས་ཡུལ་ཀུན་ཁྱབ༔ ལུ་གུ་རྒྱུད་ནི་དལ་གྱིས་འགྲོ
ལུས་ནི་རུས་སྦལ་མཁར་གཞོང་བཞིན༔ ངག་ནི་པི་ཝཾ་རྒྱུན་ཐོག་ཆརཿ སེམས་ཀྱི་
འཁྲུལ་སྣང་གཞི་སྟོང་ཞིངཿ གང་ཤར་བདེན་མེད་སྒྱུ་མར་རྟོགསཿ འོད་སྣང་རིང་
གདངས་ཡིན་པར་ཤེསཿ སེང་གེའི་གསོབ་ལྟར་མཚང་རིག་ཅིང༔ མཚན་མོར་མུན་
པའི་རྣལ་འབྱོར་ལཿ དག་པའི་ཞིང་ཁམས་འགའ་འགའ་མཐོང༔ དེ་ཡང་རང་བཞིན་
མེད་པར་རྟོགས ༧ མ་བསླབ་ཆོས་རྣམས་རང་བཞིན་ཤེསཿ ལོངས་སྤྱོད་འཁོར་
ལོའི་རྩ་མདུད་གྲོལཿ སྐབས་འགར་ལྟ་བའི་གླུ་དབྱངས་ལེན༔ དེ་ལ་གོམས་ཤིང་
འདྲིས་པའི་མཐརཿ དབྱིངས་ཉིད་ཞིང་ཁམས་རྣམ་པ་ལཿ ཐིག་ལེ་རི་རབ་ཙམ་གྱི་
དབུསཿ ཀུན་བཟང་ཡབ་ཡུམ་རྒྱན་མེད་གསལཿ འགའ་རེར་ཡུངས་འབྲུ་ཙམ་པའང་
འཆར༔ དེ་ཚེ་སྐྲ་དཀར་གཉེར་མ་སོགསཿ ཤུགས་ཀྱིས་དག་ཅིང་སོལུའང་སྐྱེ༔ གཞོན་
169



，
མདོ་མཁྱེན་བརྩེའི་གསུང་འབུམ། ་ ་
ཤ་ཆགས་ཤིང་གཞན་ཡིད་འོངཿ ཅི་སྨྲས་ཆོས་ཀྱི་གཏམ་བྱེད་ཅིང༔ ཀུན་གྱི་རྣ་བར་
བུ་རམ་མཚུངསཿ ལུས་ནི་གར་སྟབས་སྣ་ཚོགས་བསྒྱུརཿ ངག་ནི་རེས་འགར་སྨྱོ་ཚིག་
རྡོལཿ སེམས་ནི་གཞི་མེད་རྩ་བྲལ་གྱིསཿ བག་ཆགས་རྣམ་རྟོག་དབྱིངས་སུ་ཡལ༔
འདི་ནི་ཚད་ཕེབས་སྣང་བ་སྟེ༔ ཆོས་ཅན་རོགས་པ་ཀུན་དག་ཅིང༔ ཕྲ་བའོང་ཇེ་
འཇོག་ཙམ་དུའོ༔ ༈ དེ་ནས་འོད་གསལ་རྫོགས་ཆེན་གྱི༔ འབྲས་བུ་མངོན་དུ་གྱུར་
འདོད་ཚེ༔ དབྱིངས་སྣང་སྐུ་དང་ཞིང་ཁམས་ཀུན༔ དབྱིངས་སུ་ཡལ་ཞིང་འཛིན་ཞེན་
དག ཕྱི་སྣོད་ནང་བཅུད་འབྱུང་ལྔ་ཀུན༔ འོད་སྣང་གཟུགས་སུ་ལམ་ལམ་འཆར
སྒྱུ་མ་ལུས་ཀྱི་འཛིན་ཞེན་དག རིག་པ་གཏད་མེད་འོད་དུ་གསལཿ ཤེས་སྒྲིབ་ཕྲ་
བའི་ཆ་དག་ཅིང༔ རྣམ་རྟོག་ཡེ་ཤེས་ལྔ་རུ་འཆརཿ སྒྲ་ཀུན་བྲག་ཆ་ལྟར་སྒྲོག་ཅིང
ལུས་ཀྱི་རྫུ་འཕྲུལ་སྣ་ཚོགས་སྟོན༔ སྐབས་འདིར་ལོངས་སྤྱོད་རྫོགས་པ་ཡི༔ ༧ འཕོ་
བ་ཆེན་པོའི་སྐུར་ཤར་ན༔ འོད་ལུས་ཡེ་ཤེས་སྙིང་པོ་ཅན༔ མགྲིན་པ་རྡོ་རྗེའི་གསང་
མཛོད་རྡོལཿ སྣང་བ་བརྡ་དང་དཔེ་ཆ་འཆརཿ དགོངས་པ་གཏད་པས་སེམས་ཅན་
གྲོལ༔ བསད་པ་གསོ་ནུས་བར་དོ་ཡི༔ ཡིད་ཀྱི་ལུས་ཅན་ཐམས་ཅད་གྲོལ༔ རོ་ལ་
རྣམ་ཤེས་འཇུག་པ་དངཿ ལུས་ལྡན་རྣམ་ཤེས་དབྱིངས་སུ་སྤརཿ འབྱུང་བ་ལྔ་ལ་
རང་དབང་ཐོབཿ མཁའ་ལ་འཕུར་ཞིང་བྱེ་མའངཿ གསེར་དུ་སྒྱུར་སོགས་རྫུ་འཕྲུལ་
ཐོབ༔ ཚེ་དང་སྐྱེ་འཆིར་རང་དབང་ཐོབཿ ༈ འདི་ནི་ལོངས་སྤྱོད་རྫོགས་སྐུར་དངོས
གཤེགས་ཚེ་ན་བུན་དྭངས་པ་བཞིན དགོངས་པ་གཏད་ཚད་དང་བཅས་གྲོལཿ སྒྲ་
འོད་ས་གཡོ་མེ་ཏོག་གི ཆར་འབེབས་རྟགས་མཚན་མང་དུ་འབྱུངཿ འགྲོ་དོན་མཆོག་
170



ཡང་གསང་ཐུགས་ཐིག་ཁྲིད་ཡིག་སྐོར། ༡༽
གི་སྤྲུལ་སྐུར་མཉམ འཕོ་མེད་ཆེན་པོར་ལ་བཟླ་ན༔ ལུས་ནི་དུར་ཁྲོད་མི་རོ་བཞིན༔
ངག་ནི་གཞན་གྱི་ལད་མོར་སྒྲོག༔ སེམས་ཀྱི་བག་ཆགས་ཀུན་དག་པས༔ རིག་པ་
ཆོས་སྐུར་མྱ་ངན་འདས༔ གཤེད་མ་བརྒྱ་ལ་ཉམ་མི་ང འབྱུང་བ་བཞི་ཡི་གནོད་པ་
བྲལ༔ འཕོ་ཚེ་ཟག་བཅས་འོད་སྐུར་གྲོལ༔ དེ་ཡང་ཉམས་ལེན་སྟོབས་ཤུགས་ཀྱིས
སྙིགས་མའི་ལྷག་མ་འཇོག་པའང་མངཿ མཐོང་ཐོས་དྲན་རེག་ཀུན་གྲོལ་ཞིང༔ གཞོན་
ནུ་བུམ་སྐུར་བཙན་ས་ཟིན ༧ ཚད་ཕེབས་རྣལ་འབྱོར་ཟག་བཅས་ལུསཿ རྡུལ་
ཕྲན་ཆ་མེད་དེང་བ་དངཿ འགའ་རེར་གདུང་དང་རིང་བསྲེལ་འབྱུང༔ རུས་པ་སྐུ་རུ་
འགྱུར་བའང་ཡོད༔ དེ་སོགས་འོད་གསལ་རྫོགས་པ་ཆེའི ལམ་གྱི་སྦྱང་བགྲོད་རྫུ་
འཕྲུལ་སོགས༔ ཐོད་རྒལ་ཆེན་པོ་འདི་ཡིས་འགྲུབ༔ སྦྱོར་སྒྲོལ་ལམ་གྱི་གནད་ཀུན་
གྱི༔ སེམས་ཀྱི་བཙན་ས་ཟིན་ན་ཡང༔ རྩ་རླུང་ཐིག་ལེ་ལུས་ཀྱི་ཁམས འོད་ཀྱི་སྐུ་
རུ་གྲོལ་ནས་ཀྱངཿ ཆོས་སྐུའི་དབྱིངས་སུ་འཕྱོ་བ་ལཿ གདམས་པ་འདི་ནི་མཆོག་
ཉིད་དོ༔ ས་མ་ཡཿ འོད་གསལ་རྫོགས་པ་ཆེན་པོ་ཡི༔ ཉམས་ལེན་གནད་ཀྱི་གཞུང་
ཤིང་ངོ༔ དབང་རབ་ཚེ་འདིར་གྲོལ་བའི་ཆོས༔ དྲི་མ་མེད་པའི་ཐུགས་ཀྱི་བཅུད༔
ཤིན་ཏུ་ཡང་ཟབ་ཨེ་མ་ཧོ༔ ༈ ད་ནི་དབང་པོ་འབྲིང་གི་ལམ འཆི་ཁར་བར་དོར་
གྲོལ་བ་ཡི༔ གདམས་པ་བསྟན་ནོ་ལེགས་པར་ཉོན༔ རང་བཞིན་སྐྱེ་གནས་བར་དོ་
ཞེས༔ གཉིས་སྣང་འཁྲུལ་པའི་བག་ཆགས་ལཿ བདེན་པར་བཟུང་ཞིང་རྣམ་པར་
གཡེངས༔ བདག་མེད་བདག་དང་གཞན་མེད་གཞན༔ གཟུང་འཛིན་མཐུ་ལས་
བསྐྱེད་པ་ཡིས༔ འཁོར་བ་ལུ་གུ་རྒྱུད་དུ་འཁྱམསཿ སེང་གེའི་གསོབ་ལྟར་མཚང་
-
171



མདོ་མཁྱེན་བརྩེའི་གསུང་འབུམ། -
རིག་ཅིང༔ གང་ཡང་མཉམ་ཤར་བཟང་ངན་མེད མཉམ་གྲོལ་བྱ་ལམ་རྗེས་མེད་
པར༔ རྨི་ལམ་སྒྱུ་མའི་ལམ་ཁྱེར་གནདི རྨི་ལམ་བར་དོ་ཞེས་བྱ་བ༔ སྟོང་གཟུགས་
འཁྲུལ་སྣང་བདེན་པར་བཟུང ཆགས་སྡང་རེ་དོགས་ཉིན་སྣང་ལྟརཿ འཁྲུལ་པ་འཁྲུལ་
པའི་དབང་ཤོར་བཿ རང་བཞིན་མེད་པར་མ་རྟོགས་ན༔ བར་དོར་གྲོལ་བར་མི་
འགྱུར་ཏེ༔ ཉིན་སྣང་འཁྲུལ་བས་མ་བསླུས་ཤིང རྨི་ལམ་ལྟ་བུར་རྟོགས་པ་ཡི༔ རྣལ་
འབྱོར་རྨི་ལམ་རྨིས་པའི་ཚེ༔ ཉམས་ལེན་རྩིས་དང་མ་བྲལ་བར༔ རིག་པ་གཏད་
ཚེ་ངོས་ཟིན་ན སྤྲུལ་བསྒྱུར་རོལ་རྩལ་སྣ་ཚོགས་ནུསཿ ཉིན་སྣང་མཚན་སྣང་འདྲེས་
པའི་ཚེ༔ བར་དོར་གྲོལ་བར་ང་ཡིས་སྨྲ སྟོང་ཉིད་སྤྲོས་དང་བྲལ་བ་ལཿ འཛིན་
ཞེན་བྲལ་བའི་རིག་པ་ཤརཿ ༈ དེ་ལ་བླ་མའི་མན་ངག་གིས གཟེར་ཐེབས་ཆོས་
ཉིད་རང་ངོ་ཤེསཿ ཉིན་མཚན་སྒོམ་མེད་ལ་བཟླ་བ གཞི་ལས་མ་འཁྲུལ་གཞི་ཉིད་
རྟོགསཿ ཆོས་སྐུ་རང་སར་ཟིན་པ་སྟེ༔ འཆི་ཁ་བར་དོར་གྲོལ་བར་འགྱུར༔ དེ་ཡང་
རྫོགས་ཆེན་རྣལ་འབྱོར་བ༔ འཆི་རྐྱེན་ཐོག་ཏུ་བབ་པའི་ཚེ༔ སྦྱང་བགྲོད་ཆེ་ཆུང་ཤུགས་
ཉིད་ལསཿ ཐིམ་རིམ་འཆར་དང་མི་འཆར་གཉིསཿ འབྲིང་གི་རབ་ནི་བླ་མའམ༔ ཡི་
དམ་ལྷ་ཡི་ལུང་བསྟན་ལསཿ བུ་ཁྱོད་གཤེགས་པའི་དུས་བབ་པོ༔ བརྗོད་པའི་མོད་
ལ་འཆི་བར་ཤེས༔ རང་ཉིད་རང་དབང་ཐོབ་བཞིན་དུ༔ ཚེས་གྲངས་དུས་ཚོད་སྐབས་
སྦྱར་ཏེ རིག་པ་ཆོས་སྐུའི་ཀློང་དུ་གཏཔཿ འོད་གསལ་ཆེན་པོའི་སྣང་བ་འཆརཿ འཕོ་
བྱ་འཕོ་བྱེད་ལས་འདས་ཤིང༔ སྐད་ཅིག་ཉིད་ལ་རྫོགས་སངས་རྒྱསཿ གདུང་དང་
རིང་བསྲེལ་འཇའ་འོད་དང༔ དྲི་ཞིམ་རོལ་མོའི་སྒྲ་ཡང་གྲགས༔ འབྲིང་གི་ཕྱི་དབུགས་
172
་



མདམནདབ
ཡང་གསང་ཐུགས་ཐིག་ཁྲིད་ཡིག་སྐོར། ༡༽
ཆད་པའི་ཚེ རིག་པ་དབྱིངས་སུ་མ་ཐིམ་པའི བར་དེར་སྐད་ཅིག་བདུན་གནས་
ཏེ༔ སྔོན་གྱི་གོམས་འདྲིས་བརྟན་པ་ལཿ ཆོས་ཉིད་འོད་གསལ་ངོ་སྤྲོད་དགོས༔ བླ་
མའམ་ནི་མཆེད་གྲོགས་ཀྱིསཿ རྣ་བར་ཁ་གཏད་མིང་ནས་འབོད༔ ༈ ཀྱེ་རིགས་ཀྱི་
བུ༔ ཁྱོད་ཉིད་གཤེགས་པའི་དུས་ལ་བབ་པོ༔ ད་ལྟ་ཅི་ཡང་མ་གྲུབ་པའི་ནམ་མཁའ་
གཡའ་དག་པ་ལྟ་བུ་འདི་གཞི་ཡི་འོད་གསལ་རིག་པ་ཆོས་སྐུ་ཀ་དག་གི་ངོ་བོ་ཡིན་
པས་ཤེས་པ་གཞན་དུ་མ་ཡེངས་པར་དེ་ལ་གཏོད་ཅིག བླ་མའི་ཐུགས་ཡིན་པས་
དེའི་ཀློང་དུ་བསྲེས་ཤིག ངོ་ཤེས་པར་གྱིས་ཤིག ངོ་ཤེས་པ་དང་གྲོལ་བ་དུས་
མཉམ་དུ་འོང་ངོ༔ ༈ ཞེས་སྐད་གདངས་ཆེན་པོས་ལན་གསུམ་བརྗོད་ཅིང་རང་གིས་
ཀྱང་རིག་པའི་ངང་གདངས་ལས་ཁོང་གི་རྣམ་ཤེས་རིག་པའི་ངོ་བོ་ཀ་དག་བླ་མའི་
ཐུགས་ཀློང་དུ་སྤར་བར་མོས་ལ ༈ ཕཊ༔ དྲག་པོ་ལན་ལྔ་བརྗོདཿ ༈ འདི་ནི་རྣལ་
འབྱོར་བ་ཡི་ངོ་སྤྲོད་དངཿ ཆོས་སྐུ་ལྟ་བ་རྒྱས་འདེབས་འཕོ་བའོ༔ དབང་འབྲིང་ཐམས་
ཅད་སྐབས་འདིར་གྲོལ་བར་འགྱུར༔ ཐེབས་པའི་རྟགས་སུ་སྣ་ནས་དཀར་དམར་འབྱུང༔
ལུས་ཆགས་དྲི་ཞིམ་བྲོ་ཞིང་འཇའ་འོད་འཆརཿ ནམ་མཁའ་གཡའ་དག་སྒྲ་དང་ས་
གཡོ་སྲིད ༈ འབྲིང་གི་ཐ་མར་སྐབས་འདིར་མ་གྲོལ་ན༔ ཉིན་གསུམ་བར་དུ་ལན་
རེར་སྐྱར་བའང་བྱེད༔ དེ་ཡིས་གྲོལ་བར་འགྱུར་བའང་འགའ་འགའ་སྲིད མ་པང་
བུ་འཇུག་ལྟ་བུའི་གདམས་པ་སྟེ༔ འཆི་ཁ་བར་དོར་བླ་མའི་མན་ངག་གནདཿ འདི་
ལ་རྟག་ཏུ་ནན་ཏན་ཆེན་པོས་འབད རྟ་ཁ་སྲབ་ཀྱིས་བསྒྱུར་བའི་དུས་ཉིད་དུ༔ ཆོས་
སྐུའི་ཀློང་དུ་འཕོ་བ་འཕོ་བའི་རྒྱལ གོམས་འདྲིས་ཅན་གྱིས་བར་དོར་བགྲོད་མི་དགོས
173.



མདོ་མཁྱེན་བརྩེའི་གསུང་འབུམ།
ཚད་ཕེབས་ཐོབ་པའི་སློབ་དཔོན་ལྟ་སྒོམ་ཅན༔ ཚེ་འདི་ཐེ་ཚོམ་ཆུང་ཞིང་དད་ཤུགས་
ལྡན༔ སྡིག་ལྡན་ཡིན་ཡང་བཙན་ཐབས་དག་ཞིང་དུ ༈ འཆི་ཁར་བར་དོར་འཕོ་
བར་བྱེད་པ་ནི༔ གཤིན་པོ་དབུགས་དང་བྲལ་ལ་ཁད་ཉིད་དུ༔ ཡི་དམ་ལྷ་ཡི་ང་རྒྱལ་
བརྟན་པོ་ཡིསཿ བགེགས་དང་བྲལ་ཞིང་གཤིན་པོའི་ལུས་དེ་ཉིད༔ རྡོ་རྗེ་ཕག་མོའི་
སྐུ་རུ་ལམ་གྱིས་བསྒོམ༔ སྤྱི་བོའི་ནམ་མཁར་པདྨ་འབྱུང་གནས་ནི༔ རྩ་བའི་བླ་མ་
ཐོད་ཕྲེང་རྩལ་དུ་བསྒོམ༔ ཁོ་ཡི་ཕྱི་དབུགས་ཆད་དང་ལྷན་ཅིག་ཏུ ཨེ་མ་ཧོ ་
༧ ཀུན་བཟང་རྡོ་རྗེ་འཆང་ཆེན་དྲི་མ་མེད༔ རིགས་ལྔའི་སངས་རྒྱས་དགའ་
རབ་དཔའ་བོ་དང༔ ཤྲཱི་སེང་འཇམ་དཔལ་བཤེས་གཉེན་བཱི་མ་ལ པདྨ་ཐོད་ཕྲེང་
ལྷ་ལྕམ་མནྡྷ་ མཁར་ཆེན་ཡེ་ཤེས་མཚོ་རྒྱལ་བརྒྱུད་པར་བཅསཿ རྩ་བའི་བླ་མ་
ཁྲག་འཐུང་དཔའ་བོ་ལ གསོལ་བ་འདེབས་སོ་དམིགས་ཡུལ་རྗེས་སུ་ཟུརཿ ཟབ་
ལམ་འཕོ་བ་འབྱོང་བར་བྱིན་གྱིས་རློབས༔ མྱུར་ལམ་འཕོ་བས་མཁའ་སྤྱོད་འགྲུབ་
པ་དང༔ དམིགས་ཡུལ་རྣམ་ཤེས་དག་པའི་ཞིང་དུ་དྲོངས༔ རིག་པའི་ངོ་བོ་ཨཱཛདཀར་
དྲི་མ་མེདཿ དབུ་མའི་ལམ་ནས་སྐར་མདའ་ཆད་པ་བཞིན༔ རིགས་བདག་བླ་མའི་
ཐུགས་ཀློང་དབྱེར་མེད་འདྲེས༔ ཨཱ་ཨཱ་ཨཱ་ཨཱ་ཨཱ༔ ཕཊ༔ ༈ ལྔ་ཚར་བརྗོད་ཅིང་
དམིགས་པའི་གཞུར་ལ་དྲངསཿ ཁོ་ཡི་རྣམ་ཤེས་བླ་མའི་ཐུགས་ཀློང་བསྲེ༔ དེ་དང་
ལྷན་ཅིག་ཁོ་ཡི་ཚེ་འཕོས་ན༔ བཙན་ཐབས་ཉིད་དུ་དག་ཞིང་སྐྱེ་བར་ངེས༔ བླ་མའི་
ལྟ་དགོངས་དག་ལ་རག་ལས་སོ༔ རང་གཞན་འཆི་ཁ་བར་དོའི་གདམས་པའོ༔
༈ དེ་ཡང་སྐབས་ཀྱི་གདམས་པ་ལ རང་གཞན་སྐྱེ་གནས་བར་དོའི་ཚེ༔ སྐབས་
174



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
སུ་ལུས་ཀྱི་སྣང་བ་བྲལ༔ ནམ་མཁར་འཕུར་དང་ཞིང་ཁམས་བགྲོདཿ ཆོས་ཉིད་
ཉམས་ཀྱི་སྣང་བ་ལཿ དག་པ་སྐུ་གསུམ་ཞིང་ཁམས་དངཿ མ་དག་རིགས་དྲུག་སྣང་
ཚུལ་མཐོང༔ སྣ་ཚོགས་པ་ཡི་སྒྲ་ཐོས་ཤིངཿ འཆི་བར་མི་འཇིགས་གདེང་ཐོབ་བོ༔
སྔ་མའི་སྦྱང་བགྲོད་རྟགས་ཡིན་ཏེ༔ རྨི་ལམ་བར་དོར་སྤྲུལ་བསྒྱུར་ནུསཿ དག་པའི་
ཞིང་ཁམས་འགའ་འགའ་བགྲོད༔ གནོད་སྦྱིན་ཤ་ཟ་སྲིན་པོ་སོགསཿ འགའ་འགས་
བཏུད་ཅིང་འཁྲུལ་སྣང་ཞི རྨི་ལམ་སྒྱུ་མའི་རོལ་གར་བཞིན འལ་འོལ་ཁྱད་ཕྱེད་
ཉིད་དུ་འགྲོ༔ འདི་ལྟ་བུ་ཡི་རྣལ་འབྱོར་པ༔ འཆི་ཁ་བར་དོའི་དུས་ཀྱི་ཚེ༔ བླ་མས་
ལུང་སྟོན་དཔའ་བོ་དང མཁའ་འགྲོའི་ཚོགས་ཀྱིས་བསུ་མ་འོང༔ རིག་པ་མཁའ་
སྤྱོད་གནས་སུ་འདྲེན༔ ཐིམ་རིམ་བར་དོའི་སྣང་བ་བྲལ༔ ཡི་དམ་ལྷ་དང་མཁའ་
འགྲོ་ཡིས༔ བྱིན་བརླབ་ཞབས་ཏོག་ཚུལ་ཉིད་དུ༔ ཟག་བཅས་སྙིགས་མའི་ལུས་དེ་
ཡ༔ སྤྲུལ་པའི་རྫས་སུ་བྱིན་བརླབས་ནསཿ ཕྱི་ནང་དབུགས་ཀྱི་བར་ཉིད་དུ
སྤྲུལ་སྐུའི་གནས་སུ་བྱིན་བརླབ་ནུས༔ སླར་ཡང་བརྡ་རྟགས་རྫུ་འཕྲུལ་འབྱོངཿ
འབྱུང་ལྔར་ཡུམ་ལྔ་དག་པ་ཡིསཿ ཤ་རུ་རོ་དང་ཆུ་རུ་རཿ མེ་རུ་རི་གྱི་རིང་བསྲེལ་
དངཿ རུས་པ་རིགས་ལྔའི་བྱིན་བརླབས་ལས༔ སྐུ་དང་ཡིག་འབྲུ་ཕྱག་མཚན་དང༔
ཡུངས་འབྲུ་ལྟ་བུའི་རིང་བསྲེལ་ཡང་འབྱུང༔ དེ་ནི་སེང་གེ་རྩལ་རྫོགས་ཀྱི༔ རྣལ་
འབྱོར་ཆེན་པོ་ཞེས་ཀྱང་བྱ འཕོ་བ་ཆེན་པོ་རྡོ་རྗེའི་སྐུ༔ སླར་ཡང་སྤྲུལ་པའི་དོན་
བྱེད་དུ༔ ཆོས་སྐུ་ལོངས་སྐུར་ཤར་བ་དངཿ ལོངས་སྐུ་སྤྲུལ་སྐུར་སྒྱུར་བ་ལ
དབྱིངས་སྣང་མི་དག་སྒྱུ་མར་ཤརཿ རིག་རྩལ་སྤྲུལ་པས་འགྲོ་དོན་བྱེད༔ གཞི་ལ་
175



མདོ་མཁྱེན་བརྩེའི་གསུང་འབུམ།
ཡེ་ཤེས་རླུང་ལྔ་ཡིས༔ སྤྲུལ་པར་ཤར་བའི་སྣང་གཟུགས་ལས༔ འོད་ལུས་ཡེ་ཤེས་
སྙིང་པོ་ཅན༔ དྭངས་མ་སྙིགས་མའི་གཟུགས་ཤར་བ༔ ཇི་སྲིད་བར་དུ་འགྲོ་དོན་
སྤྱོདཿ ཡུལ་གྱི་སྣང་བ་དག་པའི་ཚེ༔ འཇའ་ཚོན་ནམ་མཁར་ཐིམ་པ་བཞིན༔ འོད་
སྣང་ལོངས་སྐུའི་ཞིང་དུ་གྲོལ༔ རིག་པ་ཡུམ་གྱི་ཀློང་དུ་འདྲེས༔ སྤྲུལ་པ་ཕྲག་བརྒྱས་
འགྲོ་དོན་བྱེདཿ འདི་ཡིས་འགྲོ་དོན་མཐའ་རྫོགས་སོ༔ འཕོ་མེད་རང་ས་ཟིན་པ་ནི༔
ཚད་ཕེབས་ཟད་སར་འཁྱོལ་བའི་ཚེ༔ ཨ་ཧོ་མི་ཤིགས་ཐིག་ལེའི་ཁམས༔ དྭངས་
མ་ལྔ་འདུས་རླུང་དང་འདྲེསཿ སླར་ཡང་འོད་ལྔ་ཡེ་ཤེས་ཀྱི ཟག་བཅས་རྡོ་རྗེའི་
སྐུར་ཤར་བའི༔ གཡོ་མེད་ཉིད་དུ་རང་སར་གནས༔ ཡུལ་ལ་མི་འཇུག་ཡུལ་ཅན་
གྲོལ༔ འཇིགས་མེད་ནམ་མཁའ་དག་དང་མཚུངས༔ དེ་ཚེ་བླ་མས་ལུང་སྟོན་ཞིང
དཔའ་བོ་དག་ལ་མཁའ་འགྲོ་དངཿ རྣལ་འབྱོར་མ་ལ་དཔའ་བོ་ཡིསཿ བརྡས་
བསྐུལ་ཆོས་ཉིད་ཉམས་སད་ཚེ༔ ས་ཆུ་མེ་རླུང་ནམ་མཁའ་ཡི ཏིང་འཛིན་འབྲས་
བུ་རང་བྱན་ཆུབ༔ དྭངས་མ་འོད་ཀྱི་སྐུ་རུ་དེངས༔ རིག་པ་ལོངས་སྐུར་མངོན་འཚང་
རྒྱ༔ སྤྲུལ་པ་བརྡ་ཡིས་འགྲོ་དོན་སྤྱོད༔ ཨ་ཧོ་ཆོས་ཉིད་ཡེ་བརྡལ་གྱི༔ རྣལ་འབྱོར་
ཆེན་པོ་ངོ་མཚར་ཆེ ཀ་དག་གཞི་ཡི་སྣང་བ་དང༔ ལྷུན་གྲུབ་ལམ་གྱི་གྲོལ་ས་ཡི༔
ཁྱད་པར་དྲི་མ་མེད་པའི་རྟོགས དགའ་རབ་དཔའ་བོའི་སྙིང་ནོར་ཏེ པདྨ་ཀཱ་རའི་
ཁྱད་ཆོས་སོ༔ ཡང་ཅིག་འཆི་ཁ་བར་དོ་ལ༔ གྲོལ་བའི་རྣལ་འབྱོར་ཁྱེའུ་ཆུང༔ འཆི་
བ་ཐོག་ཏུ་བབ་པའི་དུས༔ དུས་ལ་བབ་པའི་མངོན་ཤེས་འཆར རིག་པ་དབྱིངས་
སུ་གཏད་མ་ཐག ས་ཉིད་སར་ཐིམ་ལུས་བྱིང་ཞིངཿ ཆུ་ལ་ཐིམ་པས་རི་རབ་ཞིག
176



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཆུ་ཡང་ཆུར་ཐིམ་རྒྱ་མཚོ་འཕྱུར༔ རྡུལ་ཐོན་ཆུ་ཉིད་མེར་ཐིམ་བས༔ ཁ་སྣ་སྐམ་ཞིང་
དྲོད་རྟགས་འབྱུང༔ མེ་ཉིད་མེར་ཐིམ་མེ་རི་དང ཚ་གདུང་སྣང་བའང་ཁྱབ་བརྡལ་
འབྱུང༔ མེ་ཉིད་རླུང་ལ་ཐིམ་པའི་ཚེ༔ ཟུག་གཟེར་དྲག་པོའི་སྣང་བ་དང ཅུང་ཟད་
འཇིགས་སྐྲག་འབྱུང་བའི་ཚེ ༧ བླ་མ་ཡིད་ལ་དྲན་བྱས་ཤིང༔ དྲན་རིག་ངར་ཆ་
དང་ལྡན་པསཿ འཁྲུལ་པ་དབྱིངས་སུ་དག་པར་ངེས༔ རླུང་ཉིད་རླུང་ལ་ཐིམ་གྱུར་
ཚེ རླུང་སྒྲས་སྲིད་གསུམ་གང་བར་འགྱུརཿ རྩ་འདབ་མཐའ་ནས་དྲོད་ལྡོག་ཅིང
ཐིམ་རིམ་གཉིས་པ་འཆར་བ་ལཿ གོམས་ཆ་འབྲིང་གི་རྣལ་འབྱོར་པསཿ འདི་ཀུན་
སྒྱུ་མ་ལྟ་བུར་འཆརཿ དེ་ཚེ་རགས་པའི་ཐིམ་རིམ་རྫོགས ཕྲ་བའི་ཐིམ་རིམ་སྤྱི་བོ་
ཡི༔ ཧཾ་ཡིག་ཐུར་དུ་བབ་པ་ལསཿ དཀར་ལམ་ཟླ་འོད་སྣང་བ་ཤརཿ འདི་ཉིད་རང་
ངོ་ཤེས་གྱུར་ན༔ སྦྱོར་སྒྲོལ་རྟོགས་པའི་རྣལ་འབྱོར་པསཿ དགའ་བའི་ཡེ་ཤེས་
ཉམས་སུ་མྱོང༔ རླུང་ཉིད་ནམ་མཁར་ཐིམ་པ་སྟེ༔ སྣང་བ་མཆེད་པར་བསྡུ་པའོ༔ དེ་
ནས་ལྟེ་བའི་དམར་ཤས་ཁམསཿ ༧ ཨ་ཐུང་གྱེན་དུ་ལྡོག་པ་ལས༔ དམར་ལམ་
ཉི་མའི་སྣང་བ་ཤརཿ ཐབས་དང་ལྡན་པའི་རྣལ་འབྱོར་པསཿ འདི་ཉིད་ངོས་ཟིན་
མཆོག་དགའ་སྐྱེསཿ དེ་ཚེ་བླ་མ་རང་སེམས་དངཿ དབྱེར་མེད་གོམས་པའི་རྩལ་
རྫོགས་ན༔ སྐད་ཅིག་གསུམ་པར་རྩལ་སྦྱོང་ནུསཿ མཆེད་པ་ཐོབ་པར་ཐིམ་པའོ༔
དེས་རྐྱེན་མ་དག་སེམས་ཅན་ལཿ སྲོག་འཛིན་སྙིང་རྗེ་མེད་པ་ཡི༔ བསྐལ་བ་ལས་
ཀྱི་རླུང་ཞེས་བྱ༔ ཐུགས་ཐིག་རྟོགས་པའི་རྣལ་འབྱོར་ལཿ ༧ ཙིཏྟ་ཤ་ཡི་སྒྲོན་མའི་
རྟེན༔ ལྔ་ལྡན་ཆོས་དབྱིངས་ཡེ་ཤེས་རླུངཿ གཡོ་ཞིང་དཀར་དམར་ཁམས་འདྲེས་
177



མདོ་མཁྱེན་བརྩེའི་གསུང་འབུམ།
པའི མུན་ནག་འཐིབ་པོའི་སྣང་བ་ཤརཿ སྡུག་བསྔལ་བདེ་བ་ཆེན་པོ་དང མུན་
པའི་རྣལ་འབྱོར་ལ་གོམས་པཿ ༈ ཧེ་རུ་ཀ་ཡི་རྣལ་འབྱོར་པསཿ འདི་ཉིད་ངོ་ཤེས་
ལྷན་སྐྱེས་ཀྱི༔ ཡེ་ཤེས་ཆེན་པོའི་རྩལ་རྫོགས་ནསཿ མུན་ཁང་སྒྲོན་མེ་བཏེག་པ་
བཞིན༔ ཐོབ་པ་ཉེར་ཐོབ་ལ་ཐིམ་ཚེ༔ གདམས་ངག་བདུན་གྱིས་གྲོལ་འབྲས་ཐོབ༔
༧ བླ་མ་བསྒོམས་ནས་ཞིང་ཁམས་སྡུད༔ ཡི་དམ་བསྒོམས་ནས་དབྱེར་མེད་རྟོགས
མཁའ་འགྲོ་བསྒོམས་ནས་རིགས་དྲུག་སྟོངསཿ སྦྱོར་བ་བསྒོམས་ནས་རང་ཞལ་
མཇལ༔ སྒྲོལ་བ་བསྒོམས་ནས་གཟུང་འཛིན་གཅོད༔ རིགས་དྲུག་བསྒོམས་ཤིང་
འཁོར་བ་སྟོངས རིག་པ་གཏོད་ཅིང་གཞི་ཐོག་གྲོལ༔ འདི་ནི་ཡང་གསང་ཐུགས་
ཐིག་གི སྦས་པའི་མན་ངག་དམ་པའོ༔ ༈ དེ་ནས་ཉེར་ཐོབ་འོད་གསལ་ལཿ ཐིམ་
པས་ནམ་མཁའ་གཡའ་དག་ལྟརཿ རྐྱེན་གྱིས་མ་གོས་བརྗོད་ལས་འདསཿ ཀ་དག་
གཞི་ཡི་སྣང་བ་ནི༔ ཀུན་ཏུ་བཟང་པོའི་དགོངས་ཉམས་ཆེ ཤར་ཚེ་ཐི་བྱ་ཚང་
འཇུག་ལྟརཿ ངོ་ཤེས་གྲོལ་བ་དུས་མཉམ་དུ༔ ཆོས་སྐུའི་ཞིང་དུ་མངོན་འཚང་རྒྱ
དེ་ལ་རེ་དོགས་མ་མཆིས་ཀྱང༔ མོས་འདུན་འབྲེལ་པས་བསྡུས་པ་ཡི༔ གང་ཟག་
འགའ་འགར་གྲོལ་འགྱུར་ཞིང་ འབྲེལ་ཚད་དོན་ལྡན་ཆེན་པོའོ༔ བཙན་ཐབས་
འཕོ་བར་བྱེད་པ་ལ༔ བར་དོའི་སྣང་བ་མི་འཆར་ཞིངཿ ཐིམ་རིམ་སྐར་མདའ་ཆད་
པ་བཞིན༔ འཕོ་བའི་ཤུགས་ཀྱིས་གྲོལ་བ་སྟེ༔ སྤྲུལ་སྐུའི་ཞིང་དུ་སྐྱེ་ན་ཡངཿ དྲག་
པོའི་གནས་སུ་སྦྱོར་སྒྲོལ་གྱིས༔ བག་ཆགས་ཞིང་གི་ཞག་བདུན་སྦྱོང དེ་ནས་ཕྱེད་
སྤྲུལ་ལོངས་སྐུ་ཡི༔ ཞིང་ཁམས་ལྔ་ལ་དབུགས་དབྱུང་ནསཿ ཆོས་ཉན་ས་ལམ་སྦྱོང་
178



༧
ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བགྲོད་མཐརཿ ༈ འོག་མིན་ཁྲོ་བོ་རོལ་པའི་ཞིང༔ དབང་རྫོགས་མངོན་འཚང་རྒྱ་
བ་སྟེ༔ འདི་ཡང་ཚོགས་གཉིས་འབྲས་བུ་ཡི༔ ཐུས་ཀ་ཅན་གྱི་གང་ཟག་མཆོག
ལས་སྨོན་མཐུ་ལས་གྲུབ་པའོ༔ ཡང་རབ་སྐལ་ལྡན་ཚེ་འདིར་གྲོལཿ འབྲིང་རབ་
འཆི་ཁར་ཆོས་སྐུ་ཡི༔ བར་དོ་འདི་རུ་གྲོལ་བར་འགྱུར༔ སྐལ་ལྡན་ལས་ཅན་བརྩོན་
འགྲུས་ཅན༔ གདམས་པ་འདི་ལ་ནན་ཏན་མཛོད༔ ཐིམ་རིམ་སྔོན་མ་གསུམ་གྱི་ཚེ
ངོ་ཤེས་གདམས་ངག་རྒྱས་ཐེབ་ མ་པང་བུ་འཇུག་ལྟ་བུ་དངཿ རྗེས་མར་ཐེ་ཚོམ་
སྒྲོག་བྲལ་ཞིང༔ ངོ་ཤེས་ཐི་བྱ་ཚང་གཞུག་ལྟར༔ གཞོན་ནུ་བུམ་སྐུའི་ཀློང་དུ་བཞུད
གནད་ཀྱི་གདམས་པ་ཨ་ལ་ལཿ ༈ དེ་ལྟར་ཁྲེགས་ཆོད་སྦྱོར་སྒྲོལ་དང༔ ཐོད་རྒལ་
ཚད་ཕེབས་སྣང་བ་ལཿ གོམས་ཆ་མཐར་ཕྱིན་མ་གྱུར་པའི༔ དབང་པོ་འབྲིང་གི་
འབྲིང་གྱུར་པ༔ འོད་གསལ་བར་དོར་གྲོལ་བ་ཡི༔ གདམས་པ་བསྟན་ནོ་ཉོན་ཅིག་
བུ༔ འོད་གསལ་ངོ་འཕྲོད་གྲོལ་བ་སྟེ༔ འོད་གསལ་རང་ངོ་མ་ཤེས་ན༔ ཐིམ་རིམ་
སྐད་ཅིག་སྐད་ཅིག་སྟེ༔ འོད་གསལ་ཤར་མ་ཐག་ཏུ་བརྒྱལ དེ་ཡང་གོམས་སྟོབས་
ཆེ་ཆུང་གིས༔ ཞག་གསུམ་ཞག་གཉིས་ཉིན་མཚན་གསུམཿ ཆུ་ཚོད་དྲུག་ཅུ་ལྔ་བཅུ་
དངཿ ཉེར་གཅིག་བར་དུ་གནས་པ་སོགསཿ རྐྱེན་གྱི་ཤུགས་ནི་སྣ་ཚོགས་འབྱུང༔
འོད་གསལ་རང་ངོ་མ་འཕྲོད་ན༔ གདོན་དང་བར་ཆད་མི་འཇུག་ཕྱིརཿ བརྒྱལ་ཡུན་
ཐུང་བའི་ཐབས་ལ་འབད༔ འཆི་རྐྱེན་ཐོག་ཏུ་བབ་པའི་ཚེ༔ རང་ལུས་ཡི་དམ་ལྷ་རུ་
བསྒོམཿ དཔའ་བོ་མཁའ་འགྲོར་ཕྲིན་ལས་བཅོལ༔ ༈ བླ་མ་མདུན་གྱི་མཁའ་ལ་
བསྒོམ༔ རིག་པ་ཨཱདཀར་རྣམ་པ་ཅན༔ གསོལ་བ་བཏབ་ཅིང་ཧིག་གི་སྒྲས༔ རིགས་
179



1
，
མདོ་མཁྱེན་བརྩེའི་གསུང་འབུམ། །
བདག་བླ་མའི་ཐུགས་ཀར་སྤརཿ ཐ་མལ་ཀུན་རྟོག་རྒྱུན་བཅད་དེ༔ བླ་མ་རང་རིག་
དབྱེར་མེད་དུ འདུན་པ་གཞུར་ལ་དྲང་བར་བྱ༔ དེ་ནས་འོད་གསལ་ལས་སད་ཚེ
ཀ་དག་གཞི་ཡི་སྣང་བ་ལཿ ལྷུན་གྲུབ་འོད་ལྔའི་གདངས་ཤར་ཞིང་འོད་ཀྱི་ཐིག་
ལེ་ལྔ་ཚོམ་དབུསཿ མཐིང་གསལ་བཀྲག་དང་ལྡན་པ་ཤརཿ འོད་སྣང་གོམས་པའི་
རྣལ་འབྱོར་པས༔ དེ་ཉིད་རང་ངོ་ཤེས་གྱུར་ན༔ ཅི་ཡང་མེད་པའི་རང་རིག་གཤིས
མཐའི་དབུས་བྲལ་བའི་ནམ་མཁའ་ལྟརཿ དེ་ཚེ་འོད་ལྔའི་རྩལ་འབར་ནསཿ སྟོན་
པ་འོད་མི་འགྱུར་བ་མཐོང༔ དེ་ཡང་རང་གདངས་ཡིན་པར་ཤེས ཤེས་དང་གྲོལ་
བ་དུས་མཉམ་དུ༔ སྟུག་པོ་བཀོད་དུ་མངོན་འཚང་རྒྱ༔ སྐབས་དེར་གྲོལ་བར་མ་
གྱུར་ན༔ འོད་གསལ་ཉེར་ཐོབ་ལ་ལྡང་ཚེ ཡེ་ཤེས་བཞི་སྦྱོར་སྣང་བ་ནི༔ རྡོ་རྗེ་
སེམས་དཔའི་གསང་ལམ་ཆེ རྒྱང་རིང་ལམ་ནས་འོད་ཟེར་ནི༔ དཀར་པོ་བཀྲག་
དང་ལྡན་པ་ཞིག རང་གི་ཐད་དུ་ལམ་གྱིས་འོང༔ དེ་ལ་རིག་པ་གཏད་པའི་ཚེ༔ སྐུ་
དང་ཡིག་འབྲུའི་རྣམ་པ་ཤརཿ གོམས་འདྲིས་ཆུང་ན་ཅུང་ཟད་སྔངས༔ འོག་ཏུ་འོད་
དཀར་མོག་པོར་འཆར༔ བླ་མར་དམ་ཚིག་མ་ཉམས་ཤིང༔ མོས་གུས་དད་པ་བརྟན་
པོ་ཡི༔ རང་སྣང་འདྲེས་པའི་གང་ཟག་ལཿ བླ་མའི་ཐུགས་རྗེའི་ཤུགས་ཉིད་ནས
ཆོས་ཉིད་སྟོང་པའི་སྒྲ་འདི་སྒྲོགས༔ ༈ ཀྱེ་རིགས་ཀྱི་བུ༔ གསང་བའི་མིང་ནས་
བརྗོད་ཅིང་མ་ཡེངས་ཤིག རིག་པ་མ་བཅོས་པའི་ངང་དུ་ཞོག་ཅིག ད་ལྟའི་འོད་
སྣང་འདི་མེ་ལོང་ཡེ་ཤེས་ཀྱི་རང་གདངས་གསལ་སྟོང་གཉིས་སུ་མེད་པའི་འོད་པོ་
ཆེ་ཡིན་ནོ༔ མ་སྔངས་བར་རང་འོད་ཡིན་པར་ངོ་ཤེས་པར་གྱིས་ཤིག ཁྱོད་གོམས་
-
180



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
སྟོབས་ཆེ་ན་འོད་ཡེ་ཤེས་ཀྱི་རླུང་དུ་ཚུར་བསྡུས་ཤིག གོམས་སྟོབས་ཆུང་ན་རིག་
པ་འོད་སྟེང་མ་ལ་གཏོད་ཅིག༔ དུས་ལ་བབ་པོ༔ འོད་མོག་པོ་ནི་ཞེ་སྡང་གི་རང་འོད་
དོ༔ ཞེས་པའི་སྒྲ་ནི་དད་སྟོབས་ཆེ་ཆུང་གིས ་ཆེ་ཆུང་གསལ་དང་མི་གསལ་སྣ་
ཚོགས་འབྱུང༔ དེ་ཚེ་རང་ངོ་ཤེས་པར་བྱས་ནས་ཀྱང༔ འོད་སྣང་བསྡུས་ན་རྡོ་རྗེ་མི་
བསྐྱོད་འཆརཿ ཕེར་གཏད་སྐུ་དང་ཡིག་འབྲུ་སྣ་ཚོགས་འཆར ་གང་ཡང་མི་བསྐྱོད་
ཐུགས་ཀློང་རོ་གཅིག་འདྲེསཿ སྐབས་དེར་གོམས་སྟོབས་ཆུང་བས་མ་གྲོལ་ན༔ འོད་
སྣང་སེར་པོ་འཆར་ལུགས་སྔར་ལྟར་ལཿ བཀྲག་མདངས་སྔར་ལས་ཆེ་ཞིང་གཟི་འོད་
འབརཿ སྔངས་ན་སླར་ཡང་འོག་ཏུ་མོག་སེར་འོད༔ འཆར་ཞིང་བླ་མ་དྲན་མ་ཐག་
ཉིད་དུ༔ ༈ ཀྱེ་རིགས་ཀྱི་བུ་ཆེ་གེ་མོ་མ་ཡེངས་ཤིག རིག་པ་མ་བཅོས་པའི་ངང་དུ་
ཞོག་ཅིག ད་ལྟའི་འོད་སྣང་འདི་མཉམ་ཉིད་ཡེ་ཤེས་ཀྱི་རང་གདངས་གསལ་བ་
ཐུགས་རྗེའི་འོད་པོ་ཆེ་ཡིན་ནོ༔ མ་སྔངས་བར་རང་འོད་ཡིན་པར་ངོ་ཤེས་པར་གྱིས་
ཤིག ཁྱོད་གོམས་སྟོབས་ཆེ་ན་འོད་ཡེ་ཤེས་ཀྱི་རླུང་དུ་ཚུར་བསྡུས་ཤིག གོམས་
སྟོབས་ཆུང་ན་རིག་པ་འོད་སྟེང་མ་ལ་གཏོད་ཅིག༔ དུས་ལ་བབ་པོ༔ འོད་མོག་པོ་
ནི་ང་རྒྱལ་གྱི་རང་འོད་དོ༔ དད་སྟོབས་ཆེ་ཆུང་སྒྲ་འདི་ཐོས་མ་ཐག བསྡུ་བའམ་
ཕར་གཏད་རིན་ཆེན་འབྱུང་ལྡན་མཇལ ཤུགས་དྲག་ཆེ་ཆུང་རིན་འབྱུང་ཐུགས་ཀློང་
འདྲེསཿ དེ་ཡང་མ་གྲོལ་སྔངས་ཤིང་ཕར་བལྟས་ཚེ དམར་གསལ་འོད་ནི་བ་ཐག་
འཛིངས་པ་ལྟརཿ ཟེར་གྱི་ཐིག་ལེ་ཕྲོམ་ཕྲོམ་འཕྲོ་བར་འཆརཿ སྔངས་ན་འོག་ཏུ་
དམར་མོག་བུན་ནེར་གསལཿ དེ་ཡང་མ་ཤེས་ཆགས་ན་བླ་མ་ཡིསཿ ༈ ཀྱེ་རིགས་



མདོ་མཁྱེན་བརྩེའི་གསུང་འབུམ།
ཀྱི་བུ་ཆེ་གེ་མོ་མ་ཡེངས་ཤིག རིག་པ་མ་བཅོས་པའི་ངང་དུ་ཞོག་ཅིག ད་ལྟའི་
འོད་སྣང་འདི་སོར་རྟོགས་ཡེ་ཤེས་ཀྱི་རང་གདངས་བདེ་སྟོང་ཉམས་ཀྱི་འོད་པོ་ཆེ་
ཡིན་ནོ༔ མ་སྔངས་བར་རང་འོད་ཡིན་པར་ངོ་ཤེས་པར་གྱིས་ཤིག༔ ཁྱོད་གོམས་
སྟོབས་ཆེ་ན་འོད་ཡེ་ཤེས་ཀྱི་རླུང་དུ་ཚུར་བསྡུས་ཤིག གོམས་སྟོབས་ཆུང་ན་རིག་
པ་འོད་སྟེང་མ་ལ་གཏོད་ཅིག༔ དུས་ལ་བབ་པོ༔ འོད་མོག་པོ་ནི་འདོད་ཆགས་ཀྱི་
རང་འོད་དོ༔ ༧ སྒྲ་ཐོས་ངོ་ཤེས་ཚུར་བསྡུས་སྣང་མཐའ་འཆརཿ ཕར་གཏད་སྟོང་
གསུམ་འཇིག་རྟེན་ས་ཡིས་གངཿ བདེ་ཆེན་རྒྱལ་པོའི་ཐུགས་ཀློང་དབྱེར་མེད་འདྲེས
མ་གྲོལ་འོད་ཀྱི་སྣང་བ་ལྗང་གསལ་ནི༔ དབུས་སུ་དམར་ལམ་ཅུང་ཟད་ཆགས་པ་
ཞིག རང་ངོ་མ་ཤེས་འོག་ཏུ་ལྗང་མོག་འཆརཿ དད་མོས་ལྡན་པའི་བླ་མ་དྲན་མ་
ཐག༔ ༈ ཀྱེ་རིགས་ཀྱི་བུ་ཆེ་གེ་མོ་མ་ཡེངས་ཤིག རིག་པ་མ་བཅོས་པའི་ངང་
དུ་ཞོག་ཅིག ད་ལྟའི་འོད་སྣང་འདི་བྱ་གྲུབ་ཡེ་ཤེས་ཀྱི་རང་མདངས་ཀུན་ལ་དབང་
སྒྱུར་འོད་པོ་ཆེ་ཡིན་ནོ༔ མ་སྔངས་བར་རང་འོད་ཡིན་པས་ངོ་ཤེས་པར་གྱིས་ཤིག
ཁྱོད་གོམས་སྟོབས་ཆེ་ན་འོད་ཡེ་ཤེས་ཀྱི་རླུང་དུ་ཚུར་བསྡུས་ཤིག གོམས་སྟོབས་
ཆུང་ན་རིག་པ་འོད་སྟེང་མ་ལ་གཏོད་ཅིག༔ དུས་ལ་བབ་པོ༔ འོད་མོག་པོ་ནི་ཕྲག་
དོག་གི་འོད་དོ༔ ༧ སྒྲ་དེ་ཐོས་མ་ཐག་ཏུ་རང་ངོ་ཤེསཿ རིག་པ་ཕར་བསྐྱེད་འོད་
སྣང་ཚུར་ལ་བསྣུ དོན་ཡོད་གྲུབ་པའི་ཞལ་མཐོང་བརྡ་ཆོས་སྟོན༔ དེ་ཙམ་མ་ནུས་
བློར་གཏད་བླ་མ་ལ༔ མོས་གུས་ཤུགས་བསྐྱེད་སྤྲུལ་སྐུའི་ཞིང་འགའ་མཐོང དོན་
ཡོད་གྲུབ་པའི་ཐུགས་ཀློང་རོ་གཅིག་འདྲེསཿ འདི་ནི་ཆོས་ཉིད་བར་དོའི་དང་པོ་སྟེ
182



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
༧ ཡེ་ཤེས་བཞི་སྦྱོར་སྣང་བའི་འོད་ལམ་ལསཿ ཁོང་སེང་ཆེན་པོ་ལོངས་སྐུ་ཆེན་
པོའི་ཞིང༔ གྲོལ་ལུགས་གསུམ་གྱི་དབང་སྒྱུར་ཆེན་པོའོ༔ བླ་མ་རང་སེམས་དབྱེར་
མེད་དོན་རྟོགས་ཤིང༔ འོད་གསལ་ཐོད་རྒལ་ཚད་ཕེབས་མ་ཕྱིན་གངཿ འོད་གསལ་
ཆེན་པོའི་འབྲས་བུ་མ་ཐོབ་ཀྱང ལམ་གྱིས་གྲོལ་བར་འགྱུར་བ་གདོན་མི་ཟ བླ་
མའི་ཐུགས་རྗེས་ལོངས་སྐུར་གྲོལ་བ་གངཿ རྗེས་འཛིན་དང་པོ་འདི་ནས་འབྱུང་བ་
སྟེ༔ སྐྱེ་གནས་བར་དོར་གནས་པའི་སྐབས་འདི་རུ༔ མཉམ་བཞག་རྗེས་ཐོབ་དུས་
དང་དུས་མིན་སྐབསཿ རྟག་ཏུ་བླ་མའི་སྣང་བ་མི་འབྲལ་ཞིང༔ གསོལ་འདེབས་
མོས་གུས་དད་པའི་ཤུགས་བསྐྱེད་ལ༔ དམ་ཚིག་སྲོག་ལྟར་བསྲུངས་བའི་ནུས་སྟོབས་
ཀྱིསཿ སྣང་བ་བླ་མའི་སྐུ་རུ་ལམ་ལམ་འཆརཿ ༈ སྒྲ་གྲགས་བླ་མའི་གསུང་གི་
གདངས་དབྱངས་ཐོས༔ དྲན་རྟོག་བླ་མའི་ཐུགས་སུ་ཤེས་པའི་ངང༔ སྐད་ཅིག་རེར་
ཡང་སྣང་བ་བླ་མར་འཆརཿ རྨི་ལམ་བར་དོར་སྐུ་ཡི་རྫུ་འཕྲུལ་དང གསུང་གིས་
བརྡ་ཆོས་སྟོན་པ་ཤ་སྟག་ཐོས༔ དུས་དང་དུས་མིན་སྔངས་སྐྲག་འཇིགས་པའི་ཚེ
བླ་མར་གསོལ་འདེབས་སྣང་བ་མི་འབྲལ་བའི༔ སྐལ་ལྡན་དེ་ནི་འདིའི་དུས་ངོ་
སྤྱོད་ཀྱིསཿ གཟེར་ཐེབས་གྲོལ་འགྱུར་ཐེ་ཚོམ་ཡོད་རེ་ཀན༔ ཆོས་ཉིད་བར་དོ་དང་
པོའི་མན་ངག་གོ༔ ༈ དེ་ནས་ཐོབ་པའི་ཉམས་ཤར་ཚེ༔ ཀླད་པ་དུང་ཁང་གཞལ་
ཡས་ན༔ ཁྲག་འཐུང་ཁྲོ་བོའི་ལྷ་ཚོགས་རྣམས༔ མདུན་མཁར་འོད་ཀྱི་སྐུ་རུ་འཆར༔
དེ་ཡང་འབྲུག་སྟོང་དུས་གཅིག་སྒྲས༔ སྲིད་གསུམ་ཡོམ་ཡོམ་ཤིག་ཤིག་དངཿ འོད་
ལྔ་བཀྲག་དང་ལྡན་པ་ཡིས༔ ཞིང་ཁམས་གང་བའི་སྣང་བ་འབྱུང༔ དེ་ཚེ་སྒྲས་སྐྲག་
183



་
མདོ་མཁྱེན་བརྩེའི་གསུང་འབུམ། །
ཟེར་སྔངས་མཿ རང་ངོ་ཤེས་པར་ཤིན་ཏུ་དཀརཿ སྐྱེ་གནས་བར་དོའི་དུས་འདི་རུ༔
འོད་སྣང་གོམས་པའི་སྟོབས་ཆེ་ན༔ འདི་དུས་རང་ངོ་ཤེས་པར་འབྱུངཿ སྒྲ་རྣམས་
ཡེ་ཤེས་རླུང་སྒྲ་དང༔ འོད་རྣམས་ཡེ་ཤེས་རང་འོད་དུ༔ ངོ་ཤེས་རིག་པའི་རྒྱུན་སྐྱོང་
ན༔ ཁྲག་འཐུང་བུདྡྷ་བཛྲ་དང༔ རཏྣ་པདྨ་ཀརྨ་རྩལ༔ ཡབ་ཡུམ་རི་རབ་ཙམ་རེ་འཆར
ཕུང་ལྔ་རྣམ་པར་དག་པ་ཡི རིག་རྩལ་ཡིན་པར་ངོ་ཤེས་ན༔ འོད་སྣང་སེང་གེའི་
འི་ ་ ་
གསོབ་མཐོང་ལྟརཿ རང་བཞིན་མེད་པའི་དབྱིངས་སུ་ཡལ༔ དེ་ནས་གོའུ་རཱི་མ་
བརྒྱད་དང༔ སེང་ཧ་མ་མོ་བརྒྱད་ཤར་ཚེ༔ རང་ངོ་མ་ཤེས་གཤིན་རྗེར་འཁྲུལཿ རྣམ་
ཤེས་ཚོགས་བརྒྱད་ཡུལ་བརྒྱད་ཀྱི རང་གདངས་ཡིན་པར་ངོ་ཤེས་ན༔ རྨི་ལམ་སད་
ལྟར་དབྱིངས་སུ་ཡལ༔ གོམས་སྟོབས་ཆེ་བའི་སེམས་བྱུང་ལས༔ དབང་ཕྱུག་ཉེར་
བརྒྱད་སྣང་བའང་འཆརཿ དེ་ལ་ལེགས་པར་བརྟགས་པའི་ཚེ༔ ཁྲག་འཐུང་ལྷ་ཚོགས་
དེ་དག་ཀྱང༔ འོད་སྣང་ལས་གཞན་གྲུབ་པ་མེདཿ མེ་ལོང་ནང་གི་གཟུགས་བརྙན་
དང༔ ནམ་མཁའི་འཇའ་ཚོན་ལྟ་བུ་སཿ རང་སྣང་ལས་གཞན་ལོགས་ན་མེད
༈ ཆོས་ཉིད་དགོངས་པའི་རྩལ་རྫོ་གས་ཤིང༔ དྲོད་ཚད་ལྡན་པའི་རྣལ་འབྱོར་པས༔
འདི་དུས་སྤྲུལ་བསྒྱུར་སྣ་ཚོགས་ནུསཿ དེ་ནས་ཁྲག་འཐུང་ཧེ་རུ་ཀཿ སྐུ་གཅིག་སྲིད་
གསུམ་འགེངས་པ་ལཿ ཞལ་དང་ཕྱག་མཚན་སྣ་ཚོགས་སྟོན༔ ཧཱུྃ་ཕཊ་སྒྲ་ཡིས་སྲིད་
གསུམ་འགེངསཿ ནམ་མཁའ་ས་གཞི་བར་སྣང་ཀུན༔ རྒྱོབ་སོད་སྒྲ་ཆེན་སྒྲོག་པའི་
དུསཿ རང་རིག་ངོ་བོ་ཧེ་རུ་ཀཿ ཁྲག་འཐུང་རྒྱལ་པོར་ངོ་ཤེས་ན… རིག་པ་དེ་ལ་
གཏད་པ་ཡིསཿ མངོན་རྫོགས་རྒྱལ་པོའི་ཞིང་ཁམས་སུ༔ འཚང་རྒྱ་འདི་ལ་ཐེ་ཚོམ་
184



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
མེད གོམས་སྟོབས་ཆུང་དང་ཉམས་པ་ཅན༔ འདི་དུས་བརྒྱལ་ཞིང་ཞལ་མི་མཐོང
དེ་ཚེ་དམ་ཚིག་ལྡན་པ་ཡི༔ ཐབས་ལམ་མཐར་ཕྱིན་རྣལ་འབྱོར་པསཿ རྣལ་འབྱོར་
མ་ཡི་སྣང་བ་འཆརཿ རོལ་རྩལ་སྣ་ཚོགས་སྟོན་པའི་ཚེ༔ ཆོས་ཉིད་གཤིས་དང་མ་
བྲལ་བར༔ མཁའ་དབྱིངས་དག་ལ་སེམས་གཏད་ན༔ སྐད་ཅིག་གཅིག་གིས་བྱེ་
བྲག་ཕྱེདཿ སྐད་ཅིག་གཅིག་གིས་མྱ་ངན་འདས འདི་ཡང་ཡར་གྱི་ཟང་ཐལ་ལོ༔
མན་ངག་བླ་མའི་ཞལ་ལས་ཤེསཿ ༈ ཆོས་ཉིད་གཉིས་པོར་མ་གྲོལ་ན༔ མཆེད་
པའི་ཉམས་ཤར་ཐ་མལ་འཁྲུལ འོད་གསལ་གོམས་སྟོབས་ཆུང་ན་ཡངཿ རིག་
པའི་ཡེ་ཤེས་ངོ་འཕྲོད་ཅིངཿ བླ་མར་མོས་གུས་གདེང་ཚུགས་པའི༔ དམ་ཚིག་ལྡན་
པའི་རྣལ་འབྱོར་པ༔ འདི་དུས་རིག་འཛིན་ལྷ་ཚོགས་འཆར༔ ད་ལྟའི་གོམས་སྟོབས་
ཆེ་ཆུང་གིས༔ སྐུ་མདོག་མ་ངེས་སྣ་ཚོགས་འཆར ཅང་ཏེའུ་དྲིལ་བུའི་སྒྲ་དང་བཅས༔
སྤྲུལ་པའི་གར་སྟབས་སྣ་ཚོགས་བསྒྱུར༔ ནམ་མཁའ་ས་གཞི་བར་སྣང་ཀུན༔ དཔའ་
བོ་མཁའ་འགྲོའི་ཚོགས་ཀྱིས་གང༔ ཨ་ར་ལི་དང་ཕོ་གྱི་སྒྲས༔ སྲིད་གསུམ་ཡོམ་
ཡོམ་ཤིག་ཤིག་འགུལ དེ་ཚེ་རང་རིག་བླ་མ་དང༔ དབྱེར་མེད་མོས་གུས་ཤུགས་
བསྐྱེད་ནས༔ ༈ ཀྱེ་ཧོ་སྐལ་ལྡན་རིགས་ཀྱི་བུ༔ ལྟོས་ཤིག་རང་གི་སེམས་ལ་ལྟོས
སྐྱེ་བ་མེད་ལས་ཐམས་ཅད་སྐྱེ༔ སྐྱེ་ཙམ་ཉིད་ནས་སྐྱེ་བ་མེདཿ གནས་པ་མེད་ལས་
ཐམས་ཅད་གནས གནས་ཙམ་ཉིད་ནས་གནས་པ་མེདཿ འགགས་པ་མེད་ལས་
ཐམས་ཅད་འགགསཿ འགགས་ཙམ་ཉིད་ནས་འགགས་པ་མེད༔ འགྲོ་འོང་མེད་
ལས་ཐམས་ཅད་འགྲོ༔ འགྲོ་འོང་ཉིད་ནས་འགྲོ་འོང་མེདཿ མ་བཅོས་རིག་པ་རིང་
.
185



མདོ་མཁྱེན་བརྩེའི་གསུང་འབུམ།
ཤར་ལཿ བརྗོད་མེད་དེ་བཞིན་ཉིད་ཀྱི་དབྱིངས༔ རྒྱ་ཆད་ཕྱོགས་སུ་མ་ལྷུང་ཞིང
ཡེ་གྲོལ་ཆེན་པོ་འདུས་མ་བྱསཿ སྐུ་དང་ཡེ་ཤེས་འཆར་བའི་གཞི ངོ་ཤེས་རྩལ་
རྫོགས་བརྟན་པ་ཐོབ༔ ང་དང་གཉིས་སུ་མེད་པའོ༔ སྒྲ་དེ་ཐོས་མ་ཐག་ཉིད་དུ༔ བླ་
ན་མེད་པའི་མོས་གུས་ཐོབ༔ རིག་པ་བླ་མའི་ཐུགས་ཀར་གཏོད༔ དེ་དང་གྲོལ་བ་
དུས་མཉམ་དུ རིག་འཛིན་ཞིང་དུ་མངོན་འཚང་རྒྱ༔ དེ་དུས་གཤིས་ལ་མ་གོམས་
ཀྱང ཕྱིར་མི་ལྡོག་པའི་དད་པ་ཅན༔ ཐུགས་རྗེས་འདི་དུས་གྲོལ་བའང་ཡོད༔ བླ་
མ་པད་འབྱུང་དབྱེར་མེད་དུ༔ རྟོགས་པའི་སྐལ་ལྡན་ལ་ལ་ཞིག འདིའི་དུས་སྤྲུལ་
པའི་མཁའ་འགྲོ་མ༔ དཀར་སེར་དམར་དང་ལྗང་བའི་མདོག༔ འཇའ་ཚོན་དར་གྱི་
ལྡིང་གུར་ཐོགས༔ རོལ་མོའི་སྒྲ་ཆེན་རབ་བསྒྲགས་ནསཿ སྤྲུལ་སྐུའི་ཞིང་དུ་འདྲེན་
པའང་ཡོད ༧ སྒྲོལ་བ་མཐར་ཕྱིན་རྣལ་འབྱོར་པཿ འདིའི་དུས་ཁྲོ་མོ་རོ་ཟ་མས༔
གྲི་གུག་འབར་བས་ལུས་གཏུབ་ཅིང༔ འཇིགས་སྐྲག་ན་ཚའི་སྣང་བ་འཆར༔ ཞལ་དུ་
བསྟབས་ནས་གྲོལ་བའང་ཡོད༔ སྦྱོར་བ་མཐར་ཕྱིན་རྣལ་འབྱོར་པོ༔ རྣལ་འབྱོར་མ་
ཡི་བྷ་ག་རུ༔ ཤུགས་ཀྱིས་དྲངས་ནས་གྲོལ་བའང་ཡོད༔ དེ་སོགས་མ་ངེས་སྣ་
ཚོགས་སུ༔ ད་ལྟའི་སྦྱངས་པའི་སྟོབས་དང་ནི༔ བླ་མའི་ཐུགས་རྗེ་ཁོ་ན་ལསཿ རྐྱེན་
གཞན་དག་ལ་རག་མ་ལསཿ ཆོས་ཉིད་བར་དོ་གསུམ་པ་ཡི༔ དུས་འདིར་གཞན་
རྐྱེན་ལ་ལྟོས་པའི༔ ངོ་སྤྲོད་ཐེབ་པའི་དུས་ཡིན་ཡངཿ དུས་སྐབས་འགྲིགས་པར་
ཤིན་ཏུ་དཀ འོན་ཀྱང་རྟེན་འབྲེལ་བདེན་པ་ཙམ༔ ཞག་གསུམ་ཤི་བའི་དུས་ཀྱི་ཚེ
ཕྱི་རྟགས་སྣ་ནས་བྱང་སེམས་འབབ༔ དེ་ཚེ་དམ་ཚིག་ལྡན་པ་ཡིསཿ སྐད་གདངས་
186



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཆེན་པོས་འདི་སྐད་བརྗོད༔ ༈ ཀྱེ་ཧོ༔ སྐལ་ལྡན་རིགས་ཀྱི་བུ་ཆེ་གེ་མོ་མ་ཡེངས་
པར་ཉོན་ཅིག ཁྱོད་ལ་ཆོས་ཉིད་འོད་གསལ་གྱི་བར་དོ་གསུམ་པ་བླ་མ་མཁའ་
འགྲོའི་བསུ་མ་འཆར་བའི་སྐབས་ཡིན་པས༔ འདིའི་དུས་སུ་མ་ཡེངས་ཤིག
མདུན་གྱི་ནམ་མཁར་རིག་འཛིན་གྱི་རྒྱལ་པོ་རྡོ་རྗེ་ཆོས་སྐུ་མདོག་དཀར་ལ་དམར་
བའི་མདངས་ཆགས་པ༔ སྐུ་ལ་རུས་པའི་རྒྱན་དྲུག་གསོལ་ཞིང་ཕྱག་ན་ཐོད་པའི་ཌ་
མ་རུ་དང་དྲིལ་བུ་འཁྲོལ་ཞིང་ཞལ་ནས་ངོ་སྤྲོད་ཀྱི་སྒྲ་དབྱངས་ལྷང་ལྷང་སྒྲོག་པ་མ་
ཐོས་སམ༔ དཔའ་བོ་མཁའ་འགྲོའི་བརྡ་དང་བསུ་མའི་ཞལ་གདམས་མ་ཐོས་སམ
མ་བྱིང༔ མ་འཐིབ་པར་རིག་པ་བླ་མའི་ཐུགས་ཀར་གཏོད་ཅིག༔ ༈ འོ་རིགས་ཀྱི་
བུ༔ རྟ་ཁ་སྲབ་ཀྱིས་བསྒྱུར་བའི་དུས་ཡིན་པས་བླ་མའི་གདམས་ངག་ཡིད་ལ་དྲན་
པར་གྱིས་ཤིག ཅེས་ལན་གསུམ་བར་དུ་འབོད༔ ཡང་གསང་ཐུགས་ཐིག་རྣལ་
འབྱོར་པཿ འདི་དུས་གྲོལ་བར་གདོན་མི་ཟ འབྲེལ་པས་བསྡུས་པའི་གང་ཟག་
ལཿ འཕོ་བ་མཁའ་སྤྱོད་ལམ་བཟང་བྱ༔ གཞན་རྐྱེན་དག་གིས་སྤྲུལ་སྐུའི་ཞིང༔
བཙན་ཐབས་ཉིད་དུ་འཕེན་པར་འགྱུར༔ ཤིན་ཏུ་གོམས་སྟོབས་ཞན་པ་ཡིས༔ ཆོས་
ཉིད་བར་དོར་མ་གྲོལ་མཿ སྣང་བ་ཡུད་ལ་སད་གྱུར་ཅིངཿ སྲིད་པ་བར་དོར་ཉིང་
མཚམས་སྦྱརཿ དབང་པོ་ཀུན་ཚང་ཐོགས་མེད་ལུསཿ འདི་དུས་གཞན་རྐྱེན་མཐུ་
ཆེ་བསཿ བླ་མའམ་ནི་མཆེད་གྲོགས་ཀྱིསཿ དགོངས་པ་གཏད་ཅིང་ངོ་སྤྲོད་བྱ༔ དེ་
ཚེ་འཆི་བ་ངོ་ཤེས་ཤིངཿ མེ་དང་ཉི་མར་གྲིབ་མ་མེད༔ རྐང་རྗེས་མེད་ཅིང་མིས་མི་
མཐོང༔ སྣང་བ་ཕྱད་ཕྱོད་ཡལ་ཡོལ་དུ༔ བར་དོའི་རིག་པ་དགུ་འགྱུར་གསལཿ དེ་
187



མདོ་མཁྱེན་བརྩེའི་གསུང་འབུམ།
•
དུས་མན་ངག་དགོངས་པའི་གནད༔ སྔོན་གྱི་གོམས་པའི་སྟོབས་ཤུགས་ལས
རྗེས་དྲན་ལྔ་པོ་གཅིག་གིས་གྲོལ༔ དེ་ཡང་བླ་མ་དྲན་གྱུར་ན༔ རྩེ་གཅིག་མོས་པས་
གསོལ་བ་བཏབ༔ རང་ལུས་ཡི་དམ་ལྷ་རུ་བསྒོམ༔ རིག་པ་མ་བཅོས་ངང་དུ་བཞག
རྣམ་ཤེས་ཨཱདཀར་དྲི་མེད་བསྒོམ༔ མདུན་མཁར་བླ་མ་ཡབ་ཡུམ་བསྒོམ༔ ༈ ཨོ་སྐྱེ་བ་
མེད་པ་ཆོས་ཀྱི་སྐུ ཨཱའགགས་པ་མེད་པ་ལོངས་སྤྱོད་རྫོགས༔ ཧཱུྃ་སྣ་ཚོགས་ཤར་
བ་སྤྲུལ་པའི་སྐུ༔ ཀྱེ་སྐུ་གསུམ་དབྱེར་མེད་བླ་མ་རྗེ - ཧོ་གསོལ་བ་འདེབས་སོ་
ཐུགས་རྗེས་ཟུངཿ ཧཱིཝམ་དག་འཁོར་བའི་འཁྲུལ་སྣང་ཞིག ཕཊ༔བླ་མའི་ཐུགས་
དང་དབྱེར་མེད་ཤོག ཅི་ནུས་བརྗོད་ཅིང་རིག་པ་གཏདཿ ལན་གྲངས་བདུན་གྱིས་
མངོན་འཚང་རྒྱ༔ དེ་ཚེ་མདུན་གྱི་ནམ་མཁའ་ལཿ བླ་མ་རང་གིས་གང་མཐོང་བ
དེ་དང་མཐུན་པའི་ཚུལ་བསྟན་ནསཿ ལུང་སྟོན་ངོ་སྤྲོད་ལམ་སྣ་འདྲེན༔ ཡང་གསང་
ཐུགས་ཐིག་སྐལ་བ་ཅན༔ འདི་དུས་མི་གྲོལ་མི་སྲིད་དོ༔ རྗེ་བཙུན་པདྨ་ཀཱ་ར་ལ
སྟོན་པ་དྲི་མ་མེད་པ་ཡིས༔ དབང་པོ་ཐ་མའི་གྲོལ་ཚུལ་གསུངསཿ ༧ སྲིད་པ་བར་
དོའི་དུས་དེ་རུ༔ མོས་གུས་ཅན་ལ་བླ་མ་ཤརཿ བསྐྱེད་རིམ་བརྟན་ལ་ཡི་དམ་ཤར
ཆགས་པ་ཅན་ལ་མཁའ་འགྲོ་ཤརཿ བརྟན་ཆ་ཐོབ་ལ་ཞིང་ཁམས་འཆརཿ དམ་
ཚིག་ལྡན་ལ་མཆེད་ལྕམ་འཆརཿ དེ་དང་དེ་ཡིས་གྲོལ་བ་སྟེ༔ འདི་དུས་སྤྲུལ་སྐུའི་
ཞིང་དུ་སྐྱེ༔ དེ་ཡང་ཁྱོད་ཀྱི་སྤྲུལ་པའི་གནས༔ ད་ལྟ་ཟ་བྱེད་སྲིན་པོའི་གླིང༔ རྔ་ཡབ་
པདྨ་འོད་གླིང་ངམ༔ བདེ་བ་ཅན་དང་པོ་ཏ་ལཿ གཡུ་ལོ་བཀོད་དང་ལྕང་ལོ་ཅན༔
མ་ངེས་གནས་སུ་མངོན་འཚང་རྒྱ ༈ དེ་ནས་ཕྱེད་སྤྲུལ་ལོངས་སྐུའི་ཞིང༔ དེ་ནས་
188



་ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཁྲོ་བོ་རོལ་པའམཿ སྟུག་པོ་བཀོད་དུ་དེ་གྲོལ་ལོ༔ ཞེས་གསུངས་ཞལ་གྱིས་བཞེས་
པའོ ༧ སྲིད་པ་བར་དོར་གང་ཟག་ནི༔ ཐུགས་ཐིག་ལམ་དུ་མ་ཞུགས་པཿ གཞན་
དག་རྗེས་སུ་འཛིན་འདོད་ན༔ འོད་ཀྱི་དྲྭ་བས་ལུས་བཅིང་ཞིངཿ རང་དང་རིག་པ་
དབྱེར་མེད་བསྲེ༔ དེ་ནས་དབྱིངས་སུ་སྤར་བའམ༔ ༈ སྡིག་ལྡན་འཛིན་པ་རང་
གྲོལ་གྱི༔ མན་ངག་ལས་གཞན་རྗེས་འཛིན་དཀོ༢ རྩ་བའི་དམ་ཉམས་མཐོང་མི་
འགྱུརཿ གཞན་དག་མཁའ་འགྲོ་མ་ལ་གཏོདཿ དབང་རབ་ལས་ཅན་སྐལ་བར་ལྡན༔
སྐྱེ་འཆི་གཉིས་ལ་རང་དབང་ཐོབ༔ རྫུ་འཕྲུལ་ལྡན་པ་འགའ་ཞིག་གིསཿ འོད་
གསལ་ངོས་བཟུང་ཆོས་ཉིད་ཀྱི བར་དོ་གསུམ་པོ་བསམ་བཞིན་བགྲོད སྲིད་པ་
བར་དོའི་དུས་འདི་རུ༔ སྤྲུལ་བསྒྱུར་འོད་ཀྱི་ལུས་བཟུང་ནས༔ ཞིང་ཁམས་འགའ་
དང་འགར་བགྲོད་ཅིངཿ བླ་མའི་དྲུང་དུ་དབང་བཞི་རྫོགསཿ སླར་ཡང་ལོག་ཅིང་
ངན་སོང་གནསཿ ཉུལ་ཞིང་ཆོས་ཀྱི་སྒྲ་སྐད་སྒྲོག༔ སེམས་ཅན་དཔག་མེད་ལམ་སྣ་
འདྲེན༔ འགའ་རེར་རང་རིག་བླ་མ་དངཿ དབྱེར་མེད་དབང་བཞིའི་རྩལ་རྫོགས་
ཤིང༔ ངན་སོང་ཉུལ་ཞིང་ལམ་སྣ་འདྲེན༔ གཟུགས་མེད་དག་གི་འགྲོ་དོན་སྤྱོད
བར་དོའི་སེམས་ཅན་དཔག་མེད་འདྲེན་ རང་སྣང་སྤྲུལ་པའི་ཞིང་ཁམས་སུ
བསམ་བཞིན་ལོ་འགར་གནས་པའང་ཡོད༔ འགའ་ཞིག་འགྲོ་དོན་མ་རྫོགས་པས
སླར་ཡང་བསམ་བཞིན་སྐྱེ་བ་ལེན༔ དེ་ཡང་རིགས་ལ་བརྟག་པ་ནི ཕ་མ་ཆོས་ཀྱི་
སྐལ་པ་ཅན༔ ཡང་ན་དམུ་རྒོད་འདུལ་བའི་ཕྱིརཿ བག་ཆགས་ལུས་སུ་བརྫུ་བ་ལ
ཞིང་བགྲོད་གདམས་པ་ཐོབ་ནས་སླརཿ ཕ་མའི་འདུ་འཕྲོད་མཐོང་བའི་ཚེ ཆགས་
189



་ མདོ་མཁྱེན་བརྩེའི་གསུང་འབུམ།
སྡང་ཀུན་སློང་གཏན་སྤངས་ནསཿ བླ་མ་ཡབ་ཡུམ་སྦྱོར་བར་བསྒོམ༔ ལྷན་ཅིག་
སྐྱེས་པའི་ཡེ་ཤེས་ཀྱི དགའ་བདེའི་ངང་དུ་ལྷུམས་སུ་ཞུགསཿ གཞན་གྱི་མངལ་
སྒོ་དགག་པ་ནི༔ འདུ་འཕྲད་གང་དུ་མཐོང་བའི་ཚེ༔ རིག་པ་དབྱིངས་སུ་གཏོད་པའོ༔
དག་དང་མ་དག་སེམས་ཅན་ཀུན༔ སྒྱུ་མ་རྨི་ལམ་ཆུ་བུར་ལྟརཿ དོན་ལ་གྲུབ་པ་
མེད་པ་ཡི༔ མཚང་རིག་མངལ་སྒོ་ཆོད་པ་སྟེ༔ བར་མ་དོ་རུ་གནས་གྱུར་ཀྱང༔ སྤྲུལ་
པ་སྐུ་ཡིས་འགྲོ་དོན་སྤྱོད༔ བར་དོའི་གནད་ཀྱི་གདམས་པ་འདི༔ སྙིགས་མའི་དུས་
འདིར་ཚེ་ཐུང་ཞིང༔ བསྒྲུབ་པའི་ལོང་མེད་སྙིང་རུས་ཆུངཿ ཚེ་འདིར་གྲོལ་བ་ཉུང་
སྲིད་པསཿ འདི་ནི་རྩ་ཚིག་རྒྱས་པར་བཀོད༔ བླ་མའི་ཞལ་གདམས་ཐེབ་པར་གྱིས
དྲི་མ་མེད་པའི་ཁྱད་ཆོས་སོ༔ མན་ངག་གསང་བའི་ཞལ་གདམས་ནི༔ འཆི་ཁ་བར་
དོའི་དུས་ཀྱི་ཚེ༔ ཤི་རྐྱེན་ཐོག་ཏུ་བབ་མ་ཐག འཁོར་བ་བདེན་གྲུབ་མ་ཡིན་ཏེ
རྨི་ལམ་སྒྱུ་མར་ཤེས་གྱིས་ལཿ ཉིན་སྣང་རིག་པའི་རང་ངོར་ལྟོས༔ འཁྲུལ་པ་བདག་
མེད་ངང་དུ་ཞོག མཚན་སྣང་ཚངས་པའི་བུ་ག་རུ ནམ་མཁའ་སྔོ་སང་དཀྱིལ་
ཉིད་དུ༔ བླ་མའམ་ནི་མཁའ་འགྲོ་བསྒོམ༔ གསང་བར་ཤེས་པ་རྩེ་གཅིག་གཏད༔
ན་ཚ་ཟུག་གཟེར་དྲག་པོ་ལཿ བག་ཆགས་སྦྱང་མོས་དགའ་སེམས་བསྐྱེད༔ ཟུག་རྔུ་
བདེན་མེད་ངང་དུ་བཏངཿ གཟུགས་ཀྱི་སྣང་བ་གང་མཐོང་ཡངཿ བླ་མའི་སྣང་བ་
ལམ་ཁྱེར་གྱིསཿ སྒྲ་རུ་གྲགས་པ་གང་བྱུང་ཀུན༔ ༧ ཨ་ར་ལི་དང་ཕེམ་སྒྲ་བསྒོམ༔
བག་ཆགས་ལུས་ཀྱི་རྒྱ་བྲལ་ནསཿ རིག་པ་མཁའ་སྤྱོད་འགྲོ་བ་ལཿ དགའ་ཞིང་སྤྲོ་
བའི་སེམས་བསྐྱེད་ནས༔ ཕྱི་སྣོད་དཔལ་རི་དག་ཞིང་བསྒོམ༔ ལུས་ཀྱི་ནང་ཁོང་
190



. ཡང་གསང་ཐུགས་ཐིག་ཁྲིད་ཡིག་སྐོར། ་ ཉ༽
ཐམས་ཅད་ཀུན༔ འོད་ཟེར་ལྔ་ལྡན་གྱིས་ཁེངས་ཤིང༔ སྤྱི་བོར་ཚངས་བུག་རྒྱ་མཐོང་
ལྟར༔ ཁ་ཕྱེས་རིག་པ་ཨཱདཀར་བསྒོམ༔ རྒྱུན་དུ་དབྱིངས་སུ་ཡང་ཡང་གཏད༔ རྩལ་
སྦྱོང་ཁོ་ནར་འབད་པ་ཡིསཿ ཞིང་ཁམས་བགྲོད་པའི་ལམ་མྱུར་ཞིང༔ ༧ བླ་མའི་
སྣང་བ་མ་བྲལ་བར༔ བར་དོའི་ངོ་སྤྲོད་ཐེབས་པ་མཿ སྔར་གྱི་མི་དགེའི་སྡིག་པ་
དངཿ འཁྲུལ་སྣང་ཉམས་པ་ཆགས་ཞེན་ཀུན༔ འདི་ནས་ཡིད་ལ་མི་བྱའོ༔ འཆི་
ཁར་བར་དོར་གྲོལ་བའི་རྟགསཿ ཟླ་དྲུག་ཟླ་བདུན་དུས་ཉིད་ནསཿ བག་ཆགས་
རྒྱུན་ཆད་བཟའ་བཏུང་དངཿ , དྲོད་གྲང་སྣང་བ་ཀུན་འགགས་ཤིངཿ ངག་གི་སྨྲ་བ་
རྒྱུན་ཆད་དམ༔ ཡང་ན་འཆོལ་བུའམ་མགུར་དབྱངས་ལེན༔ དེ་ནི་ཆོས་སྐུའི་
གྲོལ་རྟགས་སོ༔ ཆོས་ཉིད་བར་དོར་གྲོལ་བའི་རྟགསཿ ལུས་ཉིད་བཞུགས་སྟངས་
མི་འབྲལ་ཞིང༔ འོད་གསལ་དག་པའི་སྣང་ངོར་བཏྣ༔ རྨི་ལམ་རྒྱུན་ཆད་ཞིང་ཁམས་
མཐོང༔ ངག་ནས་ཆོས་ཚིག་སྣ་ཚོགས་སྒྲོག ཉོན་མོངས་ལྔ་ཡི་རྟོག་པ་ཟད༔ བདེ་
སྟོང་ངང་དུ་ཉིན་མཚན་འད༢ སྤྲུལ་སྐུའི་ཞིང་དུ་གྲོལ་བའི་རྟགས སྙིང་རྗེ་ཆེ་ཞིང་
ཉམས་སྣང་དུ མཁའ་འགྲོ་མ་ཡིས་ལུང་སྟོན་ཞིངཿ ཉིན་མཚན་འདྲེས་ཉམས་རྨི་
ལམ་ཟིན༔ སྤྲུལ་བསྒྱུར་ནུས་ཤིང་ལུས་ཡང་བདེ༔ མུན་པའི་རྣལ་འབྱོར་རྩལ་རྫོགས་
ཤིངཿ འཆི་ཁར་ངོ་སྤྱོད་དག་ལ་དག༢ བླ་མར་མོས་གུས་གདེང་ཚུགས་ཤིང, མཆེད་
ལ་བརྩེ་གདུང་ལྷག་པར་ལྡན༔ ཀུན་ལ་ཕན་སེམས་སྔར་བས་ཆེ འདི་ཉིད་རྗེས་
དྲན་སྟོབས་ཀྱིས་གྲོལ ༧ དེ་ཡང་བར་དོའི་གདམས་པ་རྣམསཿ སློབ་དཔོན་མཁས་
པའི་ཞལ་ཤེས་ཀྱིསཿ ཚེ་འདིར་མཐར་ཕྱིན་ཉམས་སུ་བླང༔ མན་ངག་སེམས་ལ་
191



མདོ་མཁྱེན་བརྩེའི་གསུང་འབུམ།༌་་
ཟིན་གྱུར་ན༔ བར་དོར་མ་པང་བུ་འཇུག་མཚུངསཿ ད་ལྟའི་གོམས་སྟོབས་ཞན་གྱུར་
ན༔ འཆི་ཁ་དང་ནི་ཆོས་ཉིད་དུསཿ གྲོལ་བ་ཉིན་མོའི་སྐར་མ་ཙམ ཁྲེགས་ཆོད་
རིག་པ་ངོ་འཕྲོད་ཚེ༔ འོད་གསལ་ཐོད་རྒལ་ཆེན་པོ་ཡི༔ སྣང་བ་བཞི་ཡི་ཉམས་ལེན་
གནསཿ མཐར་ཕྱིན་ལམ་གྱི་མཆོག་ཡིན་ཏེ༔ མན་ངག་སྡེ་ཡི་དགོངས་པའི་གནད༔
ཡང་གསང་ཐུགས་ཐིག་ཆོས་ཀྱི་བཅུད༔ རྣལ་འབྱོར་གྲོལ་བའི་གསང་ཆེན་ཆོས ཐོད་
རྒལ་ཁོ་ནར་རག་ལས་པའི གྲོལ་འདོད་དག་གིས་ཐུགས་ལ་འཆང༔ ཉི་ཟླ་མར་
མེར་ཐོག་མ་ཙམ རྟག་ཏུ་ནམ་མཁའ་མུན་པར་གནསཿ ཁྱད་པར་མུན་པའི་རྣལ་
འབྱོར་ནི༔ ཤིན་ཏུ་ཡང་གསང་ཐུགས་ཐིག་གི བར་དོར་གྲོལ་བའི་མན་ངག་སྟེ༔
དྲི་མ་མེད་པའི་ཐུགས་ཀྱི་བཅུད༔ དགའ་རབ་དཔའ་བོའི་ཁྱད་འཕགས་ནོར༔ པདྨ་
ཀཱ་རའི་སྙིང་གི་ཁྲག དེ་ཡང་དཀར་ཁྲིད་ཁྲ་ཁྲིད་དངཿ ནག་ཁྲིད་ལུགས་གསུམ་
བསྟན་པ་སྟེ༔ དེ་ཚེ་དབྱིངས་སྣང་ཐིག་ལེ་དངཿ རིག་པ་རྣམ་གསུམ་དག་པའི་ཚེ
འཆི་ཁ་བར་དོར་གྲོལ་བ་ཡི༔ རྟགས་མཚན་མངོན་དུ་རིག་པའོ༔ ཐོད་རྒལ་ཉམས་
ལེན་མཐར་ཕྱིན་ནསཿ ཚད་ཕེབས་ཆེན་པོའི་སྣང་བའི་དུས༔ ཚེ་འདིར་ལོངས་སྤྱོད་
རྫོགས་པའི་ཞིངཿ ཉུལ་བ་མངོན་དུ་གྱུར་པ་སྟེ༔ སྒྱུ་ལུས་ཟག་པ་ཟད་པ་ཡིས༔ རྡུལ་
ཕྲན་ཆ་མེད་ཅེས་བྱ་བ༔ སྤྲུལ་པ་སྣ་ཚོགས་སྟོན་ནུས་ཤིང༔ ཟད་པ་ས་ཆུ་མེ་རླུང་གི
ཏིང་ངེ་འཛིན་ལ་རང་དབང་ཐོབ༔ འབྱུང་བ་ལྔ་ཡིས་མི་འཇིགས་ཤིང༔ གྲུབ་རྟགས་
ཡ་མཚན་གྲུབ་པ་སོགས༔ འོད་གསལ་ཐོད་རྒལ་ཆེན་པོ་ཡི༔ ཐུན་མོང་མ་ཡིན་
དགོངས་པའི་གནད༔ འདི་ཡིས་ལམ་གྱིས་སྟོན་པའོ༔ ཟག་བཅས་མངོན་པར་
192



ཡང་གསོང་ཐུགས་ཐིག་ཁྲིད་ཡིག་སྐོར། ་ ཉ༽
ཤེས་པ་དང འཇིག་རྟེན་མཁའ་འགྲོའི་བསླུ་བྲིད་སོགསཿ ༧ ཆོས་ཉིད་མངོན་
སུམ་ནས་བཟུང་སྟེ༔ ཉམས་སྣང་གོང་འཕེལ་བར་དུ་འབྱུང༔ དེ་དང་དེ་ཡིས་རྐྱེན་
བྱས་ཏཿ རེ་དོགས་ཆེ་ཞིང་དགའ་སྡུག་མང ཆགས་སྡང་སེར་སྣ་སྔར་བས་འཕེལ
ཁོ་ཡི་དབང་དུ་གྱུར་པ་སྟེ༔ སྲིད་པ་རུ་ལོག་ཏིང་འཛིན་དངཿ བླ་མའི་མཚན་སྔགས་་
མང་དུ་བསྒྲུངས༔ བདུད་རྩི་དྲི་ཆེན་བཅུད་ལེན་བསྟེན༔ དེ་ཚེ་དེ་ལས་གྲོལ་བར་འགྱུར
གཞན་གྱིས་དད་གུས་ལོངས་སྤྱོད་འཕེལ དེ་ཚེ་སྤྲོ་བའི་སེམས་མི་སྐྱེ ཆགས་མེད་
མཆོད་སྦྱིན་དག་ལ་འབད༔ ཆགས་སྡང་འཛིན་པ་རིམ་བཞིན་ཞིག༔ སྣང་བ་རྨི་ལམ་
སྒྱུ་མར་ཤརཿ ཐེ་ཚོམ་མེད་ཅིང་རེ་དོགས་བྲལཿ སྤྱོད་པ་སྤང་བླང་འཛིན་ཞེན་ལས
འདས་ཤིང་འདི་བྱ་འདི་བྱེད་ཀྱི༔ རྣམ་རྟོག་དབྱིངས་སུ་ཟད་པའི་ཚེ༔ བདུད་དང་
འཇིག་རྟེན་མཁའ་འགྲོ་ཡི༔ བར་ཆད་རྐྱེན་ལས་གྲོལ་བའོ ༧ ལུས་ཀྱི་བདེ་སྡུག་
སྣང་བ་དྭངསཿ ངག་གིས་སྨྱོ་གཏམ་འཆོལ་བུར་སྨྲ སེམས་ཀྱིས་ཉོན་མོངས་ཤར་
ཐོག་གྲོལཿ དེ་ནི་སྨྱོན་པའི་བརྟུལ་ཞུགས་ཅན༔ སྣང་བ་གཟེངས་བསྟོད་མཆོང་རྒྱུག་
དང༔ ངག་གིས་གང་དྲན་སྣ་ཚོགས་པཿ ཕུ་ཆུ་བསྲུབ་བཞིན་སྨྲ་བ་དང༔ སྣང་བ་
ཡད་ཡུད་ཕྱད་ཕྱོད་དུ༔ བཏང་ན་རྫོགས་རིམ་ཕྲ་བ་ཡི༔ རྣལ་འབྱོར་འགྲུབ་ཅིང་རྫུ་
འཕྲུལ་སྟོན༔ ཁམས་གསུམ་དབང་སྡུད་སྲིད་གསུམ་གནོན༔ ཧེ་རུ་ཀ་ཡི་བརྟུལ་ཞུགས་
འཆརཿ ལ་ལ་རོ་སྙོམས་ཆེན་པོ་ཡིསཿ ཟས་སུ་གཙང་དམེ་མེད་པར་ཟ སྤྱོད་པ་
ངོ་ཚ་དང་བྲལ་ཞིང༔ གང་ལའང་ཆགས་མེད་ཞེན་པ་མེད༔ འཇིགས་པ་བྲལ་ཞིང་
བརྟུལ་ཞུགས་སྤྱོད༔ ཁྱི་ཕག་ལྟ་བུའི་སྤྱོད་པ་ཡིས༔ ཀུན་དང་མི་མཐུན་ལོག་པར་
193



་
་
མདོ་མཁྱེན་བརྩེའི་གསུང་འབུམ།
L
，
འདི་ནི་བརྟུལ་ཞུགས་ཆེན་པོ་སྟེ༔ གྲུབ་པ་བརྙེས་པའི་གང་ཟག་གོ དེ་སོགས་
ཚད་ཕེབས་དུས་འདི་རུ༔ གྲུབ་རྟགས་རྫུ་འཕྲུལ་རྐང་མགྱོགས་དལཿ རིལ་བུ་མིག་
སྨན་རིག་འཛིན་སོགསཿ བགྲོད་པར་བྱེད་པའི་དུས་ཡིན་ནོ༔ འཕོ་བ་རྡོ་རྗེའི་སྐུ་མཆོག་
ཉིད གྲུབ་མཛད་ཚེ་དབང་རིག་འཛིན་ཡང ཚད་ཕེབས་ཆེན་པོའི་མཐའ་འདི་རུ
འཕོ་ཆེན་འཕོ་མེད་རྣམ་གཉིས་ལ འཇུག་ལུགས་རྣམ་པ་གཉིས་སུ་གསུངས༔ དེ་
ཡང་འཕོ་བ་ཆེན་པོ་ནི༔ ཆོས་ཅན་འཁྲུལ་པའི་སྣང་བ་ཀུན༔ ཆོས་ཉིད་ཀློང་དུ་ཟད་
པའི་ཚེ༔ འཇུག་ལུགས་རྣམ་པ་གསུམ་དུ་བཤད༔ ཡི་དམ་ལ་གཏད་འཇུག་པ་དང
མཁའ་འགྲོ་ལ་གཏད་འཇུག་པ་དངཿ རྗེས་འཛིན་ལ་གཏད་འཇུག་པ་གསུམ ཡི་
དམ་འཇུག་ལུགས་ཞལ་མཐོང་ཞིང༔ དེ་ཡང་རང་དང་དབྱེར་མེད་དུ༔ འགུགས་བསྟིམ་
འཆིང་གྲོལ་མེད་པར་རྟོགསཿ སྣང་བ་ཐམས་ཅད་འོད་ལྔ་ཡི ཟེར་མདངས་སྤྲོ་
བསྡུ་ལན་བདུན་ཤརཿ རང་རིག་ཡི་དམ་ལྷ་ཉིད་དང༔ དབྱེར་མེད་དུ་མ་རོ་གཅིག་
འཆརཿ མཁའ་འགྲོ་ལ་གཏད་བདེ་བ་ཆེ༔ ཡེ་ཤེས་ཆེན་པོའི་རྩལ་རྫོགས་ཚེ༔ སྐྱེ་
རྒའི་ཡེ་ཤེས་འོད་ལུས་འགྲུབ༔ རང་རིག་རྩལ་ལ་བྱང་ཆུབ་ནས གང་ཤར་སྤྲོ་བསྡུ་
མེད་པར་རྟོགས ༧ རྗེས་འཛིན་སྙིང་རྗེ་ཆེན་པོ་ཡིས༔ འགྲོ་དོན་མ་རྫོགས་དེ་
སྲིད་དུ༔ སྣང་བ་ཡེ་ཤེས་ཕྲས་བཏབ་བཞིན༔ ཀུན་རྫོབ་སྣང་བའི་ཆོས་སོ་ཅོག
དག་པ་རང་གྲོལ་ཆེན་པོར་ཤརཿ ཐོབ་ཉམས་མཆེད་པའི་ཡེ་ཤེས་ཀྱིས༔ སྐྱེ་འཆི་
གཉིས་དང་དག་མ་དག རང་དབང་བསྒྱུར་ཅིང་འགྲོ་དོན་སྤྱོད༔ རྫས་ཀྱི་རིག་འཛིན་
ལ་བརྟེན་ན༔ སླར་ཡང་ཚེ་ལ་དབང་བ་ཡི༔ རིག་འཛིན་མཆོག་ཉིད་བསྒྲུབ་པའི་ཚེ
194



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བཅུ་དྲུག་ལྡན་པའི་མཚལ་ཆེན་ནམ བྱིན་རླབས་རིལ་བུ་བཅུད་ལྡན་ལས བདུད་
རྩིར་སྦྱང་བའི་སྒྲུབ་ལུགས་འདི༔ སྙིགས་མའི་དུས་འདིར་དཀོན་པར་ཟད དམ་
ཚིག་ལྡན་པའི་རྣལ་འབྱོར་པས༔ ཁྲེགས་ཆོད་ཚད་འཁྱོལ་ཐོད་རྒལ་གྱི༔ སྒྲུབ་ལུགས་
འདི་ནི་སྙིགས་མའི་དུསཿ ཡང་གསང་ཐུགས་ཐིག་རྣལ་འབྱོར་ལཿ མངོན་གྱུར་དྲི་
མ་མེད་པའི་དྲིན རྩ་བའི་ཡི་གེ་འདི་ཉིད་ལསཿ མན་ངག་ཐུགས་ལས་ཐུགས་སུ་
བརྒྱུད༔ འཕོ་མེད་ཟད་སར་སྐྱེལ་བ་ནི༔ ཆོས་ཅན་འཁྲུལ་བའི་རྟོག་ཚོགས་ཀུན༔ ཡེ་
ཤེས་ཆེན་པོའི་དབྱིངས་སུ་གྲོལཿ སྣང་བ་འོད་ཀྱི་ཐིག་ལེའི་ཁམསཿ ཟེར་མདངས་
ལྔ་ལ་འུབ་ཆུབ་ནས༔ མདངས་ཀྱི་སྒྲོན་མ་རྣམ་པ་གསུམ༔ ནང་གདངས་སྒྲོན་མ་གསུམ་
ལ་གྲོལ༔ དེ་ཡང་ཆོས་སྐུའི་དབྱིངས་སུ་འཁྱིལཿ ཆོས་ཅན་ཆོས་ཉིད་ཀློང་དུ་འདྲེས
ཆོས་ཉིད་འོད་གསལ་ཆེན་པོ་ལ གཞོན་ནུ་བུམ་སྐུར་འདྲེས་པའི་ཚེ༔ སྒྱུ་ལུས་འབྱུང་
ལྔའི་ཀློང་དུ་ཐིམ༔ སྒྲ་ཚིག་བརྗོད་མེད་ལོངས་སྤྱོད་རྫོགས༔ རིག་པ་ཀ་དག་ཆེན་པོའོ༔
སྙིགས་མའི་ལྷག་མ་འཇོག་པོའངཿ ལྷུན་གྲུབ་རང་རྩལ་རྫོགས་མ་རྫོགསཿ མན་ངག་
གཟེར་གྱི་གནད་ལས་འབྱུང༔ ཤིན་ཏུ་རྣལ་འབྱོར་བརྟུལ་ཞུགས་ཅན༔ ཆོས་ཟད་
སྣང་བ་ཤར་བའི་ཚེ༔ རིག་པ་རྩ་ཁམས་ཡི་གེར་གཏཔཿ རྡོ་རྗེ་ཕུང་པོའི་གྲོང་ཁྱེར་
གྱི ༧ རང་སྣང་ལོངས་སྐུའི་ཞིང་བཀོད་དང༔ ཁྲག་འཐུང་ཁྲོ་བོའི་དཀྱིལ་འཁོར་
མཐོང༔ དེ་ཡང་རང་བྱུང་རང་ཤར་ལྷ༔ རིག་གདངས་ཆེན་པོར་ངོ་ཤེས་ན༔ སྒྱུ་
ལུས་སྤྲུལ་པའི་སྐུ་རུ་ཤརཿ འོད་ལུས་ཡེ་ཤེས་སྙིང་པོ་ཅན༔ འབྱུང་བ་ལྔ་ལ་ཐོགས་
པ་མེདཿ ཐོགས་བཅས་ཀུན་ལ་ཟང་ཐལ་རྒྱུ མཁའ་ལ་བྱ་ལྟར་འཕུར་བ་དང༔ ཉིན་
195



་ མདོ་མཁྱེན་བརྩེའི་གསུང་འབུམ། ：
སྣང་སྤྲུལ་པས་འགྲོ་དོན་སྤྱོད མཚན་སྣང་ལོངས་སྤྱོད་རྫོགས་ཞིང་དུ༔ རིགས་མཆོག་
ལྔ་ཡི་དགོངས་པ་ལེན༔ སྟོང་གསུམ་སྟོང་གི་འཇིག་རྟེན་ན༔ སྒྱུ་མ་ལྟ་བུའི་རོལ་
གར་རྩེདཿ འདི་ཡང་ཡང་གསང་ཐུགས་ཐིག་གི འབྲས་བུ་ཐོབ་པའི་གང་ཟག་ནི༔
ལྷུན་གྲུབ་རིག་འཛིན་སར་ཕྱིན་པའི༔ པདྨ་ཀཱ་ར་ཇི་བཞིན་ཏེ ཚོགས་གཉིས་འབྲས་
བུའི་ཐུས་ཀ་དང, བརྟལ་ཞགས་ཅན་གྱིས་འགྲུབ་པར་ངེས༔ ཨེ་མ་ངོ་མཚར་རྨད་
ཀྱི་ཆོས ༧ ལྟ་བའི་ཡང་རྩེ་རྫོགས་པ་ཆེ༔ ཡང་གསང་ཐུགས་ཐིག་དགོངས་པའི་
གནདཿ ཁྱད་འཕགས་ཡིད་བཞིན་ནོར་བུའོ༔ འཕོ་ཚེ་འོད་ལུས་མ་སྤངས་བརཿ ལོངས་
སྐུའི་ཞིང་དུ་བགྲོད་པ་དང༔ སྤྲུལ་ཞིང་འགྲོ་དོན་བྱེད་པ་དང༔ འོད་ལུས་ན་བུན་དྭངས་
པ་བཞིན༔ ཆོས་སྐུའི་ཀློང་དུ་བགྲོད་པ་སོགས༔ ཡི་དམ་མཁའ་འགྲོའི་བསྐུལ་མ་
དང༔ གསོལ་བཏབ་འབྲས་བུ་སྨིན་པ་འོ༔ ༈ ཨ་ལ་ལ་ཧོ༔ ཆོས་དབྱིངས་བདེ་ཆེན་
ཕོ་བྲང་དུ༔ ཀུན་བཟང་འོད་མི་འགྱུར་བ་ཡིས༔ རྡོ་རྗེ་འཆང་ཆེན་དྲི་མ་མེད༔ དགོངས་
པ་ཟང་ཐལ་བརྡ་ཆོས་བསྟན༔ སྟུག་པོ་བཀོད་དུ་རིགས་ལྔའི་འཁོརཿ རྒྱལ་ཚབ་རྡོ་
རྗེ་སེམས་དཔའ་ཡིས༔ བརྡ་ཆོས་བསྟན་ཅིང་སྤྲུལ་སྐུའི་ཞིངཿ སླར་ཡང་དྲི་མེད་གཞོན་
ནུར་སྤྲུལཿ སྟོབས་ལྡན་ཁྲག་འཐུང་ཧེ་རུ་ཀསཿ ཁྲག་འཐུང་ཁྲོ་བོ་རོལ་པའི་ཞིང༔ རིག་
འཛིན་མཁའ་འགྲོའི་ཚོགས་བཅས་ལ༔ དབང་བཞི་བསྐུར་ཅིང་སྦྱོར་སྒྲོལ་གྱི༔ གསང་
བ་ཡོངས་རྫོགས་ཆོས་འདི་བསྟན༔ དུས་ནི་རྟག་པ་རྒྱུན་གྱི་ནི༔ འཁོར་ལོ་ཆེན་པོར་
འགྲོ་དྲུག་ཁམསཿ མ་སྟོངས་བར་དུ་རྒྱུན་མི་ཆད༔ དེ་ཡི་ཐུགས་རྗེའི་རྩལ་ཤུགས་
ལསཿ སྔོན་ཚེ་ཀུན་ཏུ་བཀོད་པའི་དུསཿ མེ་ཏོག་འདམ་མཛེས་ཁྲོད་ཉིད་དུ༔ དྲང་
་
་ 196



་ ཡང་གསང་ཐུགས་ཐིག་ཁྲིད་ཡིག་སྐོར། ཉ༽
སྲོང་གསང་བའི་བརྡ་ཆོས་བསྟན༔ དེ་ཚེ་ལས་ཅན་དག་པའི་འཁོརཿ འབུམ་ཕྲག་
བདུན་བཅས་མངོན་སངས་རྒྱསཿ ད་ལྟའི་སྒྲོན་མེའི་བསྐལ་པ་འདིརཿ ཉི་མ་སྣང་
བྱེད་ཆེན་པོ་རུ༔ གསང་བདག་དགའ་རབ་དཔའ་བོ་ཡིསཿ དྲང་སྲོང་རིག་འཛིན་
མཁའ་འགྲོ་མརཿ རིག་འཛིན་ཐུགས་ཀྱི་ཐིག་ལེ་བསྟན༔ གཟུགས་ཅན་གཟུགས་
མེད་དག་པའི་འཁོར འབུམ་ཕྲག་བདུན་གྱིས་འབྲས་བུ་ཐོབ༔ ལྷུན་གྲུབ་རིག་འཛིན་
ས་ལ་གནས༔ དེ་ནས་འགྲོ་དོན་དུས་བབ་ཚེ རྡོ་རྗེ་གདན་གྱི་ནུབ་བྱང་མཚམས༔
སྤྲིན་ནག་འདུས་པའི་དུར་ཁྲོད་དུ༔ དགའ་རབ་ཤྲཱི་སེང་པད་འབྱུང་གིས༔ ཐུགས་
ཀྱི་ཐིག་ལེའི་ཆོས་འཁོར་བསྐོར༔ ལྷ་དང་རིག་འཛིན་མཁའ་འགྲོ་མ གནོད་སྦྱིན་
སྲིན་པོ་ཀླུ་དང་མི༔ གཟུགས་ཅན་གཟུགས་མེད་བྱེ་བ་གྲོལཿ འགའ་འགའ་རིག་
འཛིན་ས་ལ་གནསཿ འགའ་འགའ་ཆོས་སྐུར་མངོན་སངས་རྒྱསཿ འགའ་འགའ་
ཡེ་ཤེས་གཟུགས་སུ་གྲུབ༔ འགའ་འགའ་འཕོ་བ་ཆེན་པོར་བཞུགསཿ སྦྱོར་སྒྲོལ་
གསང་བའི་གནས་མཆོག་སྟེ ༧ ཤཱཀ་ཐུབ་བསྟན་པ་མ་རྫོགས་པོར༔ དེ་སྲིད་འགྲོ་
བའི་དོན་སྤྱོད་ཅིངཿ ཡང་གསང་སྒྲུབ་པའི་ཞིང་བཀོད་དོ༔ ད་ལྟ་ཟ་བྱེད་སྲིན་པོའི་
གླིང རྔ་ཡབ་དཔལ་རིའི་རྩེ་མོ་རུ༔ པད་འབྱུང་ཧེ་རུ་ཀ་དཔལ་རྗེ སྟོབས་ལྡན་
དཔའ་བོའི་སྐུར་བཞེངས་ནས༔ ལས་ཅན་དག་པའི་རིག་འཛིན་འགལཿ མཁའ་
འགྲོའི་མ་ཚོགས་དང་བཅས་ལཿ རྡོ་རྗེ་ཕག་མོའི་ཐུགས་ཀྱི་ཐིག རང་གྲོལ་ཆེན་
པོའི་བརྡ་ཆོས་སྟོན༔ སྐུ་གསུམ་ཞིང་གི་མཁའ་འགྲོ་མའི གཙོ་མོ་རྡོ་རྗེ་རྣལ་འབྱོར་
མ འབུམ་ཕྲག་མཁའ་འགྲོ་ཀུན་གྱི་རྗེ༔ རྡོ་རྗེ་ཕག་མོའི་ཐུགས་ཀྱི་ཀློང༔ སྤྲིན་ནག་
197



མདོ་མཁྱེན་བརྩེའི་གསུང་འབུམ།
འདུས་པའི་དུར་ཁྲོད་ནས༔ འོད་སྣང་སྤྲུལ་པའི་ཤོག་དྲིལ་བདུན༔ བདེ་བ་ཆེན་པོར་
རྒྱས་བཏབ་སྟེ༔ མ་འོངས་བསྐལ་པའི་སྙིགས་མ་ལ༔ ལྔ་བཅུ་ཁ་རལ་དུས་ཀྱི་མཐརཿ
སེམས་ཅན་དུག་ལྔ་སྟོབས་ཆེ་ཞིང༔ ལས་སུ་མི་དགེ་སྣ་ཚོགས་སྤྱོད༔ སྐུ་གསུང་ཐུགས་
ཀྱི་རྟེན་རྣམས་ཉམསཿ དགོན་གནས་ཇག་པའི་འདུ་ས་བྱེད༔ དམ་སྲི་མི་བདུན་དབུས་
སུ་ཤོར རྒྱ་གར་མུ་སྟེགས་ཕྱི་བས་འཛིན༔ དུ་རུ་ཁ་དང་འཇང་དམག་ལྡངཿ རྡོ་རྗེ་
གདན་གྱི་ཆོས་འཁོར་ཉམསཿ བྱང་ཕྱོགས་ཁུ་ལུང་ནག་པོ་ལཿ བྷོ་ཊར་པདྨའི་རིང་
ལུགས་ཉམསཿ དཀར་ཕྱོགས་ཕམ་ཞིང་ནག་ཕྱོགས་རྒྱལཿ སྨོན་ལམ་ལོག་པའི་དམ་
སྲིའི་དཔུང༔ ཆོས་པའི་སྙིང་ཞུགས་བསྟན་སེལ་སློངཿ བླ་མའི་སྙིང་ཞུགས་ལོག་ཆོས་
སྟོན མི་དཔོན་སྙིང་ཞུགས་སྡིག་རྒྱུན་སྤེལཿ རིགས་རྒྱུད་འཆོལ་ཞིང་རིགས་ངན་
གྱིས༔ བོད་ཀྱི་རྒྱལ་ས་འཛིན་པའི་དུསཿ ཆོས་འཁོར་རྣམ་གསུམ་རབ་གནས་ཉམས
ཡུལ་སའི་ཤོད་དུ་རྡོ་ནག་རྡོལ༔ རིག་འཛིན་འགའ་འགའ་ས་མཐར་སྤྲུག བྱང་སེམས་
འགའ་འགའ་རང་སྲོག་འགུམ མཚོན་འཁྲུགས་བསྐལ་པ་དར་བའི་ཚེ༔ ཧས་པོ་
རི་ཡི་བྱང་ཕྱོགས་སུ༔ ཨ་ཙར་པདྨ་ཀཱ་རི་ཉིལཿ བརྟུལ་ཞུགས་ཕལ་པའི་གཟུགས་
སུ་སྤྲུལ༔ རེ་འགའ་ཐོ་ཅོ་རྩིང་སྤྱོད་ཀྱིས མི་མིན་འབྱུང་པོ་དམ་འོག་འཛུད༔ རེ་
འགའ་ཧེ་རུ་ཀ་དཔལ་གྱིས༔ རྒྱལ་འདྲེ་དམ་སྲིའི་དམྱལ་ཐག་གཅོད རེ་འགའ་ཁྱི་
ཕག་སྤྱོད་པ་ཡིས༔ འགྲོ་བ་མང་པོ་དགེ་ལ་བསྒྱུར༔ རེ་འགར་རིག་འཛིན་སྤྱོད་པ་
ཡིསཿ གཏེར་རྙིང་སྐྱོང་ཞིང་གཏེར་གསར་སྤེལཿ དེ་ཚེ་ཌཀྐི་ཝ་ར་ཧི མ་དང་སྲིང་།
མོ་གྲོགས་ཀྱི་ཚུལཿ རྣམ་བཞིའི་ལས་ཀྱི་ཕྲིན་ལས་སྒྲུབ༔ དངོས་ཅན་དངོས་མེད་བླ་
，，
198



3
：
.
.
ཡང་གསང་ཐུགས་ཐིག་ཁྲིད་ཡིག་སྐོར། ཉ༽
མ་དངཿ ཡི་དམ་མཁའ་འགྲོའི་ཚུལ་ཉིད་ཀྱིས བརྡས་བསྐུལ་ཡང་གསང་ཐུགས་
ཐིག་གི ཆོས་ཀྱི་སྒོ་འཕར་ཕྱེ་བའི་ཚེ༔ ཤིན་ཏུ་གསང་བའི་མན་ངག་ཆོས༔ གསང་
བོ་ལས་ཀྱང་ཆེས་གསང་བཿ ལུས་མེད་མཁའ་འགྲོའི་གདམས་པའི་གནད༔ ཞིང་
ཁམས་འགའ་འགར་མ་གྲགས་ན༔ རྒྱ་བོད་གནས་སུ་ལྟ་ཅི་སྨོསཿ བེ་ཌཱུརླ་ཡི་བརྡ་
རིས་ལསཿ བྱུང་བའི་དྲི་མ་མེད་པའི་བཀ༢ འདིར་འཕྲད་ལོ་བདུན་གསང་རྒྱས་
མཐརཿ ཕག་མོ་རང་གི་བརྡས་བསྐུལ་ཚེ༔ ཁྲག་འཐུང་ལས་ཀྱི་དཔའ་བོ་ཞེསཿ པདྨ་
བཛྲ་རང་དང་འཕྲད༔ ཕ་ནོར་བུ་ཡིས་ལོན་པའི་དུསཿ ལྷ་ལྕམ་མེ་ཏོག་མནྡ་རའི༔ རྣམ་
སྤྲུལ་ཕགས་ཆེན་རིག་འཛིན་གྱི༔ གོ་འཕང་བརྙེས་པའི་ཌཱཀྐི་མསཿ ཆོས་འདིས་འགྲོ་
དོན་བྱེད་པར་འགྱུར༔ གཟུགས་མེད་དུང་ཕྱུར་བཅུ་གསུམ་གྲོལ༔ འབྲེལ་པོས་བསྡུས་
པ་བྱེ་མའི་གྲངས གཟུགས་ཅན་བརྒྱ་དང་ཉེར་གཅིག་ཙམ༔ གྲོལ་འགྱུར་ཐེ་ཚོམ་
ཡོད་རེ་ཀན༔ འདི་ཉིད་མཐོང་གྲོལ་ཐོས་གྲོལ་ཏེ ཆོས་འདི་རེག་གྲོལ་ཆེན་མོའོ༔
ཇི་སྲིད་འབྲེལ་པས་བསྡུས་པ་ཀུན༔ ངན་སོང་འཁོར་བའི་སྒོ་ཆོད་ནས༔ དག་པ་སྐུ་
གསུམ་ས་ལ་གནསཿ ཉམས་ལེན་གང་ཟག་སྐལ་ལྡན་ཀུན༔ ལོང་མེད་ཚེ་འདིར་མ་
གྲོལ་ན༔ འཆི་ཁ་ཆོས་ཉིད་བར་དོར་གྲོལ༔ དབང་པོ་ཤིན་ཏུ་དམན་གྱུར་ཀྱང༔ སྲིད་
པ་བར་དོའི་དང་པོ་རུ༔ གྲོལ་འགྱུར་ཐེ་ཚོམ་ཡོད་རེ་ཀན༔ མདོ་རྒྱུད་བསྟན་བཅོས་
མན་ངག་ཀུན༔ ནུབ་ཀྱང་ཕངས་པར་མི་འགྱུར་ཏེ ༈ ཆོས་འདིའི་ཤོ་ལོ་ཀ་གཅིག་
ཉམསཿ དེ་ཚེ་དེ་དོན་རྗོད་བྱེད་པའི སྐྱེས་བུ་འཛམ་གླིང་འབྱུང་མི་འགྱུར༔ རིག་
འཛིན་མཁའ་འགྲོའི་སྲོག་སྙིང་ལསཿ ཕངས་པའི་ཆོས་འདི་གཅེས་པར་འཆོངས
199



il
་ ་་ མདོ་མཁྱེན་བརྩེའི་གསུང་འབུམ།
དམ་ཉམས་བླ་མར་སྡང་བ་དངཿ སྔགས་ལ་ལོག་པར་ལྟ་བ་ལཿ རླུང་ཕྱོགས་ཙམ་
ཡང་མ་སྒྲོགས་ཤིག སུས་ཀྱང་འདི་དོན་མི་རྟོགས་ཀྱངཿ མཁའ་འགྲོ་འཁྲེན་པའི་
ཆད་པ་འབྱུང༔ དེ་ཕྱིར་སྙིང་གི་དཀྱིལ་དུ་སྦོསཿ མཁའ་འགྲོ་རང་གི་གདམས་པའོ༔
༈ ས་མ་ཡཱ༔ སྐུའི་རྒྱ གསུང་གི་རྒྱ༔ ཐུགས་ཀྱི་རྒྱ༔ ཁ་ཐཾ༔ གུ་ཧྱ༔ ཡེ་ཤེས་མཁའ་
འགྲོའི་སྲོག་གི་རྒྱ༔ ཡི་དམ་ལྷ་ཡི་དངོས་གྲུབ་རྒྱ༔ རིག་འཛིན་བླ་མའི་དམ་ཚིག་རྒྱ
ཡེ་ཤེས་མཁའ་འགྲོ་རྡོ་རྗེ་ཕག་མོ་དང༔ རྡོ་རྗེ་རིན་ཆེན་པདྨ་ལས་མཁའ་འགྲོ སྔགས་
ཀྱི་སྲུང་མ་སྲིད་གསུམ་དབང་སྒྱུར་བའི སྐྱེ་རྒྱུད་བདག་པོ་ཡབ་ཡུམ་རཱ་ཧུ་ལཿ གཙོ་
གྱུར་བཀའ་ཡི་སྲུང་མའི་ཚོགས་རྣམས་དང༔ གནོད་སྦྱིན་རྒྱལ་པོ་དྲེགས་ལྡན་མཆེད་
གཉིས་དང༔ བཀའ་འཁོར་གཏེར་གྱི་སྲུང་མ་དམ་ཚིག་ཅན༔ སྐད་ཅིག་ཙམ་ཡང་
གཡེལ་བ་མེད་པར་སྲུངས༔ བསྐལ་པའི་ཐ་མར་ཟབ་ཆོས་འདི་ཉིད་ཀྱི༔ འགྲོ་དོན་
རྫོགས་ཚེ་བེཌུར་ཡི་གེའི་སྐོར༔ ཡི་གེ་འབྲུ་གཅིག་བོད་དུ་མ་ལུས་པར༔ ཨོ་རྒྱན་
མཁའ་འགྲོའི་གླིང་དུ་ཁྱེར་ལ་ཤོག༔ བཻཌུར་ཡི་གེ་གང་དུ་ཡོད་པ་དེར ཁྱེད་ཅག་
ཉིན་ཞག་ཕྲུགས་གཅིག་དུས་དྲུག་ཏུ༔ མེལ་ཚེ་གྱིས་ཤིག་ཁྲག་འཐུང་རྒྱལ་པོའི་བཀའ
དམ་ལས་འདས་ན་ཆེ་མཆོག་ཧེ་རུ་ཀའི༔ བཀའ་ཡི་ཆད་པས་སྙིང་ཁྲག་ཐང་ལ་འཕོས.
རྡོ་རྗེ་དམྱལ་བའི་གནས་སུ་ལྟུང་གྱུར་ནསཿ བསྐལ་ཆེན་འབུམ་ཕྲག་བདུན་དུ་གནས་
ཏ་རེ༔ སྐྱེ་རྒྱུད་བདག་པོ་ཁྱོད་ཀྱི་ཆོས་སྐལ་ཏཿ དུས་ཀུན་བླ་རྡོ་འདི་དང་མའ་བྲལ་
ཞིག ས་མ་ཡཿ ན་རཀ་ཀན༔ རཀྟནུ ཨ་ལ་ལཿ ཨེ་མ་ཧོ༔ མཉྫཀུཏྟ་མ་ཧཱ་དྷེ་ཝ་
ཨུ་མ་དྷེ་ཝི་ཙིཏྟ་ཧྲིང་ཧྲིརཿ ཏིཥྛ་ལྷན༔ བཛྲ་སྭཱ་ཧཱ༔ བདག་འདྲ་ཁྲག་འཐུང་ལས་ཀྱི་
r
20O
、



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
དཔའ་བོ་ལ༔ ཡི་དམ་རྡོ་རྗེ་ཕག་མོའི་དྲིན་ཉིད་ལས༔ སྟོན་པ་དྲི་མ་མེད་པའི་ཞལ་
མཇལ་ཞིང༔ ཟབ་གསང་གདམས་པའི་སྙིང་པོ་འདི་ཉིད་ཐོབ༔ རིག་པ་ཡེ་ཤེས་ཆེན་
པོའི་ཀློང་དུ་འདྲེསཿ གསང་བདག་སྟོན་པ་དགའ་རབ་དཔའ་བོ་ཡིསཿ བཻཌཱུརྱ་ཡི་
ཡི་གེའི་ཞལ་བཤུས་ཤིངཿ སྟོན་པས་ལན་གསུམ་ཞུས་ཤིང་དག་པར་བྱས༔ བདེ་
བའི་བདག་ཉིད་ཌཀི་མ་ལ་གཏད༔ ད་ནི་མི་ལུས་ཐོབ་པ་དོན་དང་ལྡན༔ ཡིད་བཞིན་
ནོར་བུ་ལག་ཏུ་ལོན་པ་སྟེ༔ ད་ནི་བོད་ཡུལ་འགྲོ་དོན་རྫོགས་པའི་དུས༔ ལུས་རྒྱའི་
སྦུབས་ནས་ཕྱག་ཆེན་རིག་འཛིན་འགྲུབ༔ བར་དོར་ལྷུན་གྲུབ་རིག་འཛིན་རྩལ་རྫོགས་
ནསཿ ཡབ་ཡུམ་གཞོན་ནུ་བུམ་སྐུའི་ཀློང་ཆེན་པོརཿ ཁྱུང་ཆེན་ནམ་འཕང་གཅོད་
བཞིན་དེངས་ནས་འགྲོ༔ ངོ་མཚར་ཆེའོ་ཡེ་ཤེས་ཌཱཀྐིའི་དྲིན༔ ཆོས་འདིས་འགྲོ་
དོན་གླིང་བཞི་ཁྱབ་ནས་ཀྱང༔ མ་དག་འཁོར་བའི་རྒྱ་མཚོ་དོང་སྤྲུགས་ནས༔ ལོངས་
སྐུ་ཆེན་པོ་མངོན་འཚང་རྒྱ་བར་ཤོག༔ ས་མ་ཡཱ༔ ངོ་མཚར་བའི་རྒྱ༔ མེ་ཁམས་རྟ་
ཡི་ལོར་བརྡ་རྟགས་ཤར་བཞིན་ལོ་བདུན་གསང་རྒྱས་བཏབ་ནས་ཤིང་ཁམས་
གདུག་པ་སྟག་གི་ལོར་ཡེ་ཤེས་ཌཱཀྐི་བརྡས་བསྐུལ་བཞིན་མདུན་མཁར་སྟོན་པ་
དངོས་སུ་བྱོན་ནས་བཻཌཱུརྱའི་ཡི་གེའི་ངོས་ནས་བརྡ་བཀྲོལ་བཞིན་དག་པར་ཕབ་
པས་ཆད་ལྷག་འགལ་འཁྲུལ་མེད་ཅིང༔ ཡི་གེ་ཚིག་རེར་མཁའ་འགྲོ་འབུམ་གྱི་སྟོང་
སྲོག་གནས་པའི་བཀའ་རྒྱ་དང་རབ་གནས་མཛད་སོང་བའི་ཞབས་ཏོག་བདག་
འདྲ་ཁྲག་འཐུང་ལས་ཀྱི་དཔའ་བོས་བགྱིས་ལྟར་ཡི་གེའི་འདུ་བྱེད་རིག་པའི་ཡེ་
ཤེས་ཀྱིས་བགྱིས་པའི་དགེ་ཚོགས་ནམ་མཁའ་དང་མཉམ་པའི་སེམས་ཅན་ཐམས་
201



མདོ་མཁྱེན་བརྩེའི་གསུང་འབུམ།
ཅད་ཀྱི་དོན་དུ་བསྔོ་ཞིང་སླར་ཡང་འཛམ་གླིང་རྫོགས་ལྡན་གསར་པའི་དགའ་སྟོན་
ལ་ལོངས་སུ་སྤྱོད་པའི་རྒྱུར་གྱུར་ཅིག་གུ །
ལྷོ རིག་འཛིན་ཐུགས་ཀྱི་ཐིག་ལེ་པད་རག་
ཡི་གེ་ཅན་བྱིན་རླབས་མཁའ་འགྲོའི་
ཁ་རླངས་ཆིལ་ལེ་བ་ ་་
་ བཞུགས
ཆོས་དབྱིངས་སྟོན་པ་འོད་མི་འགྱུར་བ་ལཿ རྣམ་པ་ཀུན་ཏུ་ཕྱག་འཚལ་སྐྱབས་
སུ་མཆི༔ ཤིན་ཏུ་ཡང་གསང་ཐིག་ལེ་སྐོར་གསུམ་གྱི༔ བཅུད་བསྡུས་པད་རག་ཅན་
གྱི་ཡི་གེ་འདི༔ དབང་རབ་སྐལ་ལྡན་དོན་དུ་འགོད་པ་ལཿ ཆོས་བདག་རིག་འཛིན་
མཁའ་འགྲོས་གནང་བ་སྩོལཿ ཨོཾ་ཨཱ༔ཧཱུྃ༔ རང་བཞིན་རྫོགས་པ་ཆེན་པོའི་མན་ངག་
གི་རྒྱུད་ཤོ་ལོ་ཀ་འབུམ་ཕྲག་དྲུག་ཅུ་རྩ་བཞིའི་གནད་ལས་གནད་དུ་བསྡུས་པ་ཡང་
གསང་ཐིག་ལེ་སྐོར་གསུམ་ལས༔ སླར་ཡང་གང་ཟག་དབང་པོ་ཡང་རབ་གཅིག་
ཆར་དུ་བསྒྲོད་པའི་ལམ དགའ་རབ་དཔའ་བོའི་ཁྱད་ཆོས་ཟབ་པ་ལས་ཀྱང་ཆེས་
ཟབ་པ༔ པདྨ་འབྱུང་གནས་ཐུགས་ཀྱི་ཐེག་ལེ ཆགས་ཆེན་པད་རག་ཡི་གེ་ཅན་
ཞེས་བྱ་བ༔ ཐོག་མར་བླ་མར་གསོལ་འདེབས་སྐྱབས་སུ་འགྲོ༔ མཁའ་མཉམ་སེམས་
ཅན་དོན་དུ་སེམས་མཆོག་བསྐྱེད༔ དེ་ནས་རྩ་རླུང་རྡོ་རྗེའི་དྲ་མིག་ནི༔ རང་ཉིད་བླ་
202



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
མ་བུདྨ་ཐོད་ཕྲེང་རྩལཿ སྐུ་མདོག་དཀར་ལ་དམར་བའི་མདངས་ཆགས་པ༔ ཞལ་
གཅིག་ཆགས་འཛུམ་ཕྱག་གཉིས་རྡོར་དྲིལ་བཅསཿ ཡུམ་འཁྱུད་ཞབས་གཉིས་འདོར་
སྟབས་རིན་ཆེན་བརྒྱན༔ པདྨ་ཟླ་བ་ཉི་མའི་སྟེང་དུ་བཞུགསཿ ཡུམ་མཆོག་རྣལ་འབྱོར་
དམར་མོ་གྲི་ཐོད་ཅན༔ མཛེས་འཛུམ་གཟི་འབར་ཆགས་པས་ཡབ་དང་སྦྱོར༔ སྣང་
ལ་རང་བཞིན་མེད་པར་ལམ་གྱིས་གསལ༔ དལ་དབུས་དབུ་མ་མཐིང་གསལ་མཚན་
ཉིད་ལྡན༔ གཡས་གཡོན་རོ་རྐྱང་དཀར་དམར་ལྟེ་འོག་ནསཿ གྱེས་ཤིང་སྣ་བུག་གཉིས་
སུ་ཧར་རེ་ཟུག༔ སྤྱི་བོར་བླ་མ་ཀུན་བཟང་ཡབ་ཡུམ་གསལཿ སྦྱོར་མཚམས་འོད་
ཀྱིས་ལས་ཉོན་ཤེས་སྒྲིབ་སྦྱངས༔ རླུང་རོ་དགུ་འབུད་དམིགས་པས་གཞུར་ལ་དྲངས
སླར་ཡང་བླ་མའི་ཐུགས་ཀའི་འོད་ཟེར་གྱིས༔ རྒྱལ་བའི་བྱིན་རླབས་སྣོད་བཅུད་བཀྲག་
མདངས་བསྡུསཿ རོ་རྐྱང་ནས་བརྒྱུད་དབུ་མའི་ལམ་དུ་སོང༔ རྩ་གནས་བྱིན་རླབས་
འོད་ཀྱིས་ཁྲིགས་སེ་གང༔ སླར་ཡང་ཟེར་མདངས་སྤྱི་བོའི་གཙུག་ནས་ཐོན༔ རིག་
བདག་བླ་མའི་ཐུགས་དམ་རྒྱུད་བསྐུལ་ཅིང༔ ཐུགས་ཀའི་འོད་ཀྱིས་སྣོད་བཅུད་འཁོར་
འདས་ཀུན༔ འོད་དུ་བཞུས་ཤིང་མདུན་ཏུ་སྔོ་ཕྲིལ་བྱུང༔ རླུང་རོ་བསལ་ཞིང་ཉུབ་
གསུམ་བཅུད་བསྡུས་པསཿ ལུས་ཀྱི་སྨདོ་ཀུན་ནམ་མཁའ་སྔོ་ཕྲིལ་གངཿ བླ་མ་མར་
བྱུང་སྙིང་ཁའི་དབུས་སུ་བཞུགསཿ རླུང་ལྔ་ཐུགས་ཀར་བསྡུས་ཤིང་བཀྲག་མདངས་
རྒྱསཿ རང་རིག་བླ་མ་དབྱེར་མེད་རང་ངོ་སྐྱོང སླར་ཡང་བླ་མ་ཡར་འཕར་དུང་ཁང་
དུ ཧཾ་ཡིག་བཀྲག་མདངས་གཟི་བརྗིད་ལྡན་པར་གནསཿ ཡུམ་ཉིད་མར་བྱོན་ཌཱཀྐི་
དམར་གསལ་གྱུར༔ དེ་ཡང་འོད་ཞུས་ཐིག་དམར་ཨ་ཤད་མཚན༔ རླུང་གིས་ཨ་
་
203



་ མདོ་མཁྱེན་བརྩེའི་གསུང་འབུམ།
ཤད་བསྐུལ་བའི་ཡེ་ཤེས་མེས༔ གསང་གནས་རྩ་འཁོར་བདུན་ཅུ་རྩ་བདུན་ནསཿ
ལྟེ་བ་སྙིང་ཁ་མགྲིན་པ་སྤྱི་བོའི་བརཿ རྩ་འཁོར་དྲུག་ཅུ་རྩ་བཞི་བརྒྱད་བཅུ་དྲུག སུམ་
ཅུ་རྩ་གཉིས་དམར་མཐིང་སེར་དཀར་མདོག ཤེས་རབ་ཡེ་ཤེས་བདེ་བའི་མེ་ཡིས་
གང༔ ཉོན་མོངས་ཤེས་བྱའི་སྒྲིབ་པ་བག་ཆགས་བསྲེགསཿ མེ་ལྕེ་སྤྱི་བོའི་ཧཾ་ལ་རེག་
པའི་ཚེ༔ ཡབ་ཡུམ་བསྲུབ་སྦྱོར་བདེ་བར་སེམས་བཟུང་ཞིངཿ ཐིག་ལེའི་རྒྱུན་བབ་
བདེ་ཆེན་འཁོར་ལོ་ནསཿ ལོངས་སྤྱོད་ཆོས་དང་སྤྲུལ་བ་བདེ་སྐྱོང་འབརཿ ཐིག་ལེས་
གང་ཞིང་རྩ་འཁོར་རེར་བབ་ཚེ༔ བདེ་བར་སེམས་བཟུང་ཡིད་རིག་ཆགས་པར་བསྐྱེད
ཐིག་ལེ་ཨ་ཤད་ལ་ཐོག་ལྷན་སྐྱེས་ཀྱི༔ ཡེ་ཤེས་ཆེན་པོ་ཐོབ་བསམ་རུ་སྦལ་དང༔ གར་
མཁན་འཁྱུག་ལྟའི་མན་ངག་གནད་དུ་གཟེརཿ མེ་དང་བདུད་རྩི་དཀར་དམར་གྱེན་
དུ་འཕྱུར རྩ་འཁོར་ཡོངས་རྫོགས་དཀར་དམར་ལྟེམ་གྱིས་གང་༔ ཧཱུྃ་ཡིག་ཡར་འཕར་
ནམ་མཁའི་འཁོར་ལོར་གནས༔ ཤེས་པ་མ་ཡེངས་རྩེ་གཅིག་དེ་ལ་གཏད༔ སླར་
ཡང་མར་བབ་དུང་ཁང་ལ་གནས་ཤིང༔ བདུད་རྩིས་ལུས་གང་རྩ་གསུམ་ཀུན་ཁྱབ་་
ཚེ བསམ་གྱིས་མི་ཁྱབ་རྟོགས་པ་རྒྱུད་ལ་སྐྱེས སྐྱུག་སྟངས་བསྣོན་སྟངས་སྤྲུག་
སྟངས་འཁྲུལ་འཁོར་དང༔ བྲབ་གཞིལ་ཧ་སྤྲུག་བརྡབ་ཆུང་གསུམ་གྱིས་མཐར༔
དབྱིངས་རིག་བསྲེ་ཞིང་བརྟུལ་ཞུགས་རོ་ཉལ་བྱ༔ དེས་ནི་ཐིག་ལེའི་རྣལ་འབྱོར་རང་
་བྱན་ཆུབ༔ རྩ་རླུང་ཀུན་གྱི་གནད་བསྡུས་ཨེ་མ་ཧོ ༈ སྒྱུ་ལུས་ཟད་པའི་ཏིང་འཛིན་
བསྒྲུབ་པ་ནི༔ སྣང་བ་ཕྱད་སྤྱོད་བན་བུན་ངང་དུ་བཞག༔ གཟུགས་སྒྲ་དྲི་རོ་རེག་
བྱའི་ཆོས་སོ་ཅོག བདེན་པར་མ་གྲུབ་སྒྱུ་མའི་ངང་དུ་སྦྱང ལུས་ཀྱི་སྤྱོད་ལམ་བག་
204



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཡངས་གང་དགར་བཏང ངག་ནི་གཟའ་གཏད་མེད་པར་བག་མེད་བརྗོད༔ སེམས་
ནི་གང་ཡང་ཡིད་ལ་མེད་པར་བཞག༔ གང་དྲན་སྨྱོན་པ་གཏད་མེད་ཅི་བཞིན་བརྗོད༔
རེ་དོགས་ཤར་ཚེ་གཉན་ཐོག་གཉན་བབ་པའི༔ རེ་ཞིག་ཚེ་ན་ལུས་ངག་ཐང་ཆད་པས༔
སེམས་ཀྱང་ནམ་མཁའ་གཡའ་དག་ཇི་བཞིན་འགྱུར༔ དེ་ཚེ་ནམ་མཁའི་ཏིང་འཛིན་
བསྒོམ་པ་ནི༔ སྙིང་ཁའི་རྩ་འཁོར་དབུས་སུ་ཨཱཐམཐིང་གསལ༔ དེ་ཡི་འོད་ཀྱིས་རང་
ལུས་འཛིན་བཅས་སྦྱང༔ དང་པོ་བུམ་ཅན་ཐ་མར་བར་རླུང་སྦྲག ཕྱི་ནང་སྣོད་བཅུད་
ནམ་མཁའ་སྔོ་ཕྲིལ་སོང༔ དེ་ཡང་ན་བུན་དྭངས་བཞིན་སྟོང་པར་སྦྱང༔ ལུས་ཀྱིས་
མཆོང་རྒྱུག་རོལ་གར་ཅིར་ཡང་བསྒྱུར༔ ཞི་བདེར་ཉལ་དང་རྩུབ་སྤྱོད་ཉམས་དང་སྦྱར༔
གོམས་ཚེ་རང་ལུས་འཛིན་ཞེན་ཀུན་དག་ནས༔ མེད་སྙམ་སྟོང་པའི་རང་གཟུགས་
མཐོང་བ་ན༔ ལྟེ་བར་ཨཱདམར་སེམས་བཟུང་མེའི་ཏིང་འཛིན༔ འོད་ཀྱིས་ལུས་སྦྱངས་
ཨ་ཤད་མེ་འབར་དང༔ ཕྱི་སྣོད་དངོས་འཛིན་བསྲེག་དང་བག་ཆགས་སྦྱང༔ འདི་ནི་
རླུང་གི་གནད་ཀྱིས་གནས་པར་སྦྱང གོམས་ཚེ་གར་བསྒྱུར་རྩལ་སྦྱང་སྣོད་བཅུད་
བསྲེགས༔ སླར་ཡང་ཨཱདམར་ཡེ་ཤེས་མེ་འབར་བ གསལ་ཞིང་གོམས་ཚེ་མེ་ཡི་
ཏིང་འཛིན་འགྲུབཿ རླུང་ནི་གསང་གནས་ཨཱ༔ལྗང་སེམས་བཟུང་ཞིང༔ འོད་ཟེར་རླུང་
ཤུགས་དྲག་པོས་རང་ལུས་དང༔ བག་ཆགས་དངོས་འཛིན་ཀུན་གཏོར་སྟོང་བར་སྦྱང༔
ཨཱལྗང་རླུང་ཤུགས་བར་སྣང་དག་ལ་གནས གོམས་ཤིང་ལུས་ཀྱི་འཛིན་ཞེན་དག་
པའི་ཚེ རླུང་གི་ཤུགས་ཀྱིས་གནས་གཞན་བགྲོད་པ་དངཿ ཤིན་ཏུ་བརྟན་ཚེ་ཞིང་
ཁམས་བགྲོད་པའང་ནུསཿ ཆུ་ཡི་ཏིང་འཛིན་སྤྱི་བོའི་དཀར་ལཿ སེམས་བཟུང་
205



.. ་་ མདོ་མཁྱེན་བརྩེའི་གསུང་འབུམ།
ཆུ་བྱུང་བག་ཆགས་སྒྱུ་ལུས་སྦྱངསཿ ལུས་ཀུན་འོད་ཀྱིས་ཡོལ་གོར་བདུད་རྩིའི་ཆུས༔
ལྟེམ་གྱིས་གང་བ་ཡི་གེའི་སྙིང་པོ་ཅན༔ སེམས་བཟུང་བར་རླུང་དང་སྦྲག་འགུལ་བསྐྱོད་
སྤངསཿ དེ་ཉིད་ཆེས་ཆེར་བསླབ་པས་ཏིང་འཛིན་འགྲུབ༔ ས་ནི་མགྲིན་པར་ཨཱསེར་
སེམས་བཟུང་སྟེ༔ འོད་ཟེར་སེར་པོས་རང་ལུས་དངོས་འཛིན་སྦྱང༔ འོད་ཀྱི་གང་
བུ་བྱ་ཆེན་སྒོ་ང་ཙམ༔ སེམས་བཟུང་ལུས་ཞེན་མ་ཆོད་བར་དུ་སྦྱང རང་སྣང་འོད་
སེར་ལམ་ལམ་གྱུར་པའི་ཚེ༔ རི་རབ་རྡོ་རྗེའི་བྲག་དང་མཆོད་རྟེན་སོགས༔ དམིགས་
པའི་འཕྲུལ་འཁོར་གང་ལའང་བསྒྱུར་བར་ནུསཿ དེ་དག་ཀུན་གྱི་སྙིང་པོ་ཡང་ཟབ་
ནི༔ ནམ་མཁར་སྐས་བཙུག་ཐོགས་མེད་བགྲོད་པ་དང༔ སེང་གེ་ཁྱུང་ཆེན་ཞོན་ཞིང་
མཁའ་ལ་འགྲོ༔ རང་ལུས་མི་སྣང་སྟོང་བར་སྦྱང་བ་སོགསཿ ཁྲེགས་ཆོད་རྩལ་སྦྱང་
རུ་ཤན་ཆེན་མོས་རྟོགསཿ ༈ དེ་ནས་དངོས་གཞི་འཛིན་པ་རང་གྲོལ་གྱི༔ གདམ་པ་
ཟབ་མོ་ཉམས་སུ་ལེན་པ་ལཿ ཐོག་མར་འཁོར་བའི་ཀུན་རྟོག་ཀུན་སློང་ཞིངཿ དེ་
ཡང་བག་ལ་ཉལ་བ་མངོན་དུ་ཕྱུང༔ རིགས་དྲུག་སྟོང་དང་སངས་རྒྱས་སྤྱོད་པ་སྤྱད༔
ཁྱད་པར་རང་གི་རྒྱུད་ཀྱི་རྟོག་པའི་ཆོས༔ དུག་ལྔ་རེ་དོགས་མཚན་མའང་ཀུན་བརྗོད་
ཅིང༔ ལྕགས་ཀྱི་གཉེན་པོར་ལྕགས་ཀྱིས་གཅོད་པ་དང༔ མེ་ཡི་གཉེན་པོར་མེ་ཡིས་
བསྲེག་པ་བཞིན༔ ཉོན་མོངས་གཉེན་པོར་ཉོན་མོངས་འཇོམས་པས་ན༔ རང་རང་
ཞེན་པ་མ་ཆོད་བར་དུ་འབད༔ དེ་ཚེ་སྣང་བ་གཏད་མེད་འལ་མ་འོལ༔ ཕྱད་སྤྱོད་གང་
ལའང་རེ་དོགས་བྲལ་གྱུར་ཚེ༔ ལུས་ནི་མི་རོ་ཅི་བཞིན་ཅི་བདེར་བཞག༔ ངག་ཀྱང་
པི་ཝཾ་རྒྱུན་ཐག་ཆད་པ་ལྟརཿ སེམས་ནི་ཐད་ཀའི་ཤེས་པ་རང་བབ་ལྷོད༔ བྱ་བ་དགུ་
，
206



r'
，
-
ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཕྲུགས་ཀུ་སུ་ལུ་ཡི་ངང༔ འཁོར་བར་འཕེན་བྱེད་སེམས་ལ་བརྟགས་པའི་ཚེ༔ ད་
ལྟའི་རྣམ་པར་རྟོག་པ་གྱ་མ་གྱུ༔ ཐོག་མར་བྱུང་ས་བྱུང་མཁན་གཉིས་སུ་མེད༔ བྱུང་
ས་བརྟགས་ཚེ་བྱུང་མཁན་རང་ཡང་བོརཿ སྐྱེ་མེད་རྟོགས་སོ་གནས་ས་གནས་མཁན་
གྱི མཁན་པོ་སྟོང་ཞིང་ཆུ་ལ་འཇུས་དང་མཚུངས༔ འགྲོ་འོང་བརྟགས་ཚེ་འགྲོ་ས་
འགྲོ་མཁན་བྲལ༔ གློ་བུར་རྣམ་རྟོག་ཉི་ཟེར་རྡུལ་འཁྲིགས་བཞིན༔ འཁྲུལ་པའི་གཟུང་
འཛིན་གཉིས་སུ་ངོ་འཕྲོད་ཚེ ཤེས་པ་ནམ་མཁར་གཏད་ཅིང་ཞི་གནས་ཤེསཿ སླར
ཡང་རྩལ་སྦྱང་ཕྱི་ནང་རུ་ཤན་འབད༔ དེ་ཚེ་རྣམ་རྟོག་གང་ཤར་ལྷག་གིས་རིག རིག་
མ་ཐག་ཏུ་ངོས་བཟུང་ངག་ནས་བརྗོད༔ སྣང་བ་གང་ཤར་ཐམས་ཅད་བདག་མེད་
དུ སེམས་ཀྱིས་ཐག་བཅད་ངག་གིས་བདག་མེད་བརྗོད༔ དགྲ་གཉེན་རྟོག་པ་གང་
ཆེ་མངོན་དུ་ཕྱུང འདི་དང་བརྟུལ་ཞུགས་རོ་ཉལ་ཆེན་པོ་གཉིས རེས་མོས་འཁྲུལ་
པ་མ་ཞིག་བར་དུ་འབད ཇི་ཞིག་ཚེ་ན་རྣམ་རྟོག་ཤར་གྲོལ་མཉམ རང་གཞན་
ངག་གི་བརྗོད་པའང་བྲག་ཆར་མཚུངས༔ རང་ལུས་འཛིན་ཞེན་དག་ཅིང་ཐེ་ཚོམ་ཞིག
རིག་པ་མ་བཅོས་ལྷག་གིས་མཐོང་བའི་ཚེ༔ བླ་མས་དབང་བསྐུར་དབའ་རླབས་རྣམ་
པ་གསུམ གང་རུང་ལ་བརྟེན་ཆོས་ཉིད་རང་ངོ་སྤྲད༔ དེ་ཚེ་མ་ཡེངས་མི་ཞེན་མི་སྒོམ་
ཞིང༔ བརྗོད་མེད་ངང་ནས་ཀ་དག་རང་ངོ་ཤེསཿ ཐེ་ཚོམ་རྟོག་དཔྱོད་དྲི་མས་མ་གོས་
པརཿ གང་ཤར་ཕན་གནོད་བྲལ་བར་རང་ཤུགས་གྲོལ༔ ཉོན་མོངས་དགེ་སྡིག་མ་
སྤངས་གནས་སུ་དག རོ་སྙོམ་ཆེན་པོ་ཁྲེགས་ཆོད་འབྲས་བུ་ཐོབ༔ གང་ལའང་མི་
ཞེན་བླང་དོར་མཚན་མ་བྲལཿ ཐམས་ཅད་ཐམས་ཅད་རྨི་ལམ་སྒྱུ་མར་རྟོགསཿ སྐྱེ་
207



མདོ་མཁྱེན་བརྩེའི་གསུང་འབུམ།
དང་འཆི་བ་མིང་གི་བླ་དྭགས་ཙམ༔ རིགས་དྲུག་སྡུག་བསྔལ་མེད་སྣང་སྟོང་གཟུགས་
མཚུངས དེ་ཚེ་ཀུན་བཟང་ཆོས་སྐུའི་དགོངས་པ་རྟོགས༔ བླ་ན་མེད་པའི་འབྲས་
བུ་ཆེན་པོའོ༔ སྐབས་ཀྱི་ངོ་སྤྲོད་གང་ཟག་རབ་འབྲིང་གི རྒྱུད་ཚོད་དང་བསྟུན་བླ་
མའི་ཞལ་ལས་ཤེསཿ དགའ་རབ་རྡོ་རྗེས་གསང་བའི་ངོ་སྤྲོད་ནི༔ ཀྱེ་སྐལ་ལྡན་རིགས་
ཀྱི་བུ་དད་པ་དང་དམ་ཚིག་ལྡན་པ་ལེགས་པར་ཉོན་ཅིག ཁྱོད་དབའ་རླབས་ཆེན་
མོའི་དུས་སུ་རིག་པ་སྨྲ་བསམ་བརྗོད་མེད་གཞི་མེད་རྩ་བྲལ་དུ་ཧད་ཀྱིས་ལུས
གཟུགས་སྣང་སྒྲར་སྣང་སོགས་ཡུལ་གང་ལའང་མཐོང་བ་ཙམ་ལས་ཚོར་བས་
བདག་ཏུ་མ་བཟུང་ཞིང༔ ཐེ་ཚོམ་དང་རེ་དོགས་ཆགས་སྡང་ཀུན་ལས་འདས་པ་དེ་
ཀ་དག་རིག་པ་གདོད་མའི་མགོན་པོ་ཀུན་ཏུ་བཟང་པོའི་དགོངས་པའི་མཐིལ་ཆེན་
པོའོ༔ ངོ་ཤེས་པར་གྱིས་ཤིག༔ འབྲས་བུའི་གྲོལ་ས་ཆེན་པོའང་འདི་ཀའོ༔ འོ་རིགས་
ཀྱི་བུ༔ ཡབ་ཡུམ་མཉམ་སྦྱོར་གྱི་ཚེ་ཆགས་པའི་ཤུགས་ཀྱིས་ཉོན་མོངས་པའི་ཀུན་
རྟོག་བརྒྱད་ཁྲི་བཞི་སྟོང་རང་སར་འགགས་ནས་གཉིས་ཤོར་གཉིས་མཉམ་གྱི་ཚེ༔
བདེ་བ་ཆེན་པོའི་ཤུགས་ལས་ལྷན་སྐྱེས་ཡེ་ཤེས་ཞེས་བྱ་བཿ བདེ་བ་དེའི་ངང་ལ་
དར་ཅིག་གང་ཡང་ཡིད་ལ་ མེད་ པ་ནམ་མཁའ་གཡའ་དག་པ་ལྟར་ ཐིམ་གྱིས་
གནས་པ་དེ་ནི་བུམ་པ་སྐུའི་རང་གདངས་ཀུན་ཏུ་བཟང་པོའི་དགོངས་ཉམས་ཆེན་
པོ་སཿ ཐབས་ལ་བརྟེན་ནས་རྟོགས་པ་ཡིན་པས་ངོ་ཤེས་པར་གྱིས་ཤིག སངས་
རྒྱས་ཀྱི་དགོངས་པ་འདི་ཁོ་ནའོ༔ འོ་རིགས་ཀྱི་བུ་ཡིད་ལ་མེད་པ་བླ་མས་ཕཊཀྱིས་
བརྡ་དབང་བསྐུར་བའི་ཚེ༔ སྔངས་ཤིང་རྣམ་རྟོག་རེ་ཞིག་རང་ཡལ་དུ་སོང་ནས་ཧ་
208



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཕྱད་དེ་ལུས་པ་འདི་ཡང་རིག་པ་རང་བྱུང་གི་ཡེ་ཤེས་ཐ་མལ་ཤེས་པ་མ་བཅོས་ཟང་
ཁ་མ་ཡིན་ཏེ་ངོ་ཤེས་པར་གྱིས་ཤིག འོ་རྒྱུན་དུ་བླ་མའི་ཐུགས་དང་རང་གི་རིག་པ་
དབྱེར་མེད་འཚོས་ལ་རང་གདངས་དང་མ་བྲལ་བར་གྱིས་ཤིག༔ སྐྱེ་མེད་རིག་པ་
ངོ་འཕྲོད་ན བདག་མེད་འཛིན་ཞེན་བྲལ་བར་རྟོགས སྒོམ་མེད་ངོ་བོ་ཉིད་མེད་
པཿ འཁོར་འདས་བདག་མེད་སྒྱུ་མར་རྟོགསཿ རྩལ་གྱི་རྣམ་རྟོག་བཟང་ངན་ཀུན༔
གང་ཤར་མ་ཞེན་ཤར་མཁན་རྟོག ཤར་ཚེ་མཉམ་ཤར་བཟང་ངན་མེདཿ གྲོལ་ཚེ་
མཉམ་གྲོལ་བཟང་ངན་མེདཿ རགས་པའི་རྐྱེན་གྱིས་མ་བསྒྱུར་ཅིང༔ ཕྲ་བའི་རྐུན་
བུས་མ་བསླུས་ན༔ གང་ཤར་ཆོས་ཉིད་རོལ་གར་རོ༔ བསྒོམ་དུ་རྡུལ་ཙམ་མེད་པ་
ལཿ ཡེངས་དང་མ་ཡེངས་འཛིན་ཞེན་གྲོལ བྱར་མེད་ལྷུག་པར་གནས་པ་དེ ཁྲེགས་
ཆོད་ལྟ་བའི་འབྲས་བུའོ༔ སྐལ་ལྡན་རྣམས་ཀྱི་སྙིང་ལ་ཆོངསཿ ཅེས་གསུངས་ཁྲེགས་
ཆོད་ལམ་གྱི་མཐར་ཐུག་པཿ འདི་ལས་གཞན་དུ་ང་ཡིས་མ་མཐོང་ངོ༔ ས་མ་ཡ༔
༈ ད་ནི་འོད་གསལ་རྫོགས་པ་ཆེའི ཉམས་ལེན་བགྲོད་པ་གཅིག་པུའི་ལམ འོད་
གསལ་ཐོད་རྒལ་ཆེན་པོ་ཡི༔ གནད་ཀྱི་གདམས་པ་བསྟན་གྱིས་ཉོན ཐོག་མར་
རོ་སྙོམས་ཅུང་ཟད་བྱ༔ དེ་ནས་བྱ་བ་དགུ་ཕྲུགས་བཏངཿ ལུས་སེམས་རྣལ་དུ་ཕེབས་
པའི་ཚེ༔ སྤྲུལ་སྐུ་དྲང་སྲོང་འདུག་སྟངས་དངཿ ལོངས་སྐུ་གླང་པོ་ཆེ་ཡི་སྟངས ཆོས་
སྐུ་སེང་གེ་འདུག་སྟངས་གསུམ ཆོས་སྐུའི་གཟིགས་སྟངས་སྐྱེ་མེད་སྟེང༔ ལོངས་
སྐུའི་གཟིགས་སྟངས་འགག་མེད་ཐད སྤྲུལ་སྐུའི་གཟིགས་སྟངས་འགྲོ་དོན་འོག
མི་འགྱུར་རྡོ་རྗེའི་འདུག་སྟངས་ནི༔ གན་རྐྱལ་བར་རླུང་འོག་ཏུ་མནན༔ ལུས་བསྲངས་
209



1
མདོ་མཁྱེན་བརྩེའི་གསུང་འབུམ།།
ནམ་མཁའ་དྭངས་པའི་ངོས རིག་པ་གཏད་ཅིང་དར་ཅིག་བཞག དེ་ནས་དབུས་
དང་སྟེང་འོག་གཉིསཿ གཡས་གཡོན་ལྔ་རེ་སྤྱན་ལྔ་ལྡན༔ འོད་སྣང་དག་དང་བསྟུན་
པའོ༔ རེ་འགར་ཙོག་པུའི་འདུག་སྟངས་ཀྱིསཿ མུན་པའི་རྣལ་འབྱོར་དག་ལ་བསླབ
ཉི་ཟླར་ཐོག་མར་ངོ་འཕྲོད་ཙམ༔ རྒྱུན་དུ་ནམ་མཁའ་དྭངས་བ་དང༔ བར་སྣང་སྟོང་
པར་སྦྱང་བར་བྱ༔ ལུས་ནི་སྤྱོད་པར་མི་གནས་ཤིང༔ ངག་ནི་སྒྲ་ལ་མི་གནས་པར༔
སེམས་ནི་འཁྲུལ་བར་གནས་མི་བྱ༔ མི་འགུལ་མི་སྨྲ་མ་བཅོས་པར༔ གནད་གསུམ་
ཐེབ་པ་འདིའི་དགོངས་པཿ མི་འགུལ་མིག་ལ་མི་གཡོ་རླུང མི་སེམས་རིག་པ་ཐོག་
མར་གཅེསཿ གོམས་ཆ་ཐོབ་ནས་གང་བདེར་བཞག སྐབས་སུ་སྨྱོན་པ་བརྟུལ་ཞུགས་
ཀྱིསཿ གང་ཤར་སྤྱོད་པའི་རྩལ་སྦྱང་ངོ༔ དེ་ཡང་ནང་གདངས་ཕྱི་གདངས་ཀྱི༔ སྣང་
བ་བཞི་དང་སྒྲོན་མ་དྲུག རྣལ་འབྱོར་ལྡན་པའི་རྡོ་རྗེའི་ལུས ： སྙིང་དབུས་མི་
ཤིགས་ཐིག་ལེ་ནི ཙིཏྟ་ཤ་ཡི་སྒྲོན་མ་ཞེས༔ དྭངས་མ་ལྔ་འདུས་གཟུགས་སུ་གནས
དེ་དབུས་ཆོས་ཉིད་གཞིའི་སྒྲོན་མ༔ ངོ་བོ་རང་བཞིན་ཐུགས་རྗེར་བཞུགསཿ ཡེ་ཤེས་
ལྔ་ཡི་འཆར་གཞིའོ༔ དེ་ལས་འོད་རྩ་དར་དཀར་གྱི༔ སྐུད་པ་ལྟ་བུས་མིག་གཉིས་
འབྲེལ ཁྲག་དང་ཆུ་སེར་གྱིས་མ་གོས༔ འོད་རྩ་བ་མེན་རྭ་འདྲ་བ༔ རྒྱང་ཞགས་ཆུ་
ཡི་སྒྲོན་མའོ༔ ནམ་མཁའ་དྭངས་པའི་དབྱིངས་རུམ་དུ༔ འོད་སྣང་རེ་ལྡེའམ་ཟ་འོག་
བཀྲམཿ རྐྱེན་གྱིས་དཀར་སེར་དམར་ལྗང་མཐིང༔ སྣང་བ་རྣམ་དག་དབྱིངས་སྒྲོན་
མཿ དེའི་དབུས་འོད་ལྔའི་ཐིག་ལེ་ནི༔ རྨ་བྱའི་མདོངས་ལྟར་བཀྲ་བ་དང༔ རྩིབ་
ཤར་གྱེན་འགྲེང་གོར་མོར་བཟུང༔ ཐིག་ལེ་སྟོང་པའི་སྒྲོན་མའོ༔ དེ་ཡང་རྩ་རིགས་
-
210



--
ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཁྱད་པར་ལས༔ ཐོག་མ་ཉིད་ནས་གསལ་བ་དངཿ རྣལ་འབྱོར་ཉམས་ལེན་གོ་བསྟུན་
དངཿ མ་ངེས་གཟུགས་སུ་འཆར་བའང་ཡོད༔ དེ་དབུས་མུ་ཏིག་ཕྲེང་བའམ གསེར་
སྐུད་བསྒྲིམས་པ་ལྟ་བུ་སྟེ༔ གཅིག་ཏུ་མི་གནས་ཀུན་ཏུ་གཡོ༔ ཁ་དོག་གཟུགས་སུ་
གྲུབ་པ་མེད༔ བར་མཚམས་ཐིག་ལེ་ཕྲ་མོས་བརྒྱན༔ རིག་པ་རྡོ་རྗེ་ལུ་གུ་རྒྱུད༔ ཐོག་
མའི་ཉམས་ལེན་མཐིལ་ཡིན་ཏེ༔ འདི་ཉིད་ཡུལ་སྣང་གང་ལའང་འཆར༔ ཐོག་མར་
བཞུགས་སྟངས་གཟིགས་སྟངས་ཀྱི༔ གནད་ཀྱིས་འདི་ལ་གོམས་འདྲིས་མཛོད༔
༈ མུན་པའི་རྣལ་འབྱོར་ཆེན་པོ་ནི༔ དབྱིངས་སྒྲོན་ཟ་འོག་བཀྲམ་འདྲ་ལཿ ཐིག་ལེ་
སྟོང་པར་གོར་མོག་ཆུར༔ རྡེལ་བརྒྱབ་ཇི་བཞིན་གྱི་ལེ་བ༔ འོད་ལྔ་མ་ངེས་གཟུགས་
སུ་འཆརཿ རྩིབ་ཤར་གྱེན་འགྲེངས་མཆོད་རྟེན་དངཿ ཁང་བུ་བརྩེགས་པའི་རྣམ་ ་
པར་འཆརཿ ལུ་གུ་རྒྱུད་ནི་ཐོག་མའི་དུས ཁ་དོག་གཟུགས་སུ་མ་གྲུབ་ཀྱང གྱ་རྒྱུ་
འགྲོ་འོང་ཅན་དུ་འཆར༔ དེ་ལ་གོམས་ཞིང་འདྲེས་པ་ནི༔ ནང་གི་རིག་པའི་རྟེན་
ཉིད་དུ༔ ཞེན་ཆགས་མེད་པར་ཐད་ཀར་བཞག ནང་གདངས་ཕྱི་རུ་ཤར་བ་སྟེ༔ རང་
འོད་ཡིན་པར་ཤེས་པར་གྱིས༔ དེ་ཡང་ཆོས་ཉིད་མངོན་སུམ་དུསཿ རིག་པ་བརྗོད་
དུ་མེད་པ་ལཿ འོད་གདངས་ཁ་དོག་རྣམ་ལྔ་པོ༔ འཕེལ་འགྲིབ་མེད་པར་གསལ་བ་
ལཿ ལུག་རྒྱུད་རང་ངོ་ཤེས་པའི་ཚེ༔ རི་རྩེའམ་ནི་མཐོ་བའི་སརཿ རྡོ་རྗེ་སློབ་དཔོན་
ཐུགས་རྗེའི་གཏེརཿ རིག་མ་དཔའ་བོ་མཁའ་འགྲོའི་ཚོགསཿ ཚོགས་དང་མཆོད་
པོས་མཉེས་བྱས་ལཿ ཉིན་གསུམ་ཐུགས་ཀྱི་དགོངས་པ་རྫོགསཿ ཐོག་མར་བྱིན་
རླབས་དབང་ཆེན་བསྐུརཿ རིག་པའི་རྩལ་དབང་ཆེན་པོ་ནི༔ སློབ་དཔོན་ཆབ་ཀྱིས་
，
，
211



!
མདོ་མཁྱེན་བརྩེའི་གསུང་འབུམ། །
སློབ་བུ་བཀྲུས༔ རྣམ་སྣང་ཆོས་བདུན་འདུག་སྟངས་ཀྱིསཿ – སྟོད་གཡོགས་བསལ་
ཞིང་བླ་སློབ་གཉིསཿ དད་དང་བརྩེ་བའི་དགོངས་པ་གཏོརཿ བླ་མས་བྱིན་ཆེན་
དབབ་མཛད་ཅིང༔ སྤོས་དང་རྫས་ལྔ་དུད་པས་བདུག ཐབས་དང་བརྡ་ཡིས་རང་
ངོ་སྤྲད༔ ་ དབང་རབ་སྐལ་བ་ལྡན་པ་ལ… སྲོད་དུས་གསང་བའི་དབང་མཆོག་
བསྐུར༔ ནམ་གུང་ཤེས་རབ་ཡེ་ཤེས་ཀྱིས༔ རིག་པ་དོན་གྱི་རང་ངོ་སྤྲད༔ དེ་ཡང་བླ་
མའི་དགོངས་པ་གཏད༔ ཀྱེ་ཧོ་སྐལ་ལྡན་སྙིང་གི་བུ གཉིས་ཤོར་གཉིས་མཉམ་
དུས་འདི་རུ༔ ཉོན་མོངས་རྟོག་ཚོགས་བརྒྱད་ཅུ་པོ༔ ཐམས་ཅད་འདོད་པའི་ཀློང་དུ་
ཐིམ༔ འདོད་པ་བདེ་བའི་ངང་ཉིད་ལས༔ ཤིན་ཏུ་རྣམ་དག་ཧད་ཀྱིས་བརྒྱལ རིག་
མའི་བདེ་བའི་ཤུགས་ཉིད་ལསཿ བརྗོད་དུ་མེད་པ་ཧ་ཕྱད་དེ༔ སྟོན་གནམ་སྤྲིན་
གྱིས་མ་གོས་པར༔ སྣང་བ་ཡུལ་ལ་མ་ཤར་བ༔ འདི་ནི་ཀ་དག་གདོད་མའི་གཤིས༔
དབང་ལས་བྱུང་བའི་ཡེ་ཤེས་ཏེ༔ འོད་གསལ་བར་དོའི་དུས་ཀྱི་ཚེ༔ ཡར་གྱི་ཟང་
ཐལ་འགྲོ་བ་ལ་ མ་པང་བུ་འཇུག་ལྟ་བུ་སྟེ༔ འདི་ཉིད་རང་ངོ་ཤེས་པར་གྱིས
རྟག་ཏུ་འདི་དང་མ་བྲལ་ཅིག གདོད་མ་གཞི་ཡི་གནས་ལུགས་སོ༔ ཤེས་པར་གྱིས་
ཤིག་རིགས་ཀྱི་བུ ཞེས་བརྗོད་རིག་པ་འཕྲོད་པར་བྱ༔ དེ་ནས་སྐྱ་རེངས་ཤར་བའི་
དུས སྒྲོལ་བ་སྙིང་རྗེ་ཆེན་པོ་ཡི༔ ངོ་སྤྲོད་རྣམ་རྟོག་ཡེ་ཤེས་སཿ གྲོལ་བས་གཟུང་
འཛིན་གཞི་སྟོང་ཞིངཿ མ་རིག་རུ་ཏྲ་བསྒྲལ་བ་ལཿ བདག་ཉིད་བླ་མར་གསལ་བ་
དངཿ ཡུམ་མཁའ་ཆོས་འབྱུང་གསལ་བོ་དངཿ རྡོ་རྗེ་ཕུར་བུར་གསལ་བ་སཿ རྣམ་
རྟོག་གཟུང་འཛིན་རུ་ཏྲ་ནི༔ གཟུགས་ཕུང་དགྲ་གདོན་རྨིཙཏྲིའི་སྲོག༔ ཏིང་ངེ་འཛིན་
，
，
212



ཡང་གསང་ཐུགས་ཐིག་ཁྲིད་ཡིག་སྐོར། ཉ༽ །
གྱིས་འགུགས་བྱེད་ཅིང༔ རྡོ་རྗེའི་ཕུར་པ་སྙིང་དབུས་གཟིར༔ སྲོག་དབུགས་མར་
མེ་ཐིབས་ཀྱིས་བསམཿ ཚེ་བསོད་ནཱིཝཡིག་རྣམ་པར་དྲངཿ རང་ལ་ཐིམ་པས་བཀྲག་
མདངས་རྒྱསཿ རྣམ་ཤེས་རིག་པའི་ཀློང་དུ་བསྲེ༔ དེ་ཚེ་རྣམ་རྟོག་ཆོས་སྐུའི་ཀློང༔
བརྟུལ་ཞུགས་ཆེན་པོའི་སྒྲོལ་བ་ནི༔ སྙིང་རྗེ་ཆེན་པོའི་ངོ་སྤྲོད་དོ༔ དེ་ཚེ་ངར་འཛིན་
རུ་ཏྲ་ཞི འཁྲུལ་པ་དབྱིངས་སུ་དག་པར་འགྱུར༔ དེ་ནས་ཉི་ཤར་དུས་ཀྱི་ཚེ༔ སྟོད་
གཡོགས་བསལ་ཞིང་བདུད་རྩི་ལྔསཿ སློབ་བུའི་ལུས་ཀུན་ཁྱབ་པར་བྱུག ནམ་
མཁའ་དྭངས་པའི་དབྱིངས་ཉིད་དུ༔ སྤྲུལ་སྐུའི་འདུག་སྟངས་དང་བཅས་བལཿ ཀྱེ་
རིགས་ཀྱི་བུ་མ་ཡེངས་པར་ལྟོས་ཤིག༔ ཆོས་ཉིད་དོན་གྱི་སྒྲོན་མ་ཙིཏྟ་ཤ་ཡི་སྒྲོན་
མའི་གདངས༔ རྒྱང་ཞགས་ཆུ་ཡི་སྒྲོན་མའི་ལམ་ནས་བརྒྱུད༔ ཉི་མའི་དཀྱིལ་
འཁོར་གྱི་རྐྱེན་ལས་ཕྱིར་ཤར་བ་སྟེ༔ དབྱིངས་སྣང་རེ་ལྡེའི་གཟུགས་སུ་བྱུང་བ་འདི་
ནི་ཆོས་སྐུའི་གདང་ངོ༔ ཐིག་ལེ་སྟོང་པའི་སྒྲོན་མ་རྨ་བྱའི་མདོངས་ལྟ་བུ་ཐིག་ལེའི་
གཟུགས་སུ་གནས་ཤིང རྩིབ་ཤར་དང་གྱེན་འགྲེང་གི་རྣམ་པའི་བར་ན་སྐུ་དང་
ཡིག་འབྲུའི་རྣམ་པ་མི་གསལ་ཡང་སྣང་བར་རིག་པ་ཙམ་ནི་ལོངས་སྐུའི་གདངས་
སོ༔ དེའི་སྟེང་ན་རིག་པ་ལུ་གུ་རྒྱུད་ཀྱི་སྒྲོན་མ་མུ་ཏིག་ཕྲ་མོའི་ཕྲེང་བ་དང་གསེར་
སྐུད་བསྒྲིལ་བ་ལྟ་བུར་ཤར་བ་ཡེ་ཤེས་ཀྱི་རླུང་གིས་བསྐྱོད་པའི་འགྲོ་འོང་ཅན་
གདོད་ནས་འཁྲུལ་མ་མྱོང་བའི་མཚན་མར་མ་གྲུབ་པ་འཁྲུལ་པ་གཞི་ལ་དག་པས་
གཅིག་ཏུ་མ་ངེས་པ་ནི་སྤྲུལ་པ་སྐུ་ཡི་གདངས་ཏེ་ངོ་ཤེས་པར་གྱིས་ཤིག༔ རྒྱུན་དུ་
འདི་དང་མ་བྲལ་བར་ཡེངས་མེད་འཛིན་མེད་དུ་རྒྱུན་སྐྱོང་ལཿ གཤིས་ལུགས་དང་



མདོ་མཁྱེན་བརྩེའི་གསུང་འབུམ།
དབྱེར་མེད་དུ་མ་བྲལ་བར་གྱིས་ཤིག ཇི་ཞིག་ན་འབྲས་བུ་མངོན་དུ་འགྱུར་བའོ༔
ཆོས་ཅན་གྱི་སྣང་བ་ཀུན་ཆོས་ཉིད་ཀྱི་ཀློང་དུ་གྲོལ་ཞིང་གཞོན་ནུ་བུམ་སྐུའི་གླིང་དུ་
གྲོལ་ཞིང་བཙན་ས་ཟིན་པར་འགྱུར་རོ༔ དེ་ནས་ལོངས་སྐུའི་འདུག་སྟངས་ཀྱིས
སློབ་དཔོན་ཕྱག་ཏུ་ཁ་དོག་ལྔའི༔ མདའ་དར་ཐོགས་ལ་འདི་སྐད་དོ༔ ཀྱེ་མ༔ སྐལ་
ལྡན་རིགས་ཀྱི་བུ་ཁྱོད་མ་ཡེངས་པར་ཉོན་ཅིག ཆོས་ཉིད་གཞི་ཡི་རྩལ་མདངས༔
ཙིཏྟ་ཤ་ཡི་སྒྲོན་མའི་འོད་མདངས་ཤར་བ་སྟེ༔ དཀར་པོ་ནི་རྡོ་རྗེ་སེམས་དཔའ་མེ་
ལོང་ཡེ་ཤེས་ཀྱི་འོད་དོ༔ སེར་པོ་ནི་རིན་ཆེན་འབྱུང་ལྡན་མཉམ་ཉིད་ཡེ་ཤེས་ཀྱི་
འོད་དོ༔ དམར་པོ་ནི་སྣང་བ་མཐའ་ཡས་སོར་རྟོག་ཡེ་ཤེས་ཀྱི་འོད་དོ༔ ལྗང་གུ་ནི་
དོན་ཡོད་གྲུབ་པ་བྱ་གྲུབ་ཡེ་ཤེས་ཀྱི་འོད་དོ༔ མཐིང་ག་ནི་རྣམ་པར་སྣང་མཛད་
ཆོས་དབྱིངས་ཡེ་ཤེས་ཀྱི་འོད་དེ༔ སྐུ་དང་ཡེ་ཤེས་ཀྱི་རང་འོད་འདི་དང་མ་བྲལ་
བར་གྱིས་ཤིག གལ་ཏེ་ཆོས་ཉིད་བར་དོར་ཁ་འཁྱལ་ནའང་རང་འོད་ངོ་ཤེས་པ་
དང་གྲོལ་བ་དུས་མཉམ་དུ་འོང་ངོ༔ ཁྱོད་ཀྱི་འཁྲུལ་སྣང་གང་ཤར་བདག་མེད་
དུ་བོར་ལ་རང་གྲོལ་དུ་ཐོང་ཞིག༔ སྣང་བ་སྣ་ཚོགས་སུ་འཆར་ཏེ༔ དེ་དག་ཀྱང་རང་
གདངས་ལས་འཁྲུལ་པ་གཞི་ཐོག་ཏུ་གྲོལ་བའི་རྟགས་མཚན་ཏེ - གང་ལའང་རེ་
དོགས་དང་འཛིན་ཞེན་མ་བྱེད་པར་མེ་ལོང་གི་གཟུགས་བརྙན་ལ་ལྟ་བ་ལྟར་
ཆགས་མེད་དུ་ཞོག་ཅིག མུན་པའི་སྣང་བ་ལ་འདི་ལྟར་འཆར་ཏེ༔ དེ་ཚེ་ཅུང་ཞིག་
འཇིགས་སྐྲག་གི་སྣང་བའང་འཆར་རོ༔ རིག་པ་མ་བཅོས་པར་བོགས་འདོན་དང་
རྩལ་སྦྱང་ལམ་ཁྱེར་ལ་འབད་ན་བར་དོར་གྲོལ་བའི་མན་ངག་གོ༔ དེ་ལྟར་ངོ་སྤྲོད་
-
-
214



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཅུང་ཟད་ལྷོད༔ སླར་ཡང་ཆོས་སྐུའི་བཞུགས་སྟངས་ཀྱིསཿ ནམ་མཁའ་དྭངས་པའི་
ངོས་ལ་གཏད༔ སློབ་དཔོན་ཕྱག་ཏུ་མན་ཤེལ་ཐོགསཿ ཨེ་མ་ཧོ༔ སྐལ་ལྡན་རིགས་
ཀྱི་བུ༔ དབྱིངས་རྣམ་དག་གི་སྒྲོན་མ་འོད་ལྔ་དྭངས་ཤིང་རེ་ལྡེ་ལྟརཿ … ཁ་དོག་
གཟུགས་སུ་མ་གྲུབ་པཿ གཏད་ཚེ་མི་མཐོང་ལྷོད་ཚེ་འཆོརཿ རིག་པ་འདི་ལ་མ་
ཡེངས་ལྟོས༔ ནམ་མཁའི་དབྱིངས་སུ་ཐིམ་ལྟར་གཏོད༔ དེ་ཚེ་སྟོང་ཆེན་ཀ་དག་གི
ཆོས་ཉིད་ངོ་བོ་འགྱུར་བ་མེད༔ བརྗོད་མེད་དོན་གྱི་ཡེ་ཤེས་ཆེ༔ འདི་ནི་ཆོས་སྐུའི་
ངོ་བོ་སྟེ༔ འོད་གསལ་བར་དོའི་དུས་ཀྱི་ཚེ༔ འོད་གསལ་ཟུང་འཇུག་ཆེན་པོ་ལ༔
ཐིམ་ཚེ་དེ་ཉིད་ངོ་ཤེས་ན༔ གདོད་མའི་གཞི་ཐོག་ཆེན་པོ་རུ༔ གྲོལ་འགྱུར་ཐེ་ཚོམ་
ཡོད་མ་ཡིན མ་པང་བུ་འཇུག་གདམས་པའོ༔ ཡིད་ལ་ཆོངས་ཤིག་སྐལ་ལྡན་བུ
རང་ངོ་རང་གིས་ཤེས་གྱུར་ན༔ ཡེ་སངས་རྒྱས་པའི་དགོངས་པ་རྟོགས ང་དང་དབྱེར་
མེད་གྲོལ་བར་འགྱུར༔ དེ་ལྟར་ངོ་སྤྲོད་རྣམ་གསུམ་གྱིས༔ ཆོས་ཉིད་མངོན་སུམ་
མཐོང་བར་འགྱུར༔ ༈ མངོན་སུམ་སྣང་བ་ལ་གོམས་པས༔ དབྱིངས་རིག་སྨིན་
མཚམས་དང་བྲལ་ཏེ སྣང་བ་ཐམས་ཅད་འོད་ལྔར་འཆརཿ སྐབས་སུ་ཞིང་ཁམས་
སྣང་བ་དངཿ ཐིག་ལེ་ཕྲ་མོས་ཡུལ་འགའ་ཁྱབ༔ ལྔ་ཚོམ་ཉིས་སྦྲེལ་གསུམ་སྦྲེལ་
སོགས༔ དབུས་སུ་སྤྲུལ་པའི་སྐུར་འཆར་ཞིང༔ ཕྱག་མཚན་ཡིག་འབྲུའི་རྣམ་པར་
གསལ༔ འོད་ལྔ་བཀྲག་མདངས་རང་རྒྱས་ཤིང༔ སྐབས་སུ་དག་པའི་སྣང་བ་ལ
སྤྲུལ་སྐུའི་ཞིང་ཁམས་འགའ་མཐོང་ཞིང༔ ཉིན་སྣང་འོད་དང་འབྲལ་མི་ཕོད༔ མུན་
པའི་རྣལ་འབྱོར་ལ་བལྟས་ཚེ༔ གླིང་བཞི་དང་ནི་གླིང་ཕྲན་སོགས༔ འགའ་འགའ་
215



--
----
---
-
-
-
མདོ་མཁྱེན་བརྩེའི་གསུང་འབུམ།
མཐོང་ཞིང་སྤྲུལ་པའི་སྐུའི ཞིང་ཁམས་ལན་རེར་རིག་ཀྱང་སྲིད འདི་དུས་འཇིག་
རྟེན་མཁའ་འགྲོ་ཡི༔ བར་ཆད་འཇུག་སྒོ་ལྡང་སྲིད་པསཿ རྒྱུན་དུ་བླ་མར་གསོལ་
འདེབས་ཤིངཿ སྙིང་དབུས་བསྒོམས་ལ་རང་གི་ལུསཿ བླ་མ་དྲག་པོར་ལམ་ལམ་
གསལ༔ ཧཱུྃ་ཕཊཙགད་རྒྱང་སྒྲོག་བྱེད་ཅིངཿ གང་ཤར་སྣང་བ་ཐོག་བརྫིས་དངཿ ཅིར་
ཡང་ཞེན་པ་མེད་པ་རུ༔ ལྷ་དང་འདྲེར་འཛིན་རྟོག་ཚོགས་ཀུན༔ བརྟུལ་ཞུགས་ཆེན་
པོར་རོ་སྙོམ་བྱ སྲིད་པ་རུ་ལོག་ཕྱག་རྒྱའང་བསྒོམ མཁའ་འགྲོའི་བར་ཆད་འཕྲང་
འདི་ལསཿ རྣལ་འབྱོར་ཕལ་ཆེར་ཐར་བར་དཀ༢ འདི་ལས་ཐར་ན་ཐར་ལམ་གྱིས་ ་
བགྲོད་པ་ཉི་ཟླ་ལས་ཀྱང་མགྱོགསཿ དེ་ཚེ་རྟོག་ཚོགས་གང་ཤར་ཀུན༔ རྨི་ལམ་དང་
ནི་སྒྱུ་མ་ལྟར༔ གཏད་མེད་ཆེན་པོར་ལ་བཟླ་ཞིང༔ ལྷ་འདྲེ་དགྲ་གཉེན་འཁོར་འདས་
ཆོསཿ མཉམ་པ་ཉིད་དུ་རྟོགས་གྱུར་ནསཿ བླ་མ་ལས་གཞན་སྐྱབས་མེད་ན བར་
ཆད་བདུད་ལས་རྒྱལ་བ་སྟེ༔ ཚད་ཕེབས་ཆེན་པོའི་གཞི་ཚུགས་སོ༔ དེ་ནས་འོད་སྣང་
འཁྲུལ་རྟོག་སྲབ༔ སྣང་བ་ཐམས་ཅད་འལ་མ་འོལཿ ཐིག་ལེ་ལྔ་ཚོམ་དབུས་ཉིད་
པཿ རིགས་ལྔ་ཡབ་ཡུམ་གསལ་བ་དངཿ སྐབས་སུ་ཞི་བའི་ལྷ་ཚོགས་འཆར. ཐ་
མལ་ལུས་ཀྱི་འཛིན་ཞེན་ཞིག རུས་སྦལ་འཁར་གཞོང་བཞག་དང་མཚུངསཿ མ་
བསླབ་ཆོས་ཀུན་རང་གྲོལ་ཤེསཿ ལོངས་སྤྱོད་འཁོར་ལོའི་གསང་མཛོད་རྡོལ༔ ཅི་
སྨྲས་གཞན་ལ་ཕན་ཐོགས་ཤིངཿ ཞེན་ཆགས་མེད་པར་འགྲོ་དོན་སྤྱོད༔ སེམས་ནི་
གཞི་མེད་རྩ་བ་བྲལཿ འཁྲུལ་བའི་རྣམ་རྟོག་དབྱིངས་སུ་ཡལཿ སྒོམ་གྱི་རྫུན་ཕུགས་
ཇིབ་པ་སྟེ༔ དེ་ཚེ་མུན་པའི་རྣལ་འབྱོར་ལཿ ཁྲག་འཐུང་ཁྲོ་བོའི་ལྷ་ཚོགས་འཆར
216
，



་ ཡང་གསང་ཐུགས་ཐིག་ཁྲིད་ཡིག་སྐོར། ་ ཉ༽
རྨི་ལམ་ཉིང་འཁྲུལ་བར་དོ་ཉིད༔ གྲོལ་ཞིང་ལོངས་སྐུའི་ཞིང་ཁམས་ཉུལ༔ སངས་
རྒྱས་མང་པོའི་ཞལ་ཡང་མཐོངཿ མདོ་རྒྱུད་དགོངས་པ་ཐུགས་སུ་ཆུདཿ ལུས་ངག་
ཡིད་གསུམ་ཚད་ཕེབས་པསཿ སངས་རྒྱས་རྣམས་ཀྱི་བྱིན་རླབས་ཞུགསཿ རིག་
འཛིན་རྣམ་བཞིར་སྨིན་པ་སྟེ ཚད་ཕེབས་ཆེན་པོའི་མཐའ་འདི་རུ༔ འཕོ་བ་ཆེན་
པོའི་སྐུར་བཞེངས་ནས༔ ཟད་པར་ས་ཆུ་མེ་རླུང་གིསཿ སྒྱུ་མ་ལུས་ཀྱི་བག་ཆགས་
སྦྱངས༔ ལྷ་དང་རང་རིག་དབྱེར་མེད་ཀྱིསཿ སླར་ཡང་འོད་ལུས་ཆེན་པོར་སྒྲུབ༔ དེ་
ཡང་མ་དག་འཁོར་བའི་ཁམསཿ སྙིང་རྗེ་ཆེན་པོས་རྗེས་འཛིན་གྱིས༔ འགྲོ་བའི་
དོན་ལ་གནས་པའོ༔ འཕོ་མེད་ཆེན་པོར་ལ་བཟླ་མཿ སྐུ་དང་ཞིང་ཁམས་འོད་སྣང་
ཀུན༔ ནང་དབྱིངས་ཆེན་པོར་ལུགས་ལྡོག་ནསཿ སྤྲོས་པ་ཀུན་བྲལ་ཆོས་ཅན་ཁམས
ཆོས་ཉིད་དེ་བཞིན་ཉིད་ཀྱི་དབྱིངསཿ ཟག་པ་བག་ཆགས་བཅས་པར་ཟད ལུས་
ནི་དུར་ཁྲོད་མི་རོ་བཞིན༔ གཤེད་མ་སྟོང་གིས་ཉམ་མི་ང ངག་ནི་སྒྲ་སྙན་རྒྱུན་ཐག་
ཆད༔ གཞན་གྱི་ཅི་སྨྲས་བྲག་ཆར་མཚུངས༔ སེམས་ཉིད་གཞི་མེད་རྩ་བ་བྲལ༔ ཆོས་
སྐུ་སྐྱེ་མེད་ཀློང་ཆེན་པོརཿ གཞོན་ནུ་བུམ་སྐུར་གྲོལ་བ་སྟེ༔ སྒྱུ་ལུས་འོད་ཀྱི་སྐུ་རུ་
དེངས དེ་ཡང་སྙིགས་མ་འཇོག་མི་འཇོག༔ འགྲོ་བའི་དོན་ལ་རག་ལས་སོ༔ དེ་ཚེ་
ལོངས་སྐུའི་ཞིང་ཁམས་ནས༔ དགོངས་པ་གཏད་པས་སེམས་ཅན་གྲོལཿ འགྲོ་དོན་
མཆོག་གི་སྤྲུལ་སྐུར་མཚུངས གདོད་མའི་རྒྱལ་ས་ཟིན་པའོ༔ ༈ རྫོགས་ཆེན་དོན་
གྱི་རྣལ་འབྱོར་པཿ ཚེ་འདིར་གྲོལ་བར་མ་གྱུར་ན༔ འཆི་ཁ་བར་དོའི་དུས་ཀྱི་ཚེ༔ རང་
ལུས་ཡི་དམ་ལྷ་རུ་བསྒོམ༔ དབུ་མའི་ཡར་སྣ་རྒྱ་མཐོང་གི ཐད་དུ་བླ་མའི་ཐུགས་ ་
2
217



མདོ་མཁྱེན་བརྩེའི་གསུང་འབུམ། -
ཀ་རུ༔ ཨཱདཀར་དྲི་མེད་འོད་ཟེར་འཕྲོས༔ ཤེས་པ་མ་ཡེངས་དེ་ལ་གཏད༔ ཐིམ་
རིམ་སྒྱུ་མ་རྨི་ལམ་ལྟརཿ འཛིན་མེད་ངང་བཞག་འོད་གསལ་གྱི༔ སྤྲོས་བྲལ་ནམ་
མཁའ་ལྟ་བུ་ཡི ཟུང་འཇུག་བདེ་བའི་ཡེ་ཤེས་འཆརཿ ད་ལྟའི་གོམས་སྟོབས་ཆེ་
ཆུང་གིསཿ དད་པའི་ཤུགས་དང་ཐུགས་རྗེའི་ཤུགས༔ གཤིས་ཀྱི་ཤུགས་ཏེ་གང་རུང་
གིས༔ བུམ་པ་ཆག་པའི་ནམ་མཁའ་བཞིན༔ བླ་མའི་ཐུགས་ཀྱི་ཀློང་དུ་འདྲེས༔ འཕོ་
བྱ་འཕོ་བྱེད་ལས་འདས་ཀྱངཿ ཆོས་སྐུ་ལྟ་བ་རྒྱས་འདེབས་ཀྱི༔ མྱུར་ལམ་ཐབས་
ཀྱི་ལམ་མཆོག་གོ༔ དེ་ཚེ་འོད་མཐིང་ཀློང་དཀྱིལ་དུ༔ ཐབས་ལམ་སྒོམ་པའི་རྣལ་
འབྱོར་བརཿ གྲོགས་ཤར་དེ་ལ་བརྩེ་གདུང་གིསཿ ཆགས་པ་ཆེན་པོར་གྲོལ་བ་དང
འོད་ཀྱི་སྣང་བ་ཤར་བའི་ཚེ༔ དཀར་སེར་དམར་དང་ལྗང་གུའི་མདོག༔ རིགས་མཆོག་
ལྔ་དང་ཡེ་ཤེས་ལྔའི༔ རང་འོད་ཡིན་པར་ངོ་ཤེས་ན༔ ཞིང་ཁམས་ལྔ་རུ་གྲོལ་བར་
འགྱུརཿ དབང་རབ་ཡར་གྱི་ཟང་ཐལ་དུ༔ བགྲོད་འགྱུར་གསང་སྔགས་ཐབས་ཀྱི་
ལམ༔ བར་དོར་བགྲོད་པ་མེད་པའོ༔ རྫོགས་ཆེན་དོན་གྱི་རྣལ་འབྱོར་པ༔ གང་ལའང་
ཞེན་པ་མེད་པ་དངཿ སེམས་ཅན་ཀུན་གྱི་དོན་སྤྱོད་ཅིངཿ སངས་རྒྱས་བཟང་པོས་
ཕན་མ་བཏགས༔ སེམས་ཅན་ཀུན་གྱིས་གནོད་མ་བསྐྱལ དགེ་སྡིག་མིང་གི་བླ་
དྭགས་ཙམ༔ ཆགས་མེད་སྦྱིན་པ་གཏོང་བ་དང༔ ཆོས་ཀྱིས་འགྲོ་བའི་དོན་སྤྱོད་ཅིང༔
སྐྱིད་སྡུག་རོ་སྙོམས་ཆེན་པོར་རྟོགས༔ རྩལ་སྦྱོང་བོགས་འདོན་འཛིན་མེད་སྤྱོད༔ འདི་
ནི་རྒྱུན་གྱི་གདམས་པའོ༔ རང་རང་སྐལ་བར་འཚམས་པ་ཡིསཿ ངོ་སྤྲོད་སློབ་དཔོན་
མཁས་པ་ཡི༔ ཐུགས་ལས་ཐུགས་སུ་བརྒྱུད་པའོ༔ ཨེ་མ་ཧོ༔ སྟོན་པ་དྲི་མ་མེད་པ་
218



ཡང་གསང་ཐུགས་ཐིག་ཁྲིད་ཡིག་སྐོར། ཉ༽ ་
ཡི༔ ཐུགས་བཅུད་ཡང་ཞུན་ཁྱད་འཕགས་ཆོསཿ གནད་ལས་གནད་དུ་བསྡུས་པ་
སྟེ༔ སྲིད་གསུམ་དཀོན་པའི་གནད་ཐིག་འདི༔ དགའ་རབ་དཔའ་བོ་ཉིད་ལ་གཏད༔
དེས་ཀྱང་ཐུགས་ལས་ཐུགས་སུ་བརྒྱུད མཆོད་རྟེན་བདེ་བྱེད་བརྩེགས་པ་རཿ ཨ་
ཙར་ཉི་མ་འོད་ཟེར་ལཿ ཊཱཀྐི་རྡོ་རྗེ་ཕག་མོ་ཡིས༔ དབང་བཞི་རྫོགས་པར་བསྐུར་
བའི་ཚེ༔ དགའ་རབ་དཔའ་བོའི་ཁྱད་ནོར་གནངཿ ཉམས་བླངས་ལྷུན་གྲུབ་རིག་
འཛིན་གྱི༔ འཕོ་བ་ཆེན་པོའི་རྒྱལ་ས་ཟིན༔ རིན་ཆེན་པདྨ་རཀྟ་ཡིསཿ ཨོ་རྒྱན་བརྡ་
རིས་ཆེན་མོར་བཀོད༔ རྡོ་རྗེ་ཕག་མོའི་ཐུགས་ཀློང་སྦསཿ གཅིག་བརྒྱུད་མནྡ་ར་ .
བར་གནང༔ འོད་ལུས་འགྲུབ་ཅིང་མཁའ་སྤྱོད་གཤེགས༔ མ་འོངས་བསྐལ་པའི་ཐ་
མ་ལཿ མཐའ་འཁོབ་སྲེ་ཏ་པུ་རིའི་ཞིང༔ གདོང་དམར་སྲིན་པོའི་གླིང་ཉིད་དུ༔ ལྷ་
ལྕམ་འགྲོ་དོན་སྤྱོད་པའི་ཚེ༔ རྡོ་རྗེ་ཕག་མོའི་བྷ་ག་ནས༔ ང་སྤྲུལ་ཁྲག་འཐུང་དཔའ་
བོས་རྙེདཿ ལྷ་ལྕམ་རང་དང་འཕྲད་གྱུར་ནསཿ འབྲས་བུ་མངོན་གྱུར་སྐལ་ལྡན་བུ
མི་བདུན་འཇའ་ལུས་འོད་སྐུར་འགྲུབ བཀའ་འདི་སྔགས་ཀྱི་སྲུང་མ་དངཿ རྡོ་རྗེ་
དྲག་མོ་རྒྱལ་ལ་གཏད༔ བྱེ་མའི་གྲངས་ཀྱི་འགྲོ་བའི་ཁམསཿ འགྲོ་དོན་མཐའ་རུ་
འཁྱོལ་བར་ཤོག༔ ས་མ་ཡ༔ སྐུ་གསུང་ཐུགས་ཀྱི་རྒྱ ཆོས་སྐུ་ལོངས་སྐུ་སྤྲུལ་སྐུའི་
࿄ བླ་མ་ཡི་དམ་མཁའ་འགྲོའི་རྒྱ ཟབ་རྒྱ༔ གསང་རྒྱ སྦས་རྒྱ༔ བདག་འདྲ་ཨ་
ཙར་དམར་པོས་དགའ་རབ་རྡོ་རྗེའི་བརྡ་རིས་ལས་གསུངས་བཞིན་དག་པོར་ཕབ་
པ་དྲི་མ་མེད་པས་ཞུས་ཤིང་དག་པར་མཛད་པ་སྟེ༔ སྟོན་པ་རྣམ་གསུམ་གྱི་དགོངས་
པའི་བཅུད་དོ༔ གུ་ཧྱ༔ ཁ་ཐཾ༔ ཡི་གེའི་འདུ་བྱེད་སློབ་བུ་རིག་པའི་ཡེ་ཤེས་ཀྱིས་
219



མདོ་མཁྱེན་བརྩེའི་གསུང་འབུམ།་ ་་་ ་
བགྱིས་པས་ཤིན་ཏུ་དགེ་ཞིང་བཀྲ་ཤིས་པར་གྱུར་ཅིག ། ། །
དུས་གསུམ་ཀུན་མཁྱེན་པདྨ་རྒྱལ་པོ་ལ་བཏུད་དེ་རྫོགས་རིམ་དམར་ཁྲིད་
འདིར་དགོད་པཿ རྫོགས་པ་ཆེན་པོ་ལམ་གྱི་རིམ་པ་ལཿ མཐའ་ཡས་གསུངས་ཀྱང་
འབྲས་བུའི་ཐུས་ཀ་ནི༔ སྨྲ་རུ་མེད་པའི་རང་རིག་དེ་བཞིན་ཉིད༔ བསམ་དུ་མེད་
ཅིང་བློ་ཡི་ཡུལ་ལས་འདས༔ བརྗོད་མེད་ཡུལ་ཅན་འཛིན་པའི་སྒྲོག་ལས་གྲོལ༔
སྐུ་དང་ཡེ་ཤེས་མ་འགགས་དོན་གྱི་གདངས༔ ཀུན་ཁྱབ་ཆོས་དབྱིངས་འཕོ་འགྱུར་
བྲལ་བ་ཡི༔ རང་གྲོལ་གཉུག་མ་མཐའ་བརྒྱད་སྤྲོས་དང་བྲལཿ འཛིན་པས་མ་བཅོས་
རྒྱ་ཡན་རང་ཁ་མ འཁྲུལ་པའི་མིང་དང་མཁན་པོ་བདག་འཛིན་སྙོམསཿ རང་བབ་
བཞག་དང་འཇོག་བྱའི་བློ་ལས་འདས ཆེད་དུ་འཛིན་དང་བསྒོམ་བྱའི་འཛིན་སྟངས་
ཞིག འདི་དོན་རྟོགས་ན་རྒྱལ་བའི་དགོངས་པར་འདོད༔ དེ་ལས་མཆེད་པའི་རིག་
ཤེས་ངོ་བོ་ནི ཚོགས་བརྒྱད་དང་ནི་ཀུན་གཞི་ལུང་མ་བསྟན༔ ཐམས་ཅད་མཆེད་
གཞི་མ་འགགས་མ་ཤར་ཞིང༔ འཐིམ་པོའི་ཡིད་ཤེས་ཀུན་ཏུ་མཆེད་པའི་གཞི༔ དེ་
ལས་གསལ་ཆའི་གདངས་རྩལ་ཕྲ་མོ་ཡི༔ རྟོག་པ་འཆར་ལ་ཀུན་གཞིའི་རྣམ་ཤེས་
ཞེསཿ གཟུང་རྟོག་ཤར་ཞིང་འཛིན་རྟོག་ཉམ་ཕྲ་བ དོན་དམ་རང་ངོ་ཇི་བཞིན་ཤར་
གྱུར་ན༔ འཁྲུལ་པར་མ་མཆེད་དོན་གྱི་འབྲས་བུ་ཐོབ༔ ཤིན་ཏུ་རགས་པའི་རྟོག་ -
པ་ཤར་གྱུར་ཚེ༔ བཟང་ངན་རེ་དོགས་ཤར་བ་ཉོན་མོངས་ཅན༔ སྒོ་ལྔའི་རྣམ་ཤེས་
ཀུན་གྱི་སྒོ་ཡིན་ཕྱིརཿ དེ་དག་ལས་བྱུང་ཉོན་མོངས་རྟོག་པའི་ཚོགས༔ སྣ་ཚོགས་
ཤར་བ་ཆུ་ལ་རི་མོ་བཞིན༔ དམིགས་མེད་ངང་ལ་ཅི་བདེར་གནས་པར་གྱིསཿ ངོ་
-
，
220



ཡང་གསང་ཐུགས་ཐིག་ཁྲིད་ཡིག་སྐོར། . ཉ༽
བོ་སྟོང་ཡང་རང་བཞིན་གསལ་མི་སྟོང༔ རྣམ་པ་མ་གྲུབ་དམིགས་མེད་ངང་ལ་ཞོག
བག་ཆགས་དང་བཅས་སེམས་ཀྱི་འཕོ་འགྱུར་ཅན༔ མ་རིག་པ་ཡི་རྐྱེན་གྱི་སྣ་ཚོགས་
གཞི ཀུན་ཏུ་མི་གནས་རྒྱུ་བ་ལོངས་སྤྱོད་དང༔ གཟུང་འཛིན་ཕྲ་རགས་ཤེས་པའི་གོ་
མ་འགགས༔ དེ་ཡི་གཞི་དབྱིངས་ཀུན་ཁྱབ་ཆོས་ཀྱི་སྐུ༔ རིག་གདངས་སྟོང་གསལ་ཡེ་
ནས་མ་བཅོས་གཞི བསམ་མཐའ་བསྒོམ་བྱ་རྟག་ཆད་མཐའ་བྲལ་བའི༔ དབུ་
མའི་དགོངས་དོན་མ་ནོར་ལམ་བཟང་མཆོག༔ འདི་ཡི་རྗོད་བྱེད་མདོ་སྔགས་དམ་
པའི་ཆོས༔ བགྲངས་ལས་འདས་ཀྱང་མཐར་ཐུག་ངོ་བོ་ནི༔ སྨྲ་བསམ་བརྗོད་མེད་
དོན་གྱི་རིག་པའོ༔ ཁྱབ་གདལ་བྲལ་ཐོབ་སྤང་བ་དོན་རྡོ་རྗེ༔ འཕོ་འགྱུར་བགྲེས་
རྒུད་བྲལ་བ་འོད་སྣང་མཿ མཐའ་བརྗོད་བྲལ་བའི་དོན་ལ་གནས་ཙམ་ན… ངོ་བོ་
ལྷག་མཐོང་བཞག་དང་འཛིན་སྟངས་ཞིག དེ་ཡང་བདེ་གཤེགས་སྙིང་པོ་དྲི་བཅས་
ཁམས༔ ཀུན་ཏུ་གནས་ཀྱང་དེ་དོན་བསྒྲིབས་པ་ཉིད༔ གཞི་དབྱིངས་ཁྱབ་གདལ་
གཞོན་ནུ་བུམ་པའི་སྐུ༔ ཐིམ་ལ་མ་རྨུགས་དང་གསལ་སྒྲིབ་གཡོག་བྲལ དེ་ཡང་
གློ་བུར་དྲི་མ་བདུན་གྱིས་གོས ང་མེད་ངར་འཛིན་བདག་གཞན་གཉིས་སྣང་དང
ཡུལ་དང་ཡུལ་ཅན་རྟག་ཆད་མཐར་ལྷུང་དང ཇི་བཞིན་མ་ཡིན་ཀུན་ཏུ་སྣ་ཚོགས་
གཟུགསཿ དེ་ལ་དེར་འཛིན་བདུན་གྱིས་བསྒྲིབས་བྱས་ཤིང༔ གང་ཡང་མི་གནས་དེ་ -
དང་མཐར་གནས་པསཿ ཀུན་ཁྱབ་དེ་བཞིན་ཉིད་ཀྱི་ངོ་བོ་ནི སྤྲོས་པའི་མཐའ་བྲལ་
ནམ་མཁའི་ངོ་བོ་བཞིན འཕོ་འགྱུར་བྲལ་བ་གང་དུ་གནས་ཕྱིར་ཡངཿ མེད་དང་
ཡོད་པའི་མཐའ་བཞིའི་སྤྲོས་པ་ཆོད༔ སྟོང་ཡོང་རིག་པའི་རང་བཞིན་རྒྱུན་ཆད་མེད༔
221



མདོ་མཁྱེན་བརྩེའི་གསུང་འབུམ།
འདི་དོན་རྟོགས་ན་འཁོར་བའི་རྒྱ་མཚོ་སྟོངས༔ ཐོག་མེད་དུས་ནས་མ་རིག་རྐྱེན་
དབང་གིས༔ འདི་ཡི་ངོ་བོ་ཇི་བཞིན་རྟོགས་དཀའ་བསཿ ཤེལ་སྒོང་འདམ་དུ་ཚུད་
བཞིན་བསྒྲིབས་པ་སྟེ༔ དེ་ཡང་མངོན་དུ་འགྱུར་ཕྱིར་ལམ་གྱིས་དུབ མཐའ་གཏུག་
ཟད་པའི་སྣང་བ་ཤར་གྱུར་ཚེ༔ དང་པོ་པ་ཡི་རྟོགས་པ་རྒྱུད་ལ་སྐྱེ༔ དེ་ཡང་ལམ་
དུས་སྦྱང་བའི་ཡོན་ཏན་ཏེ མཐར་ཐུག་འབྲས་བུའི་གྲོལ་ས་མ་ཡིན་ཞིང༔ ཁམས་
ལྔ་མ་དག་ལུས་རྒྱའི་འཛིན་སྟངས་དངཿ གཟུང་འཛིན་རིགས་པ་ཆ་དང་བཅས་
པའི་ཕྱིར༔ སླར་ཡང་ཀུན་ལ་འཛིན་པའི་བློ་ཡི་ནི༔ ཐོལ་ཐོལ་སྐྱེ་ཞིང་ཤུགས་ལ་
དེངས་གྱུར་ཚེ༔ གནས་ལུགས་ངོ་བོ་ཉིད་ལ་ཐག་མི་རིང༔ དེ་རྗེས་འདུས་བྱས་ཆོས་
ཀུན་དོན་དམ་ངོར༔ རོ་གཅིག་གྱུར་ནས་ཀུན་ལ་འཛིན་སྟངས་ཞིག མ་འདྲེས་
ཡོངས་ཟླུམ་སོ་སོ་ཡང་དག་རིག །འདི་ནི་གདོད་མའི་གཞི་དབྱིངས་ཆེན་པོ་སྟེ༔ དེ་
མཐོང་དུས་ན་བག་ཆགས་གློ་བུར་ཚོགས རང་དག་དགུ་སྤྲུགས་ཆེན་པོར་ཉམས་
སུ་ལོངས༔ དེ་ནི་མཐར་ཐུག་འབྲས་བུའི་དོན་ཡིན་ཏེ༔ གཞི་དབྱིངས་གཞོན་ནུ་བུམ་
སྐུར་གྲོལ་བར་འགྱུར༔ ནང་གསལ་སྐུ་གསུམ་མ་བཅོས་དོན་ངོ་བོ༔ ཤེལ་གོང་ནང་
དུ་འཇའ་འོད་འཁྱིལ་པ་བཞིན རྐྱེན་དང་འཕྲད་ཚེ་ཕྱི་རུ་གསལ་བ་ནི༔ ཉི་མའི་
རྐྱེན་ལ་ཤེལ་འོད་ཕྱིར་གསལ་ལྟརཿ སྐུ་དང་ཡེ་ཤེས་མ་འགགས་མཆེད་པའི་གཞི༔
དེ་ཡང་སྣང་ཆ་ཐབས་དང་སྟོང་ཤེས་རབ༔ ཀུན་ལ་མ་འགགས་གདངས་ཕྱིར་ནང་
གསལ་ལོ༔ སྐུ་གསུམ་ལྷུན་གྲུབ་ཆེན་པོར་མངོན་བྱང་ཆུབཿ དེ་ལྟར་གདམས་པའི་
གནད་འགག་མ་ལུས་བཅུད གཞི་དབྱིངས་ཁྱབ་གདལ་ཆེན་པོར་བགྲོད་པའི་ལམ
222



I
ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཐེག་པ་ཀུན་གྱི་རྩེ་མོ་བླ་ན་མེད༔ མཁའ་འགྲོའི་ཁ་རླངས་མ་ཡལ་ཆོས་ཀྱི་བཅུད༔
འབྲེལ་ཚད་དོན་ལྡན་གདམས་པའི་སྙིང་པོ་སྟེ ཀློག་དང་འཆང་བའི་སྐྱེས་བུ་གང་
ལ་ལཿ པདྨ་མཆོག་དང་འདུ་འབྲལ་མེད་པར་འགྱུརཿ དམ་ལྡན་སྐྱེས་བུ་དམ་པ་
འགའ་ཞིག་ལས༔ སྣོད་མིན་དག་ལ་སྲོག་ཕྱིར་ཤོར་ར་རཿ སྔགས་ཀྱི་སྲུང་མས་
གཡེལ་བ་མེད་པར་སྲུངསཿ མ་མ་ཁ་ཐཾ༔ རྒྱ་རྒྱ་རྒྱ༔ ཟབ་རྒྱ༔ གསང་࿄ སྦས་རྒྱ༔
རིག་འཛིན་མཐུ་སྟོབས་བདུད་འདུལ་རྩལ་གྱིས་ཕབ་པའོ༔
ཨ་ཏི་སྙིང་གི་ཐིག་ལེའི་ངོ་སྤྲོད་ཨི་ཐི༔ རྒྱ༔ ཧཱུྃ༔… ཨེ་མ་ཧོ༔ སྔོན་ནས་འབྲེལ་བའི་རིགས་ཀྱི་
བུ་ཁྱོད མ་ཡེངས་བདག་ལ་ལེགས་པར་ཉོན་དངཿ མདོ་རྒྱུད་མན་ངག་རྒྱ་ཆེན་ཆོས་
ཀྱི སྒོ་མོ་བརྒྱད་ཁྲི་བཞི་སྟོང་གསུངས་ཀྱང༔ ཀུན་གྱི་རྩ་བ་རང་སེམས་འདི་ཉིད
འདུལ་ཐབས་གཅིག་པུ་མ་གཏོགས་གཞན་མེད༔ སྨིན་བྱེད་དབང་གི་རྣམ་གྲངས་
མང་པོ བརྡ་ཐབས་རྟེན་འབྲེལ་སྣ་ཚོགས་དུ་མསཿ བསྐུལ་ཡང་རང་རིག་ཡེ་ཤེས་
ངོ་བོ༔ འདི་ཉིད་དབང་དོན་དངོས་གཞི་ཡིན་ནོ༔ གྲོལ་བྱེད་གདམས་པའི་ཁྲིད་རིམ་
ཀུན་གྱི༔ ཕྱག་བཞེས་མན་ངག་ཟབ་ཟབ་མང་ཡངཿ སེམས་ཉིད་རྗེན་པ་བཟོ་བཅོས་
མེད་འདི༔ རང་ལ་རང་ངོ་འཕྲོད་ཐབས་ཁོ་ནར ཐམས་ཅད་མཐུན་ཡང་འཕྲོད་མཁན་
དཀོན་ནོ༔ གཤིས་ཀྱི་ངོ་བོ་སྤྲོས་བྲལ་ཆོས་སྐུ༔ དེ་ཡི་རང་གདངས་འོད་གསལ་ལོངས་
སྐུ༔ འགགས་མེད་ཅིར་ཡང་འཆར་གྲོལ་སྤྲུལ་སྐུ༔ དེ་གསུམ་དོན་ལ་དབྱེར་མེད་རོ་
གཅིག ད་ལྟའི་ཐ་མལ་ཤེས་པ་འདི་ཡིན༔ གནས་པའི་སེམས་ལ་བཟང་དུ་མ་ཞེན༔
འགྱུ་བའི་སེམས་ལ་ངན་དུ་མ་འཛིན༔ གཉིས་ཀའི་རང་ངོ་ཅེར་གྱིས་ལྟོས་དང༔ ལྟ་ས་
223



མདོ་མཁྱེན་བརྩེའི་གསུང་འབུམ། །
ལྟ་མཁན་གཉིས་སུ་མེད་དོ༔ མེད་ཀྱང་འཆར་ཚུལ་ཅིར་ཡང་མ་ངེས༔ ནམ་མཁའི་
སྤྲིན་དང་ཆུ་ཡི་རྦ་རླབསཿ ཤར་དང་ཐིམ་ཀུན་རང་ལས་མ་གཡོས དེ་བཞིན་རྣམ་
རྟོག་བྱུང་ཚོར་ཐམས་ཅདཿ རང་ལས་བྱུང་ཞིང་རང་སར་རང་གྲོལཿ དེ་ཉིད་མིང་གིས་
བཏགས་ཚུལ་ཙམ་ཡིན༔ དོན་ལ་སེམས་ཉིད་དངོས་པོ་མེད་ཕྱིརཿ ཤར་དང་གྲོལ་
བའི་དངོས་པོ་ཅི་བྱུང༔ མེད་བཞིན་སྣང་བའི་སྒྱུ་འཕྲུལ་འདི་ལཿ ཨ་འཐས་ཞེན་འཛིན་
དགག་སྒྲུབ་མ་བྱེད༔ གུ་ཡངས་ཁྲོལ་ལེ་ལྷོད་དེ་ཞོག་དངཿ རིག་སྟོང་ཆོས་སྐུའི་རང་
ཞལ་མཇལ་ལོ༔ ཙབ་ཙུབ་བན་བུན་བློ་སྣ་མང་པོའི རང་སེམས་རང་གིས་འཁྲུལ་
དུ་མ་འཇུག ཝ་ལེར་ཁྱུག་གེ་ཅི་དགར་ཐོང་དང༔ རྣམ་རྟོག་ལས་ལྷག་སྒོམ་རྒྱུ་མི་
དགོསཿ ཁོ་རང་བླ་མའི་མཆོག་ཏུ་འཆར་རོ༔ ངེས་ཤེས་ཟབ་མོ་ནང་ནས་སྐྱེས་འོང
སྐྱེས་ཀྱང་སྐྱེ་མཁན་ཁོ་རང་ཡིན་གྱི༔ གང་ཤར་རང་ངོ་རིག་ལས་ལྷག་པའི སྒོམ་
འདོད་སྒོམ་བློས་ལྷན་པ་མ་རྒྱགས༔ སྒོམ་མོ་སྙམས་པའི་ཤེས་པ་དེ་ལསཿ གཞན་
པའི་སྒོམ་རྒྱུ་སྒོམ་མཁན་གར་འདུག ཡེངས་སོ་འཕྲོས་སོ་འཁྲུལ་ལོ་སྙམ་མཁན
དེ་ཉིད་ལས་ལྷག་ཡེངས་མཁན་སུ་འདུག དེ་ཕྱིར་སེམས་ཉིད་གཅིག་གི་རོལ་བར
གང་ཡང་ཤར་མོད་ཤར་ཡང་སྟོང་ཉིད༔ ཅི་ཙམ་ཤར་ཡང་དགགས་སྒྲུབ་རྗེས་འབྲང་
ཅི་ཡང་མི་བྱ་རང་སར་ལྷོད་ལཿ མི་སྤྲོ་མི་བསྡུ་སྒྱུར་ལ་ཞོག་ཅིག ཡང་དག་དོན་
ཞིག་འདི་ལས་འབྱུང་ངོ༔ ལོ་བརྒྱའི་བར་དུ་ནན་གྱིས་བསྒོམ་པའི སྒོམ་ཆེན་སྒོམ་
གྱིས་འཆིང་བ་མང་ངོ མི་སྒོམ་སྒྱུར་བའི་ཉམས་ལེན་འདི་ཡིས༔ གཏན་དུ་བྱང་ཆུབ་
ཐོབ་པར་འགྱུར་རོ༔ དེ་སྐད་གདམས་ངག་རྗེན་པར་བྱུང་འདི༔ ཚིག་ལ་མ་འབྱམས་
，224



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
རྒྱུད་ཐོག་ཁེལ་མཛོད༔ རང་བཞིན་རྫོགས་པ་ཆེན་པོའི་རྣལ་འབྱོརཿ བདུད་འདུལ་
དཔལ་གྱི་སྙིང་ཁྲག་ཡིན་ནོ༔ གཞན་ལ་མིག་ཟུར་མ་སྟོན་སྙིང་གི་བུ་མཆོག མ་གཟའ་དམ་གསུམ་མེལ་ཚེ་
གྱིས་ཤིག
རྗེ་བཙུན་པདྨ་ཀཱ་རར་འདུད། །ལེགས་པར་གསོན་དང་རིགས་ཀྱི་བུ། །ཆོས་ཉིད་
རྣལ་མའི་དོན་རྟོགས་ན། །ཐ་མལ་ཤེས་པ་ཟང་ཀ་མ། །བདེ་གསལ་མི་རྟོག་ཉམས་
ལས་གྲོལ། །བརྗོད་མེད་རིག་པ་ཟང་ཀ་མ། །ཆོས་ཉིད་ལྷུག་པའི་ཉམས་དང་ལྡན། །
བསྒོམ་རྒྱུ་རྡུལ་ཙམ་མ་མཆིས་ཀྱང་། །ཡེངས་སུ་སྤུ་ཙམ་མ་མཆིས་སོ། །གང་ཤར་རང་
གྲོལ་གཉུག་མའི་ངང་། །དེ་ལས་གཞན་པའི་རྣམ་རྟོག་གིས། །ཉོན་མོངས་ཇག་རྐུན་
ཤུགས་དྲག་ཅིང༌། །འཁྲུལ་བ་ནག་འབྱམས་འཁོར་དབང་ཤོར། །ཁོམ་ཡང་ཡོད་ཅིང་
སེམས་བདེ་ཚེ། །དཔྱིད་ན་སྟོང་ཞིང་བདག་མེད་འདྲ། །དེ་ལ་དགེ་སྡིག་མི་འདུག་པས། །
འདི་ཡི་ངང་དུ་ཉལ་འདུག་སྙམས། །ཐུགས་དམ་ཆགས་སྡང་གཉིས་ལ་བྱེད། །ཉམས་
ལེན་ནག་ཆང་བག་མེད་སྤྱོད། །རྫོགས་པ་ཆེན་པོ་རྐྱེན་དབང་ཤོར། །སྟོང་ལྟ་ཧད་པོའི་
རྒྱུ་དང་འབྲས། །ཁྱད་གསོད་སྒོམ་ཆེན་ཡིན་ནོ་ཞེས། །ནོར་ས་ཤོར་བའི་ཐང་ཆེན་
འཁྱམས། །དེ་འདྲའི་སྒོམ་ཆེན་འོ་རེ་བརྒྱལ། །ཧེ་ཧེ་ཧེ། ཉམས་མཚར་རྩེད་མོའི་
ཚུལ་ཉིད་དུ། །མ་བཅོས་ལྷུག་པའི་ངོ་སྤྲོད་འདི། །ཞེན་པ་རང་གྲོལ་རྣལ་འབྱོར་པ། །
འཇའ་ལུས་རྡོ་རྗེས་སྨྲས་པ་དགེ།།
པས་
༡༡ད



མདོ་མཁྱེན་བརྩེའི་གསུང་འབུམ། -
གཽ རིག་འཛིན་ཐུགས་ཀྱི་ཐིག་ལེ་ལས༔ མན་ངག་
གསང་བའི་ཡིག་ཆུང་བཞུགས
༠༡ཆུན9 འདུས་མ་བྱས་པ་ཆོས་ཀྱི་སྐུ༔ ཀུན་བཟང་ཡབ་ཡུམ་ཐོག་མའི་མགོན
དབྱེར་མེད་སྟོན་པ་དྲི་མ་མེདཿ གུས་པས་འདོད་དོ་བྱིན་གྱིས་རློབས༔ གང་ཟག་དབང་
པོ་དང་འཚམས་པའི༔ མན་ངག་རྣམ་གྲངས་མཐའ་ཡས་ཀྱངཿ རྩ་བ་རྡོ་རྗེའི་ཚིག་
རྐང་གི དགོངས་དོན་མ་ནོར་སྟོན་པ་ལཿ ཡེ་ཤེས་ཌཱཀྐིས་གནང་བ་སྩོལ༔ གཏུམ་
མོ་སྒྱུ་ལུས་རྨི་ལམ་དངཿ འོད་གསལ་ཐོད་རྒལ་ཆེན་པོ་ཡི༔ གདམས་པ་གཅིག་ཆར་
ཉམས་ལེན་ཐབསཿ གནད་ཀྱི་ཟིན་བྲིས་འདི་ཀའོ༔ དམ་ཚིག་ལ་གཅེས་སྤྲས་བྱེད་
ཅིང་བླ་མ་སངས་རྒྱས་སུ་མཐོང་བའི་མོས་གུས་ཕྱིར་མི་ལྡོག་པའི་དད་པའི་གཞི་
ཚུགས་ཐེ་ཚོམ་དང་བྲལ་ཞིང་གདམས་ངག་ལ་ཡིད་ཆེས་གདེང་ཚུགས་པའི་གང་
ཟག་སྐལ་པ་དང་ལྡན་པ་དག་གིས་ཐོག་མར་དྲི་ཆུས་ལུས་བཀྲུས ཛ་ཏི་དང་རྩི་མར་
འབྲུ་མར་གང་རུང་གིས་བསྐུ་མཉེ་ ལུས་སེམས་དལ་བའི་གནད་ལ་བསླབ་ཅིང་
གདན་འབོལ་བའི་ཁར༔ རྣམ་སྣང་ཆོས་བདུན་དང་ལྡན་པའི་བླ་མའི་རྣལ་འབྱོར་
གནད་དུ་བསྣུན༔ སླར་ཡང་རྩེ་གཅིག་གུས་པས་གསོལ་བ་འདི་ལྟར་བཏབ་པོ༔ ཨེ་
མ་ཧོ༔ རང་སྣང་རྣམ་དག་བདེ་ཆེན་འཁོར་ལོ་ན༔ ཀུན་བཟང་ཐོག་མའི་མགོན་པོ་
226



L
|
ཡང་གསང་ཐུགས་ཐིག་ཁྲིད་ཡིག་སྐོར།་ ཉ༽
དྲི་མ་མེད༔ དགའ་རབ་དཔའ་བོ་ཤཱི་སེང་པདྨ་འབྱུང༔ དབྱེར་མེད་དྲིན་ཆེན་བླ་མར་
གསོལ་བ་འདེབསཿ དག་པ་རབ་འབྱམས་རྡོ་རྗེའི་ཕུང་པོའི་གྲོང༔ ཕུང་ལྔ་དག་པ་
རྒྱལ་བ་རིགས་མཆོག་ལཿ འབྱུང་ལྔ་རྣམ་དག་ཤེས་རབ་ཡུམ་ཆེན་ལཿ སྐྱེ་མཆེད་
དཀར་དམར་ཐིག་ལེ་བྱང་ཆུབ་སེམས༔ བྷུདྡྷ་བཛྲ་རཏྣ་པདྨ་དངཿ ཀརྨའི་ལྷ་ཚོགས་
རྣམས་ལ་གསོལ་བ་འདེབས༔ དགའ་དང་མཆོག་དགའ་དགའ་བྲལ་ལྷན་ཅིག་སྐྱེས
ཞུ་བདེའི་འགྲོས་ཀྱིས་དྲངས་པའི་རྩལ་རྫོགས་ཚེ ཟག་པ་བག་ཆགས་བཅས་པ་
ཡོངས་ཟད་ནསཿ རགས་ལུས་དྭངས་མའི་དབྱིངས་སུ་གྲོལ་བར་ཤོག གནས་
སྐབས་རྩ་འབྱོངས་རླུང་ཆུན་ཐིག་ལེ་འཕེལ༔ དྭངས་མའི་ཀློང་དུ་འཕོ་མེད་བཙན་
ས་ཟིན༔ སྐུ་དང་ཐིག་ལེ་དབྱེར་མེད་རོ་གཅིག་འདྲེསཿ འོད་ལུས་ཡེ་ཤེས་སྙིང་པོར་
གྲོལ་བར་ཤོག༔ ཅེས་གསོལ་བ་བཏབ་པས་སྤྱི་བོར་བླ་མ་ཡབ་ཡུམ་མོས་པ་དང་
འཚམས་པའི་གསལ་བཏབ་ཅིང༔ སྐུ་ལས་བྱུང་བའི་འོད་ཟེར་ཚངས་བུག་ནས་ཞུགས་
ཤིང་ལུས་དང་རྩ་ཁམས་ལ་གནས་པའི་མ་རིག་ཉོན་མོངས་གཟུང་འཛིན་སྒྲིབ་
གཉིས་བག་ཆགས་དམ་ཚིག་ཉམས་ཆག་ཀུན་འོད་ནག་པོའི་རྣམ་པར་སྣ་བུག་
གཉིས་དང་ཁ་ནས་ཕྱིར་ཐོན་ཅིང་ས་གཞིར་ཐིམ་པར་མོས་ལ སྣ་བུག་གཡས་གཡོན་
རེས་མོས་ལན་གསུམ་རེ་དང་ཆ་མཉམ་གྱིས་གསུམ ཁ་ནས་ཧ་སྒྲ་གསུམ་དང་བཅས་
འོག་རླུང་དྲག་ཏུ་འཐེན་ཞིང་ལག་གཉིས་འཕེན་སྡུད་དྲག་པོ་བྱས་ལཿ ལུས་ཀྱི་ནང་
ཁོང་ཤེལ་གྱི་བུམ་པ་གཡའ་དག་པ་ལྟར་སོང་ཞིང་དྭངས་གསལ་སྒྲིབ་གཡོགས་
དང་བྲལ་བར་བསམ༔ དེ་ནས་སེམས་དཔའི་སྐྱིལ་ཀྲུང་གི་རྡོ་རྗེ་ཁུ་ཚུར་པུས་སྟེང་
227



་ མདོ་མཁྱེན་བརྩེའི་གསུང་འབུམ། ་ ་
བཞག་དཔུང་བ་གཟེང་བསྟོད་རྒལ་ཚིག་མདའ་ལྟར་བསྲང༔ མགྲིན་པའི་ཨོལ་
མདུད་ནོན་ཙམ་བྱས. མིག་མི་འགུལ་བར་ཐད་ཀར་བཞག སོ་དང་མཆུ་གཉིས་
མ་རེག་ཙམ་བྱ་ཞིང༔ གསོལ་བ་གོང་ལྟར་བཏབ་ཅིང་ཡིད་ཀྱིས་མོས་གུས་དྲག་པོ་
བྱས་པའི་རྐྱེན་གྱིས་བླ་མའི་ཞལ་ནས་ཨཱདཀར་དམར་མཐིང་གསུམ་མུ་ཏིག་གི་
ཕྲེང་བ་ལྟར་བྱུང༔ རང་གི་སྣ་བུག་གཡོན་ནས་ཞུགས་རོ་མའི་ལམ་བརྒྱུད་དེ་དབུ་
མའི་མར་སྣ་ནས་ཞུགས་སྤྱི་བོའི་ཡར་སྣ་བར་སོང་བར་བསམ་ལཿ རླུང་དལ་བུས་
ནང་དུ་རྔུབ་ཅིང་འོག་རླུང་འཐེན་ཙམ་བྱས་ལ་སྨད་དུ་བསྐྱིལཿ དེའི་ཚེ་དམིགས་པ་
འདི་བཞིན་བྱ་སྟེ༔ རང་ལུས་གདོས་བཅས་འཇའ་ལྟར་ཡལ སྐད་ཅིག་དྲན་རྫོགས་
འོད་ཀྱི་ལུས རིག་འཛིན་དཔའ་བོ་བཛྲ་ནི༔ དཀར་གསལ་སྐྱིལ་མོ་ཀྲུང་དང་བཅས
དབུ་སྐྲ་ཐོར་ཚུགས་ལྷག་མ་གཟར༔ ཕྱག་གཉིས་རྡོར་དྲིལ་བསྣོལ་བའི་པརཿ རྣལ་
འབྱོར་དམར་མོ་གྲི་ཐོད་འཛིན༔ གཞོན་ཚུལ་མཛེས་འཛུམ་ལྡན་པས་འཁྱུད༔ ཡབ་
ཡུམ་རྒྱན་མེད་འོད་ཟེར་འབར༔ པདྨ་ཟླ་བ་ཉི་མའི་གདན༔ ཚ་ཟེར་བདེ་དྲོད་འབར་
བར་བཞུགས༔ དབུ་མ་མཐིང་ཀ་འཁྲུད་གང་ཟླུམ མར་སྣེར་རོ་རྐྱང་དཀར་དམར་
གྱེསཿ སྣང་བ་སྒྱུ་མ་སྨིག་རྒྱུར་བལྟ༔ དམིགས་པ་དེའི་ངང་ནས་འཇམ་རླུང་དལ་
བུས་བཟུང་སྟེ་ཕྱིར་ཕྱུང་ཚེ་ཨཱཡིག་གི་ཕྲེང་བ་དབུ་མའི་མར་སྣེ་ནས་རོ་མའི་ལམ་
བརྒྱུད་དེ་སྣ་བུག་གཡས་ནས་ཐོན མདུན་གྱི་ནམ་མཁར་གྱི་ལེར་གནས་པ་ལ་རིག་
པ་གཏད་ཅིང་རླུང་ཕྱིར་འཛིན་ལ་བསླབ༔ ཡང་སྔར་ལྟར་གཡས་ནས་འཇུག་ཅིང་
གཡོན་ནས་ཕྱུངས་པ་དང་གཡོན་ནས་འཇུག་ཅིང་གཡས་ནས་ཕྱུངས་པ་རེས་མོས་
228



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བསླབ་པས་རླུང་འབྱུང་འཇུག་གནས་གསུམ་ཡི་གེའི་འཁོར་ལོར་དག་ཅིང་གེགས་
ཞི༔ འབྱུང་བ་ལྔ་རང་སར་ཆུད་པར་འགྱུར་རོ༔ སྔོན་དུ་འགྲོ་བའི་རིམ་པའོ༔ དངོས་
གཞིའི་དང་པོར་ལུས་སྦྱང་ཆེན་མོ་ནི་སྤྱི་བོར་བླ་མའི་སྐུ་ལས་འོད་ཟེར་སྣ་ལྔ་འཕྲོས་
པས་སྣོད་བཅུད་ཐམས་ཅད་མེར་མེར་ཞུ་སྟེ་ནམ་མཁའ་སྔོ་སང་གི་རྣམ་པར་བསྡུས་
ཤིང་དྲོད་བཅུད་དང་ལྡན་པ་ཧུབ་ཀྱིས་དལ་བུས་རྡུབ་སྟེ་སྨད་དུ་བསྐྱིལཿ ཕོ་བ་གདངས་
ཤིང་ལུས་ཀྱི་ནང་ཁོང་སྔོ་མེར་གྱི་གང་བ་དམིགསཿ གདོས་བཅས་ཟག་པ་བག་ཆགས་
མ་རིག་གཟུང་འཛིན་ཉོན་ཤེས་ཀྱི་སྒྲིབ་པ་ཀུན་སང་སང་དག་པར་བསམ༔ འཇམ་
རླུང་ཅི་གནས་སུ་བཞལཿ མ་ཐུབ་ཚེ་དགང་བཞིན་པར་ཁ་ནས་དལ་བུས་བཏང་
ཞིང༔ སྔར་ལྟར་རྩུབ་ཅིང་ལན་གྲངས་སུ་བཟུང་ཞིངཿ སྐབས་སུ་ལུས་ཚུགས་མ་
ཞིག་པར་ལག་གཉིས་དཔུང་ཐད་ཀྱི་ནམ་མཁར་ཤད་ཀྱིས་བརྒྱངས་པ་དང་རྐང་བ་
དྲང་སྲོང་ཙོག་པུར་བསྙེན་པ་དང༔ མདུན་ངོས་སུ་ཤད་ཀྱིས་བརྐྱང་བ་སོགས་ཅི་
བདེར་བྱ་ལ་སོར་མོ་རྣམས་ནང་དུ་བཀུག་ཅིང་ཆུན་བཙལ༔ ཐུན་མཇུག་རླུང་བརྒྱངས་
ཤིང་འོག་རླུང་ཅུང་ཟད་འཐེན་པས་བར་རླུང་དང་བཅས་མི་དམིགས་པའི་ངང་ནས་
ལྟ་བའི་ངང་མདངས་བསྐྱང་ངོ༔ རྗེས་ཐོབ་འགྲོ་འཆག་ཉལ་ཟས་གང་གི་ཚེའང་བར་
རླུང་དང་མི་འབྲལ་པར་བྱའོ༔ གཉིས་པ་བྱིན་འཇུག་འབར་འཛག་བདེ་དྲོད་རབ་འབར་
ནི༔ ལུས་དང་རྩ་ཡི་སྟོང་ར་གསལ་བཏབ་ཅིང་མོས་གུས་རྩེ་གཅིག་གིས་གསོལ་བ་
དྲག་ཏུ་བཏབ བླ་མ་ཚངས་བུག་ནས་དབུ་མའི་ལམ་བརྒྱུད་སྙིང་དབུས་སུ་ཞུགས་
པ་སྣོད་བཅུད་འབྱུང་ལྔའི་བཀྲག་མདངས་བཅུད་དུ་དྲངས་ཤིང་རོ་རྐྱང་དབུ་མའི་
229



TI
མདོ་མཁྱེན་བརྩེའི་གསུང་འབུམ། །
ལམ་བརྒྱུད་སྙིང་ཀའི་བླ་མ་ཡབ་ཡུམ་མཆོད་པས་ཐུགས་དགྱེས་ཤིང་ཚིམ ཚོགས་
རྫོགས་སྒྲིབ་པ་དག་སྐུའི་བཀྲག་མདངས་རྒྱས༔ དབང་དང་བྱིན་རླབས་གནང་བར་
དགོངས་པ་གཏད་ཅིང་ཡབ་སྤྱི་བོར་ཚངས་བུག་ཏུ་ཧཾ་ཡིག་ཧེ་རུ་ཀའི་རྣམ་པར་
བཞུགསཿ ཡུམ་མར་སྣས་སུམ་མདོར་དབྱིངས་ཕྱུག་ཐིག་དམར་ཨཤད་ཀྱི་མཚན་
པར་གནས་པར་བསམ༔ འཁོར་འདས་ཀྱི་དྭངས་བཅུད་ནམ་མཁའི་རླུང་རོ་རྐྱང་གི་
ལམ་ནས་དྲངས་ཤིང་ལུས་མདོའི་ཨཤད་ལ་སིབ་སིབ་ཐིམ་པས་བདེ་བ་བྱིན་
རླབས་ཡེ་ཤེས་ཀྱི་མེ་ལྕེ་རབ་ཏུ་ཚ་བ་འབར་ཞིང༔ གསང་གནས་བདེ་སྐྱོང་འཁོར་ལོའི་
རྩ་འཁོར་ལྗང་གུ་རྩ་ཕྲན་དང་བཅས་རྩེ་མོ་གྱེན་བསྟན་ཀུན་ཁེངསཿ མེ་ལྕེའི་དབལ་
ཚ་བས་བདེ་དྲོད་གློ་བུར་སྐྱེས་པར་བསམ༔ རླུང་ཁུག་དམིགས་པ་དང་བསྟུན་ཞིང་
ལོ་བསྐོར་བྱ༔ རིམ་བཞིན་ལྟེ་བ་སྤྲུལ་པའི་འཁོར་ལོ་རྩ་འཁོར་དམར་པོ༔ སྙིང་ཀ་
ཆོས་ཀྱི་འཁོར་ལོ་རྩ་འཁོར་མཐིང་ག མགྲིན་པ་ལོངས་སྤྱོད་ཀྱི་འཁོར་ལོ་རྩ་འཁོར་
སེར་པོ༔ དེ་རྣམས་གདུགས་ཀྱི་རྩིབས་མ་ལྟར་རྩ་ཕྲན་དང་བཅས་པ་གྱེན་དུ་བསྟེན་
པར་གནས་པ་ལས་མས་རིམ་ནས་སོ་སོའི་གནས་སུ་རླུང་ཁུག་དང་བསྟུན་ཞིང་མེ་
ལྕེས་ཀུན་ལ་ཁྱབ་པར་བདེ་དྲོད་སྤེལ་ཞིང་ཕོ་སྐོར་ལན་རེ་བྱའོ༔ དེ་ནས་སྤྱི་བོའི་རྩ་
འཁོར་དཀར་པོ་རྩ་ཕྲན་དང་བཅས་ཐུར་བསྟན་མེ་ལྕེས་ཁྱབ་པར་བྱ་ཞིང་མགོ་བོ་
བསྐོར་མཐར་སྤྱི་བོའི་ཧེ་རུ་ཀ་ཡུམ་གྱི་ཆགས་པའི་མེ་ལྕེས་རེག་པ་འཕྲོསཿ ཞུ་བདེའི་
ཉམས་རྒྱས་འོད་ཟེར་སྣ་ལྔ་འཕྲོས་སྐུ་གསུམ་རྒྱལ་བ་དང་རྩ་གསུམ་དཔའ་བོ་
མཁའ་འགྲོའི་ཐུགས་རྗེ་བྱིན་རླབས་དབང་དང་དངོས་གྲུབ་སྐུ་དང་ཡིག་འབྲུ་ཕྱག་
230



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
མཚན་འོད་ཟེར་གྱི་རྣམ་པར་བྱོན་ནས་ཧེ་རུ་ཀ་ལ་སིབ་སིབ་ཐིམ༔ བཀྲག་མདངས་
གཟི་བརྗིད་རབ་ཏུ་རྒྱས༔ འཁོར་འདས་འབྱུང་ལྔའི་དྭངས་བཅུད་ཀྱང་བསྡུས་པར་
བསམ་མོ༔ ཡང་ཧཾ་ཡིག་བླ་མ་དབྱེར་མེད་པར་མོས་གུས་ཤུགས་བསྐྱེད་ཡུམ་གྱི་བདེ་
བའི་མེ་ལྕེའི་དྲོད་ཀྱིས་ཐུགས་རྒྱུད་བསྐུལ་བའི་བྱིན་རླབས་ཡེ་ཤེས་ཀྱི་བདུད་རྩིའི་
རྒྱུན་བབ་ཅིང་སྤྱི་བོ་བདེ་ཆེན་གྱི་འཁོར་ལོའི་རྩ་འཁོར་ཡོངས་རྫོ་གས་བདུད་རྩི་མེ་
དང་དབྱེར་མེད་ཀྱིས་ལྟེམ་གྱིས་གངཿ དེ་ན་བཞུགས་པའི་བྷུདྡྷའི་ལྷ་ཚོགས་མཆོད་
ཅིང་མཉེསཿ སྐུ་བུམ་པའི་དབང་ཐོབ་པ་ཡིན་ནོ༔ མགོ་བོ་གཡས་གཡོན་ལན་གསུམ་
རེ་བསྒྲིལ་ཞིང་སྤྱི་བོའི་རྩ་འཁོར་རྣམས་ཤད་བསྐྱེད་པའི་རྩ་མདུད་གྲོལ་བའི་དགོས་
པ་ཡོད་དོ༔ འབྲས་བུ་ཡེ་ཤེས་དང་པོ་ངོས་ཟིན་པའི་དགོས་པ་ཡོད་དོ༔ དར་ཅིག་ངོ་
བོར་བལྟའོ༔ བདུད་རྩི་མགྲིན་པར་བབ་ལོངས་སྤྱོད་འཁོར་ལོའི་རྩ་འཁོར་ཁྱབ༔ དེར་
བཞུགས་རཏྣའི་ལྷ་ཚོགས་མཆོད་ཅིང་མཉེས གསང་བའི་དབང་ཐོབ་མགྲིན་པའི་
འཕྲུལ་འཁོར་བྱ་ཞིང་རྩ་འཁོར་ཤད་བསྐྱེད་རྩ་མདུད་བཀྲོལ༔ འབྲས་བུ་ཡེ་ཤེས་
གཉིས་པ་ངོས་ཟིན་པར་འགྱུར༔ རང་ཐོག་ཏུ་བཞག་གོ༔ སྙིང་ཀར་བབ་ཅིང་ཆོས་
ཀྱི་འཁོར་ལོ་མེ་དང་བདུད་རྩི་དབྱེར་མེད་པའི་ལྟེམ་གྱིས་གང༔ བཛྲ་རིགས་ཀྱི་ལྷ་
ཚོགས་མཆོད་ཅིང་མཉེས༔ ཐུགས་བདེ་ཆེན་ཤེས་རབ་ཡེ་ཤེས་ཀྱི་དབང་ཐོབ་པའོ༔
སྙིང་ཀའི་འཕྲུལ་འཁོར་བྱ་ཞིང་རྩ་ཤད་བསྐྱེད་དོ༔ དེ་ལ་གོམས་པས་ཡེ་ཤེས་གསུམ་
པ་འཆརཿ དར་ཅིག་རང་ཐོག་ཏུ་ཀློད་པ་གནད་དམ་པའོ༔ ལྟེ་བར་བབ་སྤྲུལ་པའི་
འཁོར་ལོའི་རྩ་འཁོར་ཀུན་མེ་དང་བདུད་རྩི་དབྱེར་མེད་ཀྱིས་གངཿ དེར་བཞུགས་
1
231



-
མདོ་མཁྱེན་བརྩེའི་གསུང་འབུམ།
པདྨ་དབང་གི་ལྷ་མཆོད་ཅིང་མཉེས༔ ཡེ་ཤེས་རིག་པ་རྩལ་གྱི་དབང་ཐོབ༔ ལྟེ་བའི་
འཕྲུལ་འཁོར་ལ་བསླབ་ཅིང་རྩ་ཤད་བསྐྱེད༔ དབང་སྡུད་བྱ་ཞིང་རྩ་མདུད་བཀྲོལཿ …
གོམས་པས་ཡེ་ཤེས་བཞི་པ་འཆརཿ ངང་མདངས་དར་ཅིག་སྐྱོང་བའོ༔ དེ་ནས་གསང་
བར་བབ་བདེ་སྐྱོང་འཁོར་ལོའི་རྩ་འཁོར་གང ཀནྡཱའི་ལྷ་ཚོགས་མཆོད་པས་མཉེས་
ཤིང་ཚིམ གསང་བའི་འཕྲུལ་འཁོར་དང་ཡན་ལག་འཕེན་སྡུད་ལ་བསླབ བདུད་
རྩི་ཨཤད་ལ་ཕོག་པས་མེ་དང་བདུད་རྩི་དབྱེར་མེད་ཕྱུར་བས་རྩ་གནས་དང་ལུས་
ནང་ཀུན་ཁྱབ༔ བདེ་དྲོད་མེ་ལྟར་འབར་བར་བསམཿ དྲག་རླུང་དང་བསྟུན་ཤེས་པ་
མ་བཅོས་པར་བཞག་པས་སྤྲོས་མེད་དོན་གྱི་དབང་ཐོབ༔ དད་པ་བརྟན་ཞིང་ཉམས་
ལེན་ལ་གོམས་འདྲིས་སོང་བ་དག་དབའ་རླབ་ལ་བརྟེན་པའི་བསམ་གྱིས་མི་ཁྱབ་
པའི་ཡེ་ཤེས་འཆར་ཞིང་ངོ་འཕྲོད་པར་འགྱུར་རོ༔ གནད་ཀྱི་གདམས་པ་བླ་མའི་ཞལ་
ལས་ཤེས་པར་བྱའོ༔ དེ་ཡང་ལམ་འདིའི་སྦྱང་བ་མཐར་ཕྱིན་ཅིང་ཆོས་ཉིད་ལ་གོམས་
འདྲིས་མངོན་དུ་གྱུར་པ་ལས་ལམ་འདིའི་གནད་རྟོགས་པར་དཀའ་སྟེ་ལམ་དུས་ཀྱི་
གང་ཟག་གི་ཐིག་ལེ་སྲོག་ལྟར་སྲུང་ཞིང་དམ་ཚིག་ལ་གཅེས་སྤྲས་སུ་བྱས་ན་བདེ་
དྲོད་མེ་ལྟར་འབར་ཞིང་ཉམས་ཀྱི་ཤུན་པ་དོརཿ ཉམས་མྱོང་གི་རྟོགས་པ་ཁྱད་པར་
ཅན་རྒྱུད་ལ་སྐྱེས༔ རྩ་རླུང་ཐིག་ལེ་ལས་སུ་རུང་ཞིང་འདུ་བའི་ནད་སེལ་ཐིག་ལེ་འཕེལ
གཞོན་ཤ་ཆགས་ཤིང་མིག་གསལ ཤེས་པ་བདེ་ཞིང་ལུས་མེད་སྣང་སྙམ་པ་སོགས་
ལམ་རྟགས་ཀྱི་ཡོན་ཏན་ཁྱད་པར་ཅན་རྒྱུད་ལ་སྐྱེའོ༔ བདེ་དྲོད་སྐྱེ་བའི་འཕྲུལ་འཁོར་
བྲབ་པ་ནི༔ རྡོ་རྗེའི་ཁུ་ཚུར་ཐད་དུ་བརྐྱང་༔ ཐལ་མོ་རྡེབ་ཅིང་དྲག་ཏུ་མཉེ སྤྱི་བོར་
，
༠
232



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
མགྲིན་པ་སྙིང་ཀ་དངཿ མཆན་ཁུང་ལྟེ་བ་མཁལ་ཁུང་གཉིསཿ གསང་གནས་བརླ་
གཉིས་སྟེང་དུ་བྲབ༔ དེ་དག་བྱུག་པ་གཞིལ་བ་སྟེ༔ རྐང་ལག་སྐྱིལ་མོ་ཀྲུང་བཅས་
ཏེ གྲིམ་གྱིས་བསྒྲིམས་ཤིང་བསྐོར་བ་གཅུད༔ ཆུན་བཙལ་རྡོ་རྗེ་སྐྱིལ་མོ་ཀྲུང༔ ཐལ་
མོ་མཁལ་ཁུང་གཡས་གཡོན་འཁྱུད༔ དལ་བུས་པུས་སྟེང་ཕྲག་པར་རེག དགྱེ་དགུ་
སྤེལ་མ་གསུམ་བྱའོ༔ རྩ་ཤད་རྡོ་རྗེའི་ཁུ་ཚུར་གྱིས༔ མདུན་གྱི་མཁའ་ལ་ལན་བདུན་
བསྒྲེང༔ རྡོ་རྗེའི་ཁུ་ཚུར་སྟ་ཟུར་བཞག རྐང་པ་གཡས་གཡོན་རེས་མོས་བསྒྲེང
མགོ་བོ་དགྱེ་དགུ་ལན་གསུམ་མཐརཿ ལུས་ཀུན་ཁྱབ་པར་བྱུག་པའོ༔ བརྡབ་ཆུང་
གསུམ་མཐར་ཧ་སྤྲུགས་བྱ འཛིན་འདྲེན་དགྲམ་པའི་རྣལ་འབྱོར་པསཿ རིགས་
མཆོག་ལྔ་ཡི་འཕྲུལ་འཁོར་ནི༔ གཏི་མུག་རྣམ་པར་དག་བྱའི་ཕྱིརཿ གླང་པོ་ཆེ་ཡི་
སྟངས་སྟབས་ཀྱིསཿ རླུང་རོ་ལྷག་མ་མེད་པར་ཕྱུངས ཧུ་སྒྲ་གསུམ་གྱིས་ནང་དུ་
རྔུབ མགོ་ཅོག་གསུམ་གྱིས་གྱེན་དུ་འཐེན༔ ཞེ་སྡང་རྣམ་པར་དག་བྱའི་ཕྱིར༔ སེང་
གེའི་སྟངས་ཀྱིས་འོག་རླུང་འཐེན༔ བར་རླུངས་བརྒྱངས་ཤིང་ངར་སྒྲ་འདོན མཆོངས་
སྟངས་གསུམ་གྱིས་མཁའ་ལ་གཏད༔ ང་རྒྱལ་རྣམ་པར་དག་བྱའི་ཕྱིརཿ གྱི་ལིང་སྟངས་
སྟབས་བར་རླུང་མནན༔ སྟེང་འོག་རླུང་གཉིས་རང་སར་བཞག ཡན་ལག་ནམ་
མཁར་ལན་གསུམ་བསྒྲེངས རྒལ་བ་སར་བརྡབ་མཐིལ་བཞི་བཙུགསཿ དམིགས་
གནད་ལྡན་པས་ལན་དགུ་སྤྲུགས འདོད་ཆགས་རྣམ་པར་དག་བྱའི་ཕྱིར༔ རྨ་བྱའི་
ཟློས་གར་སྒྱུར་བ་བཞིན༔ བྲང་དང་ལྟེ་བ་སར་གཏད་ཅིང༔ མགོ་བོ་ཡན་ལག་ཕྱིར་
བརྐྱངས་ཤིང༔ རླུང་གནད་ལུས་ཀུན་ཁྱབ་པར་བྱ༔ བརྒྱངས་པས་རྩ་མདུད་རྣམ་པར་
233



་
་ མདོ་མཁྱེན་བརྩེའི་གསུང་འབུམ། ་
གྲོལ༔ ཕྲག་དོག་རྣམ་པར་དག་བྱའི་ཕྱིར༔ ཤང་ཤང་སྟངས་སྟབས་རྐང་གཉིས་གཤིབ
ལག་གཉིས་སྤྱི་བོར་ཐལ་མོ་སྦྱར༔ སྤྱི་བོའི་ཧཾ༔ལ་རིག་པ་བཟུང ལག་པ་གཡས་
གཡོན་རེས་མོས་བརྒྱངསཿ ཕྱོགས་མཐུན་གཅུད་བསྐོར་གསུམ་རེས་མཐརཿ ཁུ་
ཚུར་མཁར་བསྒྲེངས་འཕར་སྟངས་གསུམ༔ སླར་ཡང་རྡོ་རྗེའི་འདུག་སྟངས་ཀྱིས
འཁོར་འདས་ཀུན་གྱི་བདུད་འདྲེན་ཞིང༔ གེགས་སེལ་ཧ་སྤྲུག་བརྡབ་ཆུང་བྱ༔ གཏུམ་
མོའི་དངོས་གཞིའི་ཉམས་ལེན་ཏེ ཐབས་ཀྱི་ལམ་མཆོག་བླ་ན་མེད༔ བརྩོན་འགྲུས་
ལྡན་པས་འདི་ལ་འབོད༔ ས་མ་ཡཿ སྙན་བརྒྱུད་ལས་གསང་བའི་འཕྲུལ་འཁོར་གབ་
པ་མངོན་དུ་ཕྱུང་བའོ ་
་ ཡང་གསང་པདྨའི་ཐུགས་ཐིག་ལས༔ ཉམས་ལེན་གསང་བ་གཅིག་བརྒྱུད་བཞུགས༔ དྲི་མ་མེད་ལ་གུས་
པས་འདུད༔ རྫོགས་རིམ་ཡེ་ཤེས་གསང་བ་ཡི༔ བཅུད་བསྡུས་རྡོ་རྗེ་ཕུང་པོའི་གྲོང
རྩ་རླུང་ཐིག་ལེ་སྦྱོང་ཆུན་སྤེལ༔ ཟག་བཅས་འོད་སྐུར་དེངས་པའི་ལམ གནད་ཀྱི་
གདམས་པ་ཟབ་མོ་བསྟན༔ བདེ་བའི་སྟན་ལ་སྐྱིལ་ཀྲུང་བཅསཿ ལུས་དྲང་མགྲིན་པ་
ཅུང་ཟད་དགྱེ ལག་པ་གཡས་གཡོན་པུས་མོར་བཀབ དཔུང་པ་གཟེང་བཏོད་
སྒལ་ཚིགས་བསྲངསཿ མིག་གཉིས་མདུན་གྱི་མཁའ་ལ་བལྟ༔ རང་ཉིད་ལྷ་ལྕམ་
དཀར་མོར་བསྒོམ༔ སྤྱི་བོར་བླ་མ་ཨ་ཙརྱ༔ དཀར་གསལ་འཛུམ་མདངས་ལྡན་
པར་གསལ རླུང་རོ་འབུད་ཅིང་སྙིགས་མ་སྦྱངས༔ ལུས་དབུས་དབུ་རྐྱང་རོ་གསུམ་
དངཿ འཁོར་ལོ་བཞི་པོ་གསལ་བཏབ་ལཿ མར་སྣེ་སུམ་མདོར་ཐིག་དམར་དབུས༔
མེ་ཡི་སྙིང་པོ་རི་ཡིག་ནི༔ ཉི་མ་བྱེ་བའི་ཚ་དབལ་ལྡན༔ སྙིང་གར་དྭངས་མ་ལྔ་
234



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
འདུས་དབུསཿ ཨ་མཐིང་ཡུངས་འབྲུ་ཙམ་ཞིག་གནས༔ སྤྱི་བོར་ཧཾ་ཡིག་ཟླ་བའི་
མདོག བཀྲག་མདངས་གཟི་བརྗིད་ལྡན་པར་གསལ༔ ཕྱི་སྣོད་འབྱུང་ལྔ་འོད་
དུ་ནུ རོ་རྐྱང་ལམ་སྟེང་རླུང་མནན་ཞིང་འོག་རླུང་དྲག་ཏུ་འཐེན་རྒྱུ་ཞབས་ཆུན་བཙལ་མན་ངག་གོ༔ མཆན
བརྒྱུད་སུམ་མདོར་ཕོག དམ་ཚིག་སྒྲོལ་མའི་བརྟུལ་ཞུགས་ཀྱིསཿ ཐིག་དམར་རཾ་
ཡིག་སྦར་བ་ལསཿ ཡེ་ཤེས་མེ་ལྕེ་དབལ་ཚ་བ༔ རྣོ་འཁྱུགས་ཤུགས་དྲག་དབུ་མའི་
ལམ བརྒྱུད་དེ་སྤྱི་བོའི་ཧཾ་ལ་རེག འོད་ཀྱིས་བླ་མའི་ཐུགས་རྒྱུད་བསྐུལ དགྱེས་
བརྩེ་བདེ་བས་བདུད་རྩི་བབཿ ཧཾ་ཡིག་ལ་ཕོག་ཞུ་བདེ་རྒྱསཿ བདེ་ཆེན་ཟག་མེད་
བདུད་རྩིའི་རྒྱུན བབ་ཅིང་རྩ་ཁམས་ཡོངས་ཁྱབ་པས སུམ་མདོར་ཐིག་ལེ་སྦྱོར་
བ་ཡི༔ མེ་དང་བདུད་རྩི་གཉིས་མེད་འདྲེས༔ འཕེལ་ཞིང་འབར་བའི་དབུ་རྐྱང་རོའི
འཁོར་ལོ་བཞི་དང་རྩ་ཕྲན་ཀུན༔ དཀར་དམར་བདུད་རྩིས་མེར་གྱིས་གཏམས
བདེ་དྲོད་ཉི་མ་འབུམ་གྱི་དབལ འབར་ཞིང་བསྲེགས་པས་མ་དག་སྐྱོན༔ ཕུང་
ཁམས་གཟུང་འཛིན་ལས་ཉོན་གྲིབ༔ ནད་གདོན་སྡིག་སྒྲིབ་བག་ཆགས་བཅས
ལྷག་མེད་བསྲེགས་སྦྱངས་དཀར་དམར་གྱིསཿ ཐིག་ལེ་འོད་ཀྱི་གོང་བུ་ནི༔ དྭངས་
མ་ལྔ་ལྡན་སྲོག་ཡིག་ཅན༔ ཉི་མ་བྱེ་བའི་ཚ་དབལ་ལྡན༔ ཡེ་ཤེས་མེ་ཡིས་བརྟན་
གཡོའི་ཁམས༔ བསྲེགས་སྦྱངས་གཟུང་འཛིན་རྒྱུ་སྟོང་ཞིངཿ རིག་སྟོང་དགའ་ ་
བཞིའི་ཡེ་ཤེས་དངཿ སྤྲོས་བྲལ་ཆེན་པོར་མྱ་ངན་འདའ ལྷ་དང་འདྲེར་འཛིན་རྣམ་
རྟོག་དཔཿ ན་ཚ་དགའ་སྡུག་ཆགས་སྡང་རྐྱེན༔ འཁྲུལ་སྣང་བདེ་སྡུག་གང་ཤར་
ཀུན༔ རིག་སྟོང་ངང་དུ་ལ་བཟླས་ཚེ༔ དྲི་མ་མེད་པའི་དགོངས་པ་རྟོགས སྐབས་
་235



་་ མདོ་མཁྱེན་བརྩེའི་གསུང་འབུམ། །
སུ་གཏུམ་མོ་འབར་བ་དང༔ ཧཾ་ཡིག་ཞུ་བ་སྙིང་གར་འདྲེསཿ དྭངས་མའི་དབུས་ཀྱི་
སྲོག་ཡིག་ལཿ ཐིམ་པས་བདེ་སྟོང་ཉམས་འབར་ཞིངཿ གཉུག་མའི་རང་མདངས་
ཆོས་སྐུ་སྐྱོང རྟགས་བཅུ་ཡོན་ཏན་བརྒྱད་འཆར་ཞིང༔ ས་ལམ་ཉི་ཟླའི་བགྲོད་
པར་མཚུངས མཚན་མོ་སྙིང་གའི་ཐིག་ཡིག་ལཿ… སེམས་བཟུང་འཛིན་མེད་ངང་
ཉིད་དུ མནལ་བའི་འོད་གསལ་ངོས་འཛིན་ཅིངཿ འཁྲུལ་སྣང་དབྱིངས་སུ་དག་
པར་ངེས༔ འབྱུང་བ་ལྔ་ཡི་བཅུད་ལེན་པཿ བརྟན་གཡོ་འོད་ཞུ་བྱིན་བཅུད་བསྡུས
ནམ་མཁའི་དྭངས་མ་མཐིང་གསོལ་མདོག ས་བཅུད་སེར་ལ་ཆུ་བཅུད་དཀརཿ མེ་
བཅུད་དམར་ལ་རླུང་བཅུད་ལྗང༔ བསྡུས་ཤིང་སྲོག་ཡིག་ཧུབ་ཀྱིས་དྲངསཿ ལན་
བདུན་ཟ་དང་བུམ་ཆེན་བསྐྱིལཿ ཐུན་ཐད་བཟུང་ཞིང་རླུང་དུག་བསལཿ མེ་ཁམས་
སྨད་དང་ཆུ་ཁམས་སྟོད ས་རླུང་ཀུན་ལ་ཁྱབ་པར་བྱ༔ ནམ་མཁའ་ཁྱབ་མཉམ་
སྲོག་ཡིག་གཙོ༔ ཡེ་ཤེས་དྭངས་མ་འོད་བཅུད་ཀྱིས༔ སྙིགས་མ་ཟག་བཅས་ཕུང་
ཁམས་སྦྱོང༔ འདུ་བའི་ནད་གདོན་ཟུག་རྔུ་ཡལཿ འོད་ལུས་རྡོ་རྗེའི་སྐུ་འགྲུབ་ཅིང
བཀྲག་མདངས་གཟི་བརྗིད་སྟོབས་རྩལ་རྒྱས རྒས་མེད་ཚེ་ཡི་དངོས་གྲུབ་ཐོབ༔
ཉམས་རྟོགས་རྩལ་འབར་རྫུ་འཕྲུལ་ཐོབ༔ འབྱུང་བ་ལྔ་ལ་རང་དབང་བརྙེས༔ དག་
སྣང་མངོན་ཤེས་སྣ་ཚོགས་འཆར༔ དྲི་མ་མེད་པའི་ཁྱད་ཆོས་སོ༔ གནད་ལས་གནད་
བསྡུས་མན་ངག་ཆོས༔ དགའ་རབ་དཔའ་བོའི་ཐུགས་ཀྱི་བཅུདཿ ཨ་ཙར་དམར་
པོའི་རྒྱུད་ལ་འདྲེསཿ ལྷ་ལྕམ་ཡུམ་གྱི་ཉམས་ལེན་ཏཿ མ་འོངས་ལྔ་ཕྲག་ཐ་མའི་
དུསཿ མཁའ་དབྱིངས་ཀློང་སྒྲོམ་སྨུག་པོ་ལསཿ བདེ་བའི་རྡོ་རྗེས་རྙེད་པར་ཤོག



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ས་མ་ཡཿ སྐུ་གསུང་ཐུགས་ཀྱི་རྒྱ རྡོ་རྗེ་ཕག་མོའི་ཐུགས་ཀྱི་ཀློང་ལས་བརྒྱུད
བདེ་ཆེན་གསང་བའི་བརྡ་རིས་ཆེན་མོ་ལསཿ ཤར་བཞིན་ཁྲག་འཐུང་དཔའ་བོས་
དག་པར་ཕབ ཆོས་བདག་རིག་པའི་ཡེ་ཤེས་ཀྱིས་བྲིས་པཿ དབང་རབ་སྐལ་བ་
ལྡན་པའི་སྤྱོད་ཡུལ་ཏེ༔ བདེ་སྟོང་ཊཀྐི་ཆགས་པའི་དཔའ་མོ་ཡི༔ འཕོ་ཆེན་འཇའ་
ལུས་འགྲུབ་པའི་ས་ལམ་གྲོགསཿ ཆོས་འདི་ཤིན་ཏུ་གསང་བའི་སྡེ་ཚན་ནོ༔ གུ་ཧྱ༔
ཁ་ཐཾ༔ བཀའ་འདི་གཟའ་མཆོག་སྲོག་གི་སྤུ་གྲི་དང༔ སྔགས་ཀྱི་སྲུང་མ་འབར་མ་
གསུམ་གྱིས་སྲུངས༔ འབྲེལ་ཚད་འཇའ་ལུས་མཁའ་སྤྱོད་འགྲུབ་པར་ཤོག ཨེ་
ནམ་མཁའ་ལཾ་ས་བི་ཆུ་རཾ་མེ་ཡཾ་རླུང་། ། ་་
ཡང་གསང་ཌཀིའི་ཐུགས་ཐིག་ཁྲིད་རྐང་གི་ལུང་འདྲེན་མི་བརྗེད་པའི་སྦྲང་ཆུང་བཀོད་པའོ། །ཀ་ནས་སྔོན་
ཚེ་བསྐལ་པ་དང་པོ་ལ། །མེ་ཏོག་འདམ་མཛེས་ཡུལ་གྱི་ནགས་ཁྲོད་དུ། །བསམ་
གཏན་སྒོམ་པའི་དྲང་སྲོང་ཞིག་ཡོད་པ་ལ། དེ་ཡི་མདུན་དུ་རི་དྭགས་ཀྲི་ཎ་ཤ་ར་མོ་
གཅིག་སླེབས་ཏེ་འོང་བ། དྲང་སྲོང་དང་རི་དྭགས་གཉིས་གཅིག་གིས་གཅིག་ལ་
ཆགས་པ་སྐྱེས་ཏེ། དྲང་སྲོང་གིས་སྔ་བར་འདོད་པ་སྤྱོད་པར་མ་བྱས་ཀྱང་། སླད་
ནས་ཀྱང་རི་དྭགས་ཀྱིས་ཆགས་པ་སྐྱེས་ནས དྲང་སྲོང་གི་མདུན་དེར་མཚན་མ་
བསྟན་ཅིང་དྲི་ཆུ་བཏང་བའི་ལན དྲང་སྲོང་གིས་ཀྱང་སྦྱོར་བ་བྱས་ནས་རི་དྭགས་
ཀྲི་ཎ་ཤ་ར་མོའི་ལྟོ་བར་སྟོན་པ་དྲི་མ་མེད་པ་ལྷུམས་སུ་ཞུགས་ཏེ༔ ཕྱོགས་བཅུའི་
སངས་རྒྱས་རྣམས་ཀྱིས་ཐུགས་བསྐྱེད་ལས༔ སྟོན་པ་དྲི་མེད་ཉིད་ཀྱིས་སྐུ་འཁྲུངས་
ཏེ་རྟོགས་པའི་ཤེས་རབ་རང་རྡོལ་དུ་གྱུར་ནས། ཡང་གསང་མཁའ་འགྲོའི་ཐུགས་
237



མདོ་མཁྱེན་བརྩེའི་གསུང་འབུམ། ་ ་་
ཐིག་ཞལ་ལུང་མཛད་པས་ དཔའ་བོ་མཁའ་འགྲོ་བྱང་ཆུབ་སེམས་དཔས་གཙོ་
གྱུར། ལྷ་དང་དྲང་སྲོང་གནོད་སྦྱིན་མི་དང་མི་མིན། འཁོར་འབུམ་ཕྲག་བརྒྱ་རྩ་
གྲོལ་བའི་ནང་། འབུམ་ཕྲག་བདུན་དང་བཅས་པ་འཇའ་ལུས་སུ་གཤེགས་ཏེ་
བྱོན་ནོ། ༈ །ཡང་བསྐལ་བ་གཉིས་པ། རྒྱ་གར་ཕྱོགས་ཀྱི་ཉི་མ་སྣང་བྱེད་ཀྱི་རིར།
རྒྱ་གར་རྒྱལ་པོ་དྷརྨ་ཨ་ཤོ་ལ་སྲས་མོ་ཞིག་འཁྲུངས་ནས། རྒྱལ་པོས་ཤིན་ཏུ་གཅེས་
པར་གྱུར་པའི་ཚེ། རྒྱལ་ཁབ་བཅོ་བརྒྱད་ཀྱང་བག་སྩོལ་དུ་འོང་བ་ལ། སྲས་མོས་
བག་མ་མི་འགྲོ་ཞུས་ནས། འཁོར་བུད་མེད་དུ་མ་དང་བཅས་པ། རྒྱལ་པོའི་ཡང་
སྟེང་དུ་བསམ་གཏན་བསྒོམས་ནས་བཞུགས་པར། ཉིན་གཅིག་རབ་གསལ་དུ་བྱ་
དཀར་པོ་ཞིག་སླེབས་པ། འཁོར་བུད་མེད་ཐམས་ཅད་ཀྱིས་བལྟས་ཚེ་བྱ་དེ་རང་
བཞིན་གྱིས་མགོ་གུག་གུག་ཏུ་འདུག་ཅིང་། སྲས་མོའི་སྙན་ལམ་དུ་དོ་ནུབ་ང་སླེབ་
ཡོང་ཞེས་པར་ཐོས་པས། དེའི་ནུབ་མོར་སྲས་མོའི་རྨི་ལམ་དུ་མི་ཤེལ་དཀར་གྱི་
མདོག་ལྟ་བུ་ཞིག་འོང་བའི། དེ་དང་ཆགས་པ་སྤྱད་ཡོད་པ་ལྟར་དུ་ཤར་ནས། སླད་
ཀྱི་ཟླ་བ་བཅུ་ཙམ་དུ་རྡོ་རྗེ་སེམས་དཔའི་སྤྲུལ་པ་ཡིན་པའི། ཡབ་མེད་པའི་བུ་གཅིག་
སྐྱེས་ཤིང་སྲས་མོ་ཡང་ངོ་ཚ་ནས་སྐྱེངས་པའི་ཕྱིར། བུ་དེ་ཐལ་ཁུང་མེ་མུར་ནང་དུ་
སྦས། དེ་རྗེས་སྲས་མོའི་རང་སྲིད་ཡིན་ཕྱིར་ཤ་ཚ་བསཿ ཞག་བདུན་མཚམས་ནས་
བལྟ་སར་གཡོག་མོ་ཞིག་བཏང་བས་བལྟས་ཚེ བུ་ཡིས་གར་སྟབས་སུ་འགྲོ་གྱུར་
འདུག་པ། བུ་ཐལ་ཁུང་ནང་ནས་ཡར་ལྡིང་ཏེ་གཡོག་མོའི་སྐེ་ལ་ལྕེབ་འོང་བ་བླང་
ནས། སྲས་མོའི་བུ་ལ་རོ་ལང་ཐལ་མདོག་རྡོ་རྗེ་ཞེས། རྒྱལ་པོ་དྷརྨཱ་ཨ་ཤོ་ཡབ་ཡུམ་
238



ཡང་གསང་ཐུགས་ཐིག་ཁྲིད་ཡིག་སྐོར། ཉ༽ ་
ཐུགས་དགྱེས་པས་དགྱེས་པ་རྡོ་རྗེ་དང་། ཡུལ་མི་ཐམས་ཅད་དགའ་བས་དགའ་
རབ་རྡོ་རྗེ་ཞེས་ནས། བུ་དེ་ལ་རིག་འཛིན་དགའ་རབ་རྡོ་རྗེའི་མིང་འདོགས་པར། དེ་
ལ་སྟོན་པ་དྲི་མ་མེད་པས་ལུང་བསྟན་ནས། ཤྲཱི་སེང་ཧཱ་མན་ཆད་ཞིང་ཁམས་དཔའ་
བོ་མཁའ་འགྲོ་དྲི་ཟ་གྲུལ་བུམ་སྲིན་པོ་མི་དང་མི་མིན་འཁོར་འབུམ་ཕྲག་དུ་མ་ཡང་
གསང་མཁའ་འགྲོའི་ཐུགས་ཐིག་ཞལ་ལུང་མཛད་པའི་མཐུས་འཇའ་ལུས་སུ་གྲུབ་
ཏེ་བྱོན་པར་གྱུར་ཏོ། ༈ ཡང་བསྐལ་པ་གསུམ་པ། རྒྱ་གར་ཨོ་རྒྱན་སྤྲིན་ནག་འདུས་
པའི་དུར་ཁྲོད་དུ། སྟོན་པ་དྲི་མ་མེད་པ་དང་། རིག་འཛིན་དགའ་རབ་རྡོ་རྗེ། ཤྲཱི་
སེང་ཧཱ་རྣམ་གསུམ་གྱིས། ཨོ་རྒྱན་པདྨ་ལ་ལུང་བསྟན་ནས་ཡང་གསང་ཐུགས་ཐིག་
ཞལ་ལུང་མཛད་པས། ལྷ་ལྕམ་མནྡྷ་རྭ་བ་ཡན་ཆད་ཞིང་ཁམས་དཔའ་བོ་མཁའ་འགྲོ་
སྟོང་ཕྲག་གཅིག་དང་། དྲི་ཟ་གྲུལ་བུམ་སྲིན་པོ་མི་དང་མི་མིན་ལ་སོགས་པ་ལྔ་བརྒྱ་
ཡང་སངས་རྒྱས་པའི་སར་བྱོན་པས། རྡོ་རྗེ་ཕག་མོའི་ཐུགས་ཀྱི་ཟུངས་ཁྲག་ལྟར་
གྱུར་པའི། མཁའ་འགྲོའི་ཐུགས་ཀྱི་ཐིག་ལེ་དགའ་རབ་རྡོ་རྗེའི་གསང་བའི་མན་
ངག་སྟེ། རིག་འཛིན་ཐུགས་ཀྱི་ཐིག་ལེ་དང་། ཨོ་རྒྱན་པདྨའི་གདམས་པ་ཀུན་གྱི་སྙིང་
པོར་གྱུར་པའི། པདྨ་ཐུགས་ཀྱི་ཐིག་ལེ་ཞེས་གྲགས་སོ། །བསྐལ་པ་བཞི་པར། རིག་
འཛིན་ཁྲག་འཐུང་ལས་ཀྱི་དཔའ་བོ་དེས། ཡང་གསང་ཊཀྐིའི་ཐུགས་ཐིག་ཁྲིད་ཡིག་
མཐིང་ཤོག་གསེར་གྱི་ཡི་གེ་ཅན་དེ། ངོ་མཚར་བའི་བརྡ་རིས་སུ་ཕབ་པས་དེང་སྐབས་
དུས་བབ་ཏུ་ཤར་བའི་ཕྱིར་དུ་ཞལ་ལུང་མཛད་པའོ། །སྐྱབས་འགྲོའི་ནང་། སྟོན་པ་
དྲི་མ་མེད་པའི་སློབ་མ་དྲང་སྲོང་ཁྱབ་འཇུག་དང་། དྲག་སྦྱིན་གཉིས་ཡོད་པ་ལ། ཁྱབ་
239



་ མདོ་མཁྱེན་བརྩེའི་གསུང་འབུམ།
འཇུག་གི་ སྟོན་པ་དྲི་མེད་གཅིག་ལ་སྐྱབས་གནས་དང་རེ་ས་བཅས་ནས་ཡང་
གསང་ཐུགས་ཐིག་ཁོ་ན་ཉིད་ལ་ཡིད་གཉིས་མེད་པར་བཏོན་པས། རྫུ་འཕྲུལ་ཡ་
མ་ཟུང་ཐོབ། འོད་ལུས་འབྲས་བུ་མངོན་དུ་གྱུར་ཅིང་། མི་ཚེ་གཅིག་གི་ཐོག་ཏུ་སངས་
རྒྱས་ཀྱི་སར་གཤེགས་སོ། །ཡང་དྲང་སྲོང་དྲག་སྦྱིན་ཞེས་པས། སྟོན་པ་དྲི་མེད་འདི་
ལས་ཀྱང་སངས་རྒྱས་བཟང་པོ་གཅིག་ཡོད་བསམ་པའི་ལོག་ལྟ་ཡིད་གཉིས་འཕྱང་
མོ་ཉུག་ཏུ་བསྐྱེད་པ་དང༌། ཡང་གསང་ཐུགས་ཐིག་ལས་ཀྱང་། གཞན་དུ་ཆོས་བཟང་
པོ་ཡོད་བསམ་པའི་ཡིད་གཉིས་ཐེ་ཚོམ་སྤང་ལེན་བྱས་པའི་ཕྱིར། སྐྱེ་བ་ཉི་ཤུ་རྩ་གཅིག་
བར་དུ་སངས་མ་རྒྱས་སོ། །སེམས་བསྐྱེད་ཁྲིད་རྐང་ནི། མེ་ཏོག་འདམ་མཛེས་ཡུལ་
གྱི་སྟོན་པ་དྲི་མ་མེད་པའི་སློབ་མའི་ནང་། ན་ཚོད་གཞོན་དུས་ནས་གཞན་ལ་ཕན་དོན་
ཁོ་ན་ཉིད་མཛད་པའི་ཕྱིར། ཁྱེའུ་ཀུན་སྐྱོང་ཞེས་པ་དང་། དྲང་སྲོང་བུ་མོ་ཡིད་ལས་
སྐྱེས་ཞེས་པ་གཉིས་ཡོད་པས། སྟོན་པ་དྲི་མ་མེད་པ་འཁོར་བཅས་མེ་ཏོག་འདམ་
མཛེས་ཡུལ་གྱི། ཆོས་ལ་བར་ཆད་བྱེད་པར་ཐ་གྲུ་ཁོང་མོ་འཇིགས་ཡུལ་ནས་གྱད་
དམག་འབུམ་ཕྲག་འོང་བ་ལ། སྟོན་པ་དྲི་མེད་ཀྱིས་ལུང་བསྟན་ནས། བདག་གི་
འཁོར་དུ་ཆོས་ལ་བར་ཆད་མེད་པར་གྱོད་དམག་ཟློག་པར་བྱེད་པ་དེ། འགྲོ་དོན་ཕན་
ཐོགས་པར་གསུང་པར་འཁོར་འབུམ་ཕྲག་ནང་གི་ཀུན་སྐྱོང་དང་། དྲང་སྲོང་བུ་མོ་
ཡིད་ལས་སྐྱེས་གཉིས་གཞན་ཕན་དོན་ཆེད་གྱད་དམག་གཡུལ་དུ་སོང་ནས་བརྒྱ་
དང་ལྔ་བཅུ་བསད་བསྒྲིལ་བཏང་བའི། གྱད་དམག་ཐམས་ཅད་ཕར་བཟློག་ནུས་
ནས། སླར་ཀུན་སྐྱོང་དང་། དྲང་སྲོང་གི་བུ་མོ་ཡིད་ལས་སྐྱེས་གཉིས་ཀྱིས་སྟོན་པ་
240



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
དྲི་མེད་འཁོར་ཐམས་ཅད་ཆོས་ལ་བར་ཆད་མེད་པ་དང་གཞན་ཕན་དོན་དུ་མར་
མཛད་ཕྱིར། ཚེ་གཅིག་གིས་འཇའ་ལུས་གྲུབ་པར་བྱོན་ནོ། །གྱད་དམག་གང་བསད་
ཐམས་ཅད་ལྷ་དགའ་ལྡན་གྱི་ཡུལ་དུ་སྐྱེ་བ་བླང་ངོ༌། །དེ་རྗེས་མེ་ཏོག་འདམ་མཛེས་
ཀྱི་ཡུལ་དུ་སྟོན་པའི་འགྲོ་དོན་རྫོགས་ནས་འོག་མིན་བདེ་ཆེན་གྱི་ཞིང་དུ་གཤེགས་
པའི་ཚེ། སླར་ཡང་ལྷ་དགའ་ལྡན་གྱི་ཡུལ་དུ་སྟོན་པ་དྲི་མེད་ཀྱིས་ཆོས་གསུངས་ནས།
གྱད་དམག་བརྒྱ་དང་ལྔ་བཅུ་ལ་སོགས་སངས་རྒྱས་འགྲུབ་པའོ། །ཚོགས་བསགས་
མཎྜལ་གྱི་ཁྲིད་རྐང་ནི། མེ་ཏོག་འདམ་མཛེས་ཡུལ་སྟོན་པ་དྲི་མེད་འཁོར་སློབ་མའི་
ནང་། རབ་འབྱེད་དང་། ལམ་རབ་ཞེས་པ་གཉིས་ཡོད་པས། ༈ རབ་འབྱེད་བྱ་བ་
དེ་ནི་ཤིན་ཏུ་ཕྱུག་པོ་ཞིག་གི་བུ་གྱུར་པས་དེ་ལ། སྟོན་པ་དྲི་མེད་ཀྱིས་ལུང་བསྟན་
ནས། ཁྱོད་རབ་འབྱེད་ཀྱིས་སྦྱིན་པ་ཁོ་ན་བྱེད་དགོས་ཞེས་གསུང་མཛད་པས། དེས་
ཟས་ནོར་ཐམས་ཅད་སྦྱིན་པ་ཁོ་ན་ཉིད་དུ་བྱས་པས། འཕྲལ་སྤྲང་པོ་གསུམ་དང་
འཕྲད་ནས་ཁྱོད་རྣམས་སུ་ཡིན་སྨོས་པ་ལས། ༈ བདག་ཉིད་རྣམས་ནི་རྣམ་པ་ཉེས་
བྱས་དབང་གིས་རྒྱལ་པོའི་བཙོན་པ་ཡིན་ཏེ། གསེར་སྲང་བརྒྱ་སྤྲད་རྒྱུ་མ་ལགས་
ན་སྲོག་གི་ཐོག་ཏུ་འགྲོ་བ་ཡིན་ཞེས་པས། རབ་འབྱེད་ཀྱིས་ཟས་ནོར་ཐམས་ཅད་
ཟད་མཐར་གཏུགས་པས། གསེར་སྦྱིན་རྒྱུ་མ་མཆིས་པར། སྙིང་རྗེ་བསྐྱེད་ནས་ཁོ་
རང་གི་ལུས་བཙོང་སར་སོང་བའི། མི་རྣམས་ཀྱིས་ཁྱོད་རིགས་མཐོན་ཞིག་ཏུ་
འདུག་པས་ཁྱོད་ལུས་མི་ཉོ་ཞེས་སོ། །དེ་ཕྲལ་དབང་པོ་བརྒྱ་བྱིན་བྱོན་ནས། རབ་
འབྱེད་ཁྱོད་ཀྱི་སྙིང་དེ་གསེར་རིན་ཕུད་ཅིང་སྦྱིན་དགོས། གསེར་ནི་སྦྱིན་ཆོག་གསུང་
241



མདོ་མཁྱེན་བརྩེའི་གསུང་འབུམ།
ནས། གསེར་སྲང་བརྒྱ་དེ་སྤྲང་པོ་གསུམ་ལ་བྱིན་པས། རབ་འབྱེད་དགའ་བས་
སྙིང་ཁར་གྲིས་གཤགས་ནས་སྙིང་ཕུད་བསམ་པ་ལ། བརྒྱ་བྱིན་གྱིས་ཁྱོད་རིགས་ཅན་
བྱང་ཆུབ་སེམས་དཔའ་ཞིག་རེད་གསུང་ནས། བརྒྱ་བྱིན་གྱིས་ལག་པ་ནམ་མཁར་
བསྟན་ཏེ། བདུད་རྩིའི་བུམ་པ་གཅིག་བབ་པའི་རབ་འབྱེད་ཀྱི་བྲང་བཀས་པ་ལ་བྱུག་
མ་ཐག་སོས་སོང་ངོ་། །ཚོགས་བསགས་དེ་ལྟར་བྱས་པའི་སྟོན་པ་ཐུགས་དགོངས་
ཡོངས་སུ་རྫོགས་སོ། ༈ ཡང་ལས་རབ་ཞེས་པ་རྒྱལ་པོ་ཞིག་གི་སྲས་སུ་ཡིན་ཏེ།
སྟོན་པ་དྲི་མེད་ཀྱི་སྤྲུལ་པ་རི་དྭགས་ཀྲི་ཎ་ཤ་རའི་ལུང་བསྟན་ནས། ཁྱོད་ལས་རབ་
ཀྱིས་སྐྱེ་འགྲོ་སེམས་ཅན་ཐམས་ཅད་སྲོག་སྐྱོབ་ཀྱི་ལས་སྤྱོད་དང་། སླད་སྟོན་པ་ང་
ཡིས་ཞལ་གཟིགས་ཡོད་ཅིང་། སྲོག་སྐྱོབ་ཀྱི་འབྲས་བུ་འཐོབ་གསུངས་ནས། སྐྱེ་
འགྲོ་སེམས་ཅན་ཐམས་ཅད་སྲོག་སྐྱོབ་ཁོ་ན་ཉིད་དུ་བྱས་པས། ཉམས་ང་བའི་མི་
ཞིག་དང་འཕྲད་ནས། མི་དེའི་ལུས་ཐམས་ཅད་འབུ་སྲིན་མཆུ་རྣོན་མང་པོས་ཟོས་
པའི་ནད་པ་ཞིག་ཡིན་ཏེ། དེས་ཞུས་པ། བདག་གི་ལུས་ཀྱི་འབུ་སྲིན་ཐམས་ཅད་
གཅིག་ཀྱང་མི་འཆི་བར་ཕུད་ནུས་ན་ཕན་ཐོགས་ཤིང་། ཁྱོད་སྲོག་སྐྱོབ་ཀྱི་འགྲོ་དོན་
རྫོགས་ཞེས་ཏེ། ལུས་ལ་འབུ་མི་འཆི་བ་ནི་མ་ཉན་པས། ལས་རབ་ཀྱིས་འདི་དག་
བསལ་དགོས་བསམ་པས་མིག་བཙུམས་ནས་ལྕེས་ལྡག་པ་ལ། ཉམ་ང་བ་དེ་སྟོང་
པ་མེད་དུ་སོང་བའི་ལྕེ་ས་ལ་ཐུག་པས། འཕྲལ་དུ་མིག་ཕྱེས་ཤིང་བལྟས་ཚེ། སྟོན་
པ་རི་དྭགས་ཀྲི་ཎ་ཤ་ར་མདུན་དུ་བྱོན་ནས། ཁྱོད་ཀྱི་བག་ཆགས་དག་པ་ཡིན་ནོ་
གསུངས་ནས། གདམས་ངག་བསྟན་ཅིང་ངོ་སྤྲོད་མཛད་པས་སངས་རྒྱས་ནས་སེམས་
242



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཅན་གྱི་དོན་དཔག་ཏུ་མེད་པར་མཛད་དོ། །ཉམས་ཆག་སྒྲིབ་སྦྱངས་ཀྱི་ཁྲིད་རྐང་ནང་།
རྒྱ་གར་གྱི་ཕྱོགས་གཅིག་ན་དུག་མཚོ་ཁོལ་མ་ཞིག་ཡོད་པ། དེ་ཡི་ཁ་ལ་སྲིན་པོའི་
གནས་བཅས་ཡོད་པས། དེའི་ཐག་ཉེར་མིའི་རྒྱལ་ཁབ་གསུམ་ཡོད་པ་སྡེ་འཁོར་འགྲིམ་
འགྲུལ་ཐམས་ཅད་སྲིན་པོ་རྣམས་ཀྱིས་བཟུང་ཞིང་། དུག་མཚོའི་ནང་དུ་འཕང་བས།
དུག་ཆུ་ཚ་བའི་ངད་ཀྱིས་ཤ་རུས་ཐ་དད་དུ་བྲེལ་ཞིང་ཚོས་སུ་འདུག་ཚེ། ཡང་དུག་
མཚོའི་འགྲམ་དུ་སྨན་མཚོ་གཅིག་ཡོད་པ་དེའི་ནང་དུ་བསྒྱུར་ཅིང་། སྲིན་པོས་ཟོས་
ཚེ་བཅུད་ལྡན་ཤེད་ཆེན་དུ་གྱུར། དེ་བཞིན་དུ། རྒྱལ་པོའི་འཁོར་ཐམས་ཅད་སྲིན་པོས་
བཟའ་བ་ཁོ་ན་ཉིད་དུ་བྱས་མཐར་ཡུལ་གྲུ་བཅོམ་ནས། སྲིན་པོ་འཕྲད་འཇོམས་ཞེས་
གྲགས་སོ། །དེས་ཡུལ་དུ་རྒྱལ་པོ་འཁོར་བཅས་ཆ་ཤས་ཙམ་ལས། མི་ལུས་པར་
ཕ་རོལ་བྲོས་སོང་བའི་ཁད་དུ། ནགས་ཁྲོད་ཀྱི་སྟོན་པས་སྤྲུལ་པ་བསམ་གཏན་སྒོམ་
པ་རུ་བཞུགས་པའི། འཁོར་སྤྲེའུ་གཅིག་དང་འཕྲད་ནས། དེ་ལ་ངེད་རྣམས་སྲིན་པོས་
ཟ་རེས་སུ་བབ་པའི་ཕྱིར་བྲོས་འགྲོ་བ་ཡིན་སྨོས་པ་ལ། སྟོན་པའི་འཁོར་གྱིས་སྟོན་
པ་སྤྲུལ་པ་བསམ་གཏན་སྒོམ་པ་དེ་ལ་ཞུས་པས། སྟོན་པས་སྙིང་རྗེ་བསྐྱེད་ནས་རྒྱ་
མཚོའི་ཁ་ལ་བྱོན་པའི་ཚེ། སྟོན་པ་ཡང་སྲིན་པོས་བཟུང་ཞིང་དུག་མཚོའི་ནང་དུ་འཕང་
པས། སྟོན་པ་བྱམས་པ་ཆེན་པོའི་ཏིང་ངེ་འཛིན་ལ་བཞུགས་པས། དུག་མཚོའང་
སྨན་མཚོར་བསྒྱུར་བ་དང་། ཚ་བའང་ཆུ་འཁྱགས་སུ་བཏང་བའི་སྲིན་པོས་བསད་
ཚད་ཀྱི་སེམས་ཅན་ཐམས་ཅད་ངན་སོང་ལས་གྲོལ་ནས་ལྷ་གནས་སུ་དྲངས། ལྷ་
རྣམས་ཀྱིས་མེ་ཏོག་གི་ཆར་ཕབ། ནགས་ན་གནས་པའི་འཁོར་ཐམས་ཅད་འདུས་
243



མདོ་མཁྱེན་བརྩེའི་གསུང་འབུམ།
ནས་ཆོས་དཔག་ཏུ་མེད་པ་གསུང་ཞིང་། སྲིན་པོ་ཡང་འགྱོད་པ་སྐྱེས་ཏེ་བྱང་ཆུབ་
ཀྱི་སེམས་དང་ལྡན་པ་ཞིག་ཏུ་བསྒྱུར་ནས། སྟོན་པའི་བྱིན་མཐུས་སྲིན་པོ་སོགས་
ཐམས་ཅད་སངས་རྒྱས་སུ་དཀྲིས་པའོ།། །།
ཐུན་མིན་དྲང་སྲོང་གདམས་པ་འབོགས་པ་ནི༔ ཡན་ལག་ལྔ་ཁྲུས་བྱས་ལ་
གོས་གཙང་གྱོན༔ སློབ་དཔོན་དྲུང་དུ་པུས་གཙུགས་ཐལ་མོ་སྦྱར༔ ཞི་དུལ་མོས་
གུས་དད་པ་རྩེ་གཅིག་གིསཿ སློབ་དཔོན་བདག་ལ་དགོངས་སུ་གསོལཿ བདག་
ཅག་འཁོར་བའི་གནས་སུ་འཁྱམསཿ ད་ནི་ཁྱོད་ཀྱི་རྗེས་སུ་འཇུག ཐུགས་རྗེས་
དགོངས་ལ་བཟུང་དུ་གསོལ༔ དེ་ནས་ལུས་ཀྱི་སྲོག་མི་བཅད མ་བྱིན་པ་ཡི་ནོར་
མི་ལེན༔ གནས་མིན་ལོག་པར་མི་གཡེམ་ཞིང༔ ངག་གི་གཞན་ལ་གནོད་པའི་རྫུན
ཕྲ་མར་འཇུག་དང་ཚིག་རྩུབ་སྤངས ཡིད་ཀྱིས་གཞན་ལ་བརྣབ་སེམས་དང༔ གནོད་
སེམས་ཆོས་ལ་ལོག་པར་ལཿ ལམ་འདིར་ཐེ་ཚོམ་ཡོངས་སྤངས་ཤིང༔ དགེ་བཅུའི་
ཁྲིམས་ལ་གནས་བྱའོ༔ ལན་གསུམ་བརྗོད་ཅིང་སློབ་དཔོན་གྱིསཿ བུ་ཁྱོད་སྡོམ་པ་
རྒྱུད་ལ་གནསཿ ཐབས་མཆོག་འདི་ལས་མ་འདའ་ཞིག ལན་གསུམ་ལེགས་སོ་
ལན་གསུམ་བརྗོད༔ བྱིན་གྱིས་བརླབས་པའི་རྟགས་གནང་ངོ༔ ཐེག་ཆེན་བྱང་ཆུབ་
སེམས་དཔའ་ཡི བསླབ་པ་སྦྱིན་ཚེ་སྣང་གསལ་ཐོགསཿ སྟ་གོན་རིམ་པར་སྔོན་
སོང་ནས༔ ཧོ་སྟོན་པ་རྡོ་རྗེ་སློབ་དཔོན་དཔལ༔ ཕྱོགས་བཅུའི་སངས་རྒྱས་བྱང་
སེམས་བཅསཿ བླ་མ་ཡི་དམ་མཁའ་འགྲོ་མ༔ ཀུན་ནས་བདག་ལ་དགོངས་སུ་
གསོལཿ བདག་མིང་ཆེ་གེ་མོ་སྟེ མཁའ་ཁྱབ་སེམས་ཅན་ཀུན་དོན་དུ༔ བྱང་ཆུབ་
244



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
མཆོག་ཏུ་སེམས་བསྐྱེད་དོ༔ མ་བསྒྲལ་མ་གྲོལ་དབུགས་མ་དབྱུང༔ སྐད་ཅིག་
གཅིག་གི་བྱེ་བྲག་གིས༔ སངས་རྒྱས་ས་ལ་འགོད་པར་བགྱི༔ བྱང་ཆུབ་སེམས་ནི་
བླ་མེད་པཿ མར་གྱུར་མཁའ་མཉམ་སེམས་ཅན་ཁམསཿ ཀུན་གྱི་རྒྱུད་ལ་གནས་
པར་བྱ༔ དཔའ་བོ་ཁྱེད་ཀྱི་ཐུགས་སྐྱེད་སྟོབས༔ བདག་གི་རྒྱུད་ལ་གནས་པར་བྱ༔
འཁོར་བའི་རྒྱ་མཚོ་མ་སྟོངས་པར༔ བདག་གིས་འགྲོ་བའི་དོན་སྤྱོད་ཅིང༔ ལོག་ལྟ་
སྒྲོ་སྐུར་ངན་སོང་གི སྡུག་བསྔལ་སྡིག་ལྟུང་ཅི་བྱུང་ཡང༔ སྐྱོ་སུན་ངལ་དུབ་ཀུན་
སྤོང་ཞིང༔ ཆོས་དང་ལུས་སྲོག་ཕངས་མེད་བློསཿ སེམས་ཅན་དོན་རབ་བྱེད་པ་ཡི༔
སྨོན་འཇུག་དོན་དམ་བྱང་སེམས་བསྐྱེད༔ སྟོན་པ་བླ་མེད་བླ་མ་ཡིས༔ སེམས་
དཔའ་ཆེན་པོར་བདག་བཟུང་ནས༔ དོན་གཉིས་ལྷུན་གྱིས་འགྲུབ་པར་ཤོག ལན་
གསུམ་བརྗོད་ཅིང་སློབ་དཔོན་གྱིསཿ ཨེ་མ་བུ་མཆོག་སེམས་དཔའ་ཆེ ཇི་ལྟར་
བླང་བའི་བསླབ་པ་ལསཿ ནམ་ཡང་འདའ་བར་མི་བྱའོ༔ རྩ་བ་ལྔ་ལ་ཡང་དག་
གནས༔ སེམས་ཅན་དོན་དུ་སྲོག་གཏོང་ན༔ བཅས་པའི་ཁྲིམས་ཀྱང་སྨོས་ཅི་དགོས
འདི་ནི་ཐབས་ཀྱི་མཆོག་ཡིན་ནོ༔ ལན་གསུམ་གསུངས་ཤིང་ཞུ་བ་པོསཿ ལེགས་
སོ་བཀའ་དྲིན་འཁོར་མེད་རྗེ༔ བསླབ་པ་དག་ལ་བདག་གནས་ཤིངཿ བྱང་ཆུབ་
བར་དུ་མི་འབྲལ་ལོ༔ མིང་འདོགས་མེ་ཏོག་སྤྱི་བོར་བཅིངས སྤྲོ་བ་བསྐྱེད་ཅིང་
ཤིས་པ་བརྗོད༔ དགེའོ།། །།
245



ཡང་གསང་ཐུགས་ཐིག་ཁྲིད་ཡིག་སྐོར།
ཉ༽
-
ཨཱ༔ ཡང་གསང་མཁའ་འགྲོའི་ཐུགས་ཐིག་ལས༔
གནད་བྱང་ལུང་བསྟན་
ཆེན་མོ་བཞུགས་
247



མདོ་མཁྱེན་བརྩེའི་གསུང་འབུམ།
བློ༔ སྐུ་གསུམ་སྟོན་པ་མཆོག་ལ་འདུད༔ རྒྱ་གར་ཡུལ་གྱི་གནས་མཆོག་ནསཿ མཆོད་
རྟེན་བདེ་བྱེད་བརྩེགས་པ་རུ༔ སློབ་དཔོན་ཤྲཱི་སེང་ཧའི་དྲུང༔ མ་མོ་མཁའ་འགྲོ་ཐམས་
ཅད་འདུསཿ དམ་ཅན་དྲེགས་པ་སྡེ་བརྒྱད་ཚོགསཿ སྤྲིན་ལྟར་གཏིབ་ཅིང་ཕྲིན་ལས་
བསྒྲུབསཿ ཚོགས་ཀྱི་མཆོད་པ་དཔག་མེད་ཕུལ བདག་ཉིད་པདྨ་ཐོད་ཕྲེང་ལཿ ཡང་
གསང་གདམས་པ་གཏད་པའི་ཚེ༔ ཁྲི་སེང་ཧས་འདི་སྐད་གསུངསཿ ཀྱེ་མཿ ཡེ་ཤེས་
དབྱིངས་ཀྱི་མཁའ་འགྲོ་མ༔ འདུས་པའི་འཁོར་ཚོགས་ཐམས་ཅད་དང༔ པདྨ་ལས་
འཁྲུངས་སྤྲུལ་པའི་སྐུ༔ རྡོ་རྗེ་ཐོད་ཕྲེང་བདག་ལ་གསོན༔ ཆོས་ལོངས་སྤྲུལ་སྐུའི་
སངས་རྒྱས་ཀྱི༔ དགོངས་པ་གཏད་ཅིང་བྱིན་གྱིས་བརླབས༔ ཤཱཀ་ཐུབ་རྒྱལ་བའི་
བསྟན་པ་འདིརཿ གསང་སྔགས་རྡོ་རྗེ་ཐེག་པ་དངཿ ཁྱད་པར་ཨ་ཏི་རྫོགས་པ་ཆེ༔
ཡང་གསང་བླ་ན་མེད་པའི་ཆོས༔ ཐུགས་ཀྱི་ཐིག་ལེ་ཞེས་བྱ་བ༔ དབང་རབ་སྐལ་
བར་ལྡན་པ་ལ མ་འོངས་དུས་སུ་སྟོན་པ་སྟེ མཁའ་སྤྱོད་སྤྲུལ་པའི་ཞིང་ཁམས་
ནས ཌཀྐི་ལས་ཀྱི་དབང་མོ་ཆེས༔ དབང་བཞི་ཡེ་ཤེས་རྫོགས་པར་བསྐུརཿ སྟོན་
པ་དྲི་མ་མེད་པ་དངཿ དགའ་རབ་དཔའ་བོས་དོན་བརྒྱུད་ཀྱི གདམས་པ་ཁྱེད་ལ་
གཏད་པ་བཞིན ཚིག་གི་བརྒྱུད་པ་བདག་གིས་བཤད༔ ཆོས་ལོངས་སྤྲུལ་པའི་
སྟོན་པ་ཡིས༔ རྫོགས་ཆེན་དོན་སྟོན་འཛམ་གླིང་གི༔ གདུག་པ་འདུལ་བར་རབ་
བསྔགས་པ༔ པདྨ་ཐོད་ཕྲེང་ཁྱོད་གཅིག་པུརཿ དེང་འདིར་རྡོ་རྗེ་རྒྱལ་པོ་རུ༔ དབང་
བསྐུར་དབུགས་དབྱུང་གཟེངས་བསྟོད་ཅིང༔ གསང་མཚན་རྡོ་རྗེ་དྲག་པོ་རྩལཿ ཨ་
ལ་ལ་ཧོ་ངོ་མཚར་ཆེ༔ ཞེས་གསུངས་ཐུགས་ཀའི་འོད་ཟེར་གྱིསཿ སྐུ་གསུམ་ཞིང་
་་་་24s
248



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཁམས་རབ་འབྱམས་བསྐུལ༔ རྩ་གསུམ་དཔའ་བོ་ཌཱཀྐིའི་ཚོགས༔ ཞིང་དེར་མངོན་
པར་སྤྱན་དྲངས་ནསཿ རྒྱལ་བ་སྲས་བཅས་སྤྲིན་ལྟར་འདུསཿ དེ་ཚེ་དྲི་མ་མེད་པ་
ཡིསཿ ཐུགས་ལས་འོད་ཟེར་སྣ་ལྔ་འཕྲོསཿ ཞིང་ཁམས་ཀུན་གྱི་བྱིན་རླབས་བསྡུས
མ་དག་སེམས་ཅན་སྒྲིབ་པ་སྦྱངས༔ སླར་ཡང་ཤྲཱི་སེང་ཧར་འདུས༔ རྡོ་རྗེ་ཕག་མོས་
འདི་སྐད་གསུངས༔ སྟོན་པ་མཆོག་དང་འཁོར་གྱི་ཚོགསཿ འདུས་ཤིང་བརྡ་ཆོས་
ཨེ་མ་ཧོ༔ རྒྱལ་སྲས་པདྨ་ཐོད་ཕྲེང་ལཿ ཡང་གསང་ཐུགས་ཀྱི་ཐིག་ལེ་ཡི༔ གནད་
ཀྱི་ལུང་བྱང་བསྟན་དུ་གསོལ༔ ཅེས་གསུངས་ཤྲཱི་སེང་ཧ་ཡིསཿ འབྲུ་ཚུགས་སྤྱན་
གཉིས་མཁའ་ལ་གཟིགསཿ ཚངས་པའི་དབྱངས་ཀྱིས་འདི་སྐད་གསུངསཿ ལེགས་
པར་གསོན་དང་ཐོད་ཕྲེང་རྩལཿ འདི་ནས་ཟ་ཧོར་ཡུལ་དུ་གཤེགས༔ རཱ་ཛ་བདུད་
ཀྱིས་སྙིང་བསླུས་པཿ གཙུག་ལག་འཛིན་ཞེས་བྱ་བ་ལཿ རྡོ་རྗེ་ཕག་མོའི་ཐུགས་
ལས་སྤྲུལ༔ ཚེ་འཛིན་ཏཱ་རེ་དཀར་མོ་ཉིད༔ མེ་ཏོག་མནྡྷ་ར་བ་ཞེས༔ མཁའ་འགྲོའི་
མཚན་རྟགས་ཚང་བ་ཡི༔ སྲས་མོ་ཡ་མཚན་མཆོག་གྱུར་འདི༔ ཁྱེད་ཀྱི་གཟུང་མ་
མཆོག་ཡིན་ཏེ༔ ཐབས་མཁས་རྫུ་འཕྲུལ་སྣ་ཚོགས་ཀྱིས༔ དབང་དུ་སྡུས་ལ་དམ་
ཆོས་སྟོན༔ ལོག་འདྲེན་བདུད་དཔུང་ཁ་དར་བས༔ ཁྱེད་ལ་ཉམས་ཉེས་སྣ་ཚོགས་
འབྱུངཿ སྐུ་གསུམ་སྟོན་པའི་སངས་རྒྱས་དངཿ མཁའ་འགྲོ་རྒྱ་མཚོས་སྐྱོབ་པར་ངེས
ལས་ཅན་དག་པའི་འཁོར་བདུན་འབྱུང༔ སྙན་རྒྱུད་ཡི་གེ་མེད་པར་སྟོན༔ འོད་སྐུར་
དེངས་བ་ཐེ་ཚོམ་མེདཿ དེ་ནས་མཐའ་འཁོབ་བྷོ་ཊའི་ཡུལཿ འཇམ་དབྱངས་སྤྲུལ་
པའི་རཱ་ཛ་ནི༔ ཁྲི་སྲོང་ལྡེ་བཙན་ཞེས་བྱ་བ༔ ཁྱོད་དང་ལས་ཀྱི་འབྲེལ་བས་བསྡུས༔
249



མདོ་མཁྱེན་བརྩེའི་གསུང་འབུམ།
ང་སྤྲུལ་ཁ་ཆེའི་ཡུལ་དུ་ནི༔ བྷོ་དྷི་སཏཱ་ཞེས་བྱ་བའི༔ ཁྱོད་ཀྱི་ཕྲིན་ལས་བྱ་བ་བྱེད༔
མཁན་སློབ་ཆོས་གསུམ་གངས་ཅན་དུ༔ འཛོམས་ཚེ་གསང་སྔགས་རྒྱ་ཆེར་དརཿ
དཔལ་གྱི་བསམ་ཡས་ཞེས་བྱ་བར༔ གཙུག་ལག་བཞེངས་ཤིང་སྔགས་སྡེ་བཙུགས
མདོ་སྔགས་བཤད་སྒྲུབ་རྒྱས་བའི་ཚེ༔ ལྷ་སྲིན་སྡེ་བརྒྱད་དྲེགས་པའི་ཚོགས བཀའ་
རྟགས་ཕྱག་རྒྱས་ཟིལ་འོག་ནོན༔ མཁར་ཆེན་བྷེ་གང་ཞེས་བྱ་བར༔ རྡོ་རྗེ་ཕག་མོའི་
ཕྲིན་ལས་སྤྲུལ༔ ཏཱ་རེ་སྒྲོལ་ལྗང་མིའི་སྲིད་བཟུང༔ མཚོ་རྒྱལ་ཞེས་བྱ་རྡོ་རྗེའི་རིགས
ཁྱོད་ཀྱི་གཟུང་མའི་མཆོག་ཡིན་ཏེ༔ དེ་ལ་ཨ་ཏིའི་ཆོས་འདི་གཏོད༔ ཁྲི་སྲོང་ལྡེའུ་
བཙན་སྐྱོས་ཆུང་ཞིང༔ གདོང་དམར་སྲིན་མོ་སྤྲེའུ་ཡི རིགས་རྒྱུད་བོད་རྣམས་བྱ་
བྱེད་མང བསྒྱུར་སླ་ཁོང་ཁྲོ་གདུག་སེམས་ལྡན༔ དམ་ཚིག་གཙང་མ་མི་ཐུབ་པའི
ལོག་ལྟ་སྒྲོ་སྐུར་སྣ་ཚོགས་འབྱུང༔ ཁྱད་པར་མེ་ཏོག་འདམ་མཛེས་ཁྲོད༔ སྟོན་པ་
དྲང་སྲོང་ཐུགས་དཀྲུགས་ཤིངཿ ཉི་མ་སྣང་བྱེད་རི་བོ་ལཿ སློབ་དཔོན་དགའ་རབ་
རྡོ་རྗེའི་དྲུང སྨོན་ལམ་ལོག་པའི་ཕོ་མོ་བདུན༔ བོད་ཀྱི་རྒྱལ་པོ་བཙུན་མོ་དང༔ དབང་
ཆེན་བློན་པོའི་ཚུལ་སྐྱེས་ནས ཁྱེད་ཀྱི་བསྟན་ལ་སྡང་འགྱུར་ཞིང༔ གནོད་འཚེ་བསམ་
སྦྱོར་རླུང་ལྟར་འཚུབསཿ སྦྱོར་སྒྲོལ་མང་པོའི་སྒོ་འགོག་ཅིང༔ ལེགས་པའི་རྟེན་འབྲེལ་
སྣ་ཚོགས་བཤོལ༔ གནོད་སྦྱོར་མང་པོའི་སྣ་འདྲེན་ཞིང༔ སེམས་ཅན་བསོད་ནམས་
དམན་པ་དག དེ་དག་རྗེས་སུ་འབྲང་བའི་ཕྱིརཿ ཁྱོད་དང་དམ་ཚིག་ཉམས་པའི་
རྐྱེན༔ བསྟན་པར་འཕེལ་འགྲིབ་སྣ་ཚོགས་འབྱུངཿ རྣམ་པར་སྣང་མཛད་ཐུགས་ལས་
སྤྲུལཿ སློབ་དཔོན་འཇམ་དཔལ་བཤེས་གཉེན་གྱིསཿ སྤྲུལ་བསྒྱུར་བ་གོར་ཨེ་རུང་
I
，
250



ཡང་གསང་ཐུགས་ཐིག་ཁྲིད་ཡིག་སྐོར། ༡༽
དུ༔ བི་རོ་ཙ་ན་ཞེས་བྱ་བ༔ ཁྱོད་ཀྱི་རྣམ་བཞིའི་ཕྲིན་ལས་ཀྱི༔ ཞབས་ཏོག་སྒྲུབ་ཅིང་
བསྟན་པ་འཛིན༔ སྨོན་ལམ་ལོག་པའི་བདུད་བློན་གྱིས༔ གནོད་སྦྱོར་སྲོག་ལ་བར་
ཆད་རྩོམཿ རྒྱ་གར་ཡུལ་དུ་ཕྱིན་གྱུར་ན༔ སློབ་དཔོན་འཇམ་དཔལ་རྡོ་རྗེ་ཡིསཿ རྗེས་
བཟུང་འཇིགས་ཚོགས་དེ་ལས་སྐྱོབ༔ དེ་ཚེ་ཡང་གསང་སྟོན་པའི་བུ༔ བེ་རོ་ཆོས་
རྒྱལ་མཚོ་རྒྱལ་གཙོསཿ རྗེ་འབངས་ཉི་ཤུ་རྩ་ལྔ་ལཿ སྙན་བརྒྱུད་གསང་བའི་ཚུལ་
བསྟན་ན༔ རྟོགས་གྲོལ་དུས་མཉམ་མངོན་འཚང་རྒྱ བྷོ་ཊ་ཅོལ་ཆུང་བྱ་བྱེད་མང
ཉོན་མོངས་རགས་ཤིང་བདུད་སྤྲུལ་འཕེལཿ སྡུག་བསྔལ་འཚེ་བ་མང་བའི་ཕྱིར༔
གདམས་པ་ཁྱབ་གདལ་མི་སྤེལ་ཞིང༔ ཡུམ་ཆེན་འབྱུང་བཞིའི་དབྱིངས་རུམ་དང༔ བདེ་
ཆེན་མཁའ་འགྲོའི་ཐུགས་ཀློང་སྦོསཿ མི་ལོ་བརྒྱ་དང་ཉི་ཤུའི་བརཿ མཐའ་འཁོབ་
བོད་དུ་འགྲོ་དོན་སྤྱོད༔ སྦྱོར་སྒྲོལ་སྤྱོད་པ་སྣ་ཚོགས་པཿ མོན་བལ་འཇང་དང་སེང་
ཡུལ་དར༔ བོད་དུ་ཁོལ་བ་ཙམ་ལས་དཀའ༔ མཐའ་དབུས་གཏེར་གྱིས་བཀང་བའི་
མཐར༔ འདི་ནས་ནུབ་ཀྱི་ཕྱོགས་རོལ་ན༔ རྡོ་རྗེ་གདན་གྱི་ནུབ་བྱང་མཚམས༔ རྔ་
ཡབ་ལང་ཀའི་གནས་མཆོག་ཏུ༔ སྲིན་པོ་ཕོ་མོ་གདུག་སེམས་ཅན༔ འདོད་ཆགས་
ཞེ་སྡང་འཁྲུགས་པ་ལསཿ བོད་ཁམས་ཕུང་བར་བྱེད་པས་ན༔ ཁྱོད་ཀྱི་སྦྱོར་སྒྲོལ་
བླ་མེད་ཀྱིས༔ གནས་དེར་སོང་ལ་གསང་སྔགས་སྤྱོད༔ ཆོས་ལོངས་སྤྲུལ་པའི་ཞིང་
དུ་སྒྱུརཿ མཐའ་འཁོབ་འགྲོ་དོན་མ་རྫོགས་པརཿ སྤྲུལ་པས་འགྲོ་དོན་རྒྱུན་མི་ཆད
དེ་ནས་མི་རབས་བདུན་གྱི་མཐརཿ མངའ་བདག་རིགས་སུ་སྲིད་བཟུང་བ ཉི་མ་
འོད་ཟེར་ཞེས་བྱར་སྤྲུལཿ སྦས་པའི་ཟབ་གཏེར་སྒོ་འབྱེད་ཅིངཿ ཡོངས་དྲིལ་བདེ་
251



མདོ་མཁྱེན་བརྩེའི་གསུང་འབུམ།་་
གཤེགས་འདུས་པ་དངཿ བླ་རྫོགས་སྐོར་གསུམ་འགྲོ་དོན་སྤྱོད༔ རྡོ་རྗེ་ཕག་མོའི་
བརྣག་པའི་ཆོས, ཐིག་ལེ་སྐོར་གསུམ་རང་ཉམས་ལེན༔ ཁྱོད་ཀྱི་བརྒྱུད་འཛིན་
སྐྱོབ་པ་དང༔ བོད་ཀྱི་བདེ་སྐྱིད་ཉམས་པ་གསོས དཀར་ཕྱོགས་སྐྱོང་ཞིང་ནག་
ཕྱོགས་འདུལཿ མི་ལོ་དགུ་བཅུར་བོད་དུ་གནསཿ དེ་ནས་རྔ་ཡབ་གླིང་དུ་འོང༔ དེ་
ནས་མི་ལོ་བརྒྱ་ཕྲག་མཐར༔ དབུས་གཙང་དུག་ལྔའི་ཆོས་ཤིག་དར རྟོག་གེའི་ཐ་
སྙད་ཚིག་ལ་སྤྱོདཿ བདུད་ཀྱི་བློན་པོ་མང་འབྱུང་ཞིང༔ དམ་སྲི་སྤུན་དགུ་ཡན་པར་
ཤོརཿ ཆོས་དང་ཆོས་མིན་ལོག་པར་སྤྱོད༔ མཚོན་འཁྲུགས་དུག་སྦྱོར་དར་བའི་ཚེ
ཁྱོད་ཀྱི་སྤྲུལ་པའི་གར་བསྒྱུར་བ བོད་ཀྱི་རྗེ་བོའི་ཚུལ་ཉིད་དུ༔ ཟིལ་གནོན་དྲག་
པོ་རྩལ་ཞེས་པའི གསང་སྔགས་བསྟན་པའི་མེ་རོ་སློང༔ ཟབ་མོ་གཏེར་གྱི་རང་
ལུགས་སྐྱོང༔ མཐའ་འཁོབ་བོད་དང་རྒྱ་འཇང་ཡུལཿ གསང་སྔགས་བསྟན་པའི་ས་
བོན་འདེབས༔ ཆོས་མ་ཡིན་པ་ཚར་གཅོད་ཅིང༔ གདུག་པའི་དམ་སྲི་ཁ་ཤས་འདུལ
བླ་མེད་ཨ་ཏི་ཡོ་གའི་ཆོས༔ སྦས་པའི་ཚུལ་དུ་རང་ཉམས་ལེན༔ བསྐྱེད་རྫོགས་གདུལ་
བྱའི་དོན་སྤྱོད་ཅིང༔ བརྒྱད་ཅུ་གྱ་དགུ་བར་དག་ཏུ ཉིན་མཚན་བོད་ཀྱི་འགྲོ་དོན་
སྤྱོད༔ དེ་ནས་མཁའ་འགྲོའི་གླིང་དུ་འོང༔ བོད་ཀྱི་ལུང་བྱང་རྣམ་གསུམ་པོ༔ ཊཀྐིའི་
བརྡ་རིས་ཆེན་མོར་ཐོབ རྡོ་རྗེ་ཕག་མོའི་ཐུགས་ཀློང་སྦོས༔ ས་མ་ཡཱ༔ རྒྱ་རྒྱ་རྒྱ༔
དེ་ནས་དུར་ཁྲོད་བརྒྱད་དུ་སྤྱོད་པ་བྱས༔ ཟ་ཧོར་རྒྱལ་ཁམས་སྣ་ཚོགས་ཐབས་ཀྱིས་
བཏུལཿ ཨུ་རྒྱན་ཡུལ་དུ་རྫུ་འཕྲུལ་དཔག་མེད་བསྟན༔ མ་ར་ཏི་ཀར་ཚེ་ཡི་རིག་འཛིན་
བསྒྲུབས༔ སླར་ཡང་ཨ་སུ་ར་ཡི་བྲག་ཕུག་ཏུ༔ ཌཱཀྐིའི་གཙོ་གྱུར་དག་པའི་འཁོར་
252



ཡང་གསང་ཐུགས་ཐིག་ཁྲིད་ཡིག་སྐོར།་ ཉ༽
བདུན་ལཿ ཡང་གསང་ཐུགས་ཐིག་གདམས་པ་བསྟན་པའི་ཚེ༔ སྤྲེལ་ལོ་སྤྲེལ་ཟླ་
ར་བའི་ཚེས་བཅུའི་ཉིན༔ འཁོར་ཚོགས་རྣམས་ཀྱིས་མཆོད་པ་དཔག་མེད་འབུལ
བདེ་སྟོང་བདུད་རྩིའི་མཆོད་པ་དཔག་མེད་འབུལཿ ཌཀྐིའི་མ་ཚོགས་གླུ་གར་རོལ་
མོ་སྒྲོགས ང་ཉིད་ཉམས་ཀྱི་སྣང་བ་རབ་འུར་ཞིངཿ ཡེ་ཤེས་ཆེན་པོའི་ངང་དུ་འབྱམས་
ཀླས་ཚེ མནྡྷ་ར་བས་གསེར་གྱི་མཎྜལ་ཕུལཿ ཀྱེ་མ་སློབ་དཔོན་ཆེན་པོ་ལགས༔
གྲངས་མེད་བསྐལ་པའི་སྔོན་རོལ་ནསཿ སྐྱེ་འདི་བཟུང་བ་ཡན་ཆད་དུ༔ ལས་ངན་
སེམས་ཅན་བདག་འདྲ་བ རྗེས་སུ་བཟུང་བ་བཀའ་དྲིན་ཆེ ཁྱད་པར་ད་ལྟའི་ལུས་
འདི་རཿ རིགས་ངན་གདུག་པ་རྒྱལ་རིགས་སྐྱེས༔ ཉོན་མོངས་རགས་པའི་འཁོར་
གྱིས་བསྐོར༔ བྱང་ཆུབ་སེམས་བྲལ་བློན་དབང་བསྒྱུར༔ ལས་ངན་རྒྱུ་ལས་སློབ་དཔོན་
ལཿ གནོད་སྦྱོར་ཐུགས་སུན་སྣ་ཚོགས་བསགས རང་ཉིད་སྲོག་བྲལ་ལྟ་ཅི་སྨོས
འོན་ཀྱང་བླ་མའི་རྫུ་འཕྲུལ་གྱིས༔ ཐུགས་རྗེ་ཆེན་པོས་རྗེས་བཟུང་ནས༔ ངལ་གསོ་
བདེ་བར་དབུགས་འབྱིན་ཅིང༔ རྫོགས་ལྡན་དགའ་སྐྱིད་དཔལ་ལ་སྤྱོད༔ ཁྱད་པར་
བདག་ཅག་སྐལ་ལྡན་ཚོགས ཁྱོད་ཀྱི་བརྩེ་བས་རྗེས་བཟུང་ཞིང༔ ཡང་གསང་གདམས་
ངག་མཆོག་བསྟན་པ བཀའ་དྲིན་ཆེའོ་ཐུགས་རྗེ་ཅན༔ ཡང་གསང་གནད་ཀྱི་གདམས་
པ་འདི༔ བདག་ཅག་རྣམས་ཀྱི་དོན་ལགས་ཀྱང༔ ད་ལྟ་སྦས་པའི་ཚུལ་ཉིད་དུ༔ རང་
གི་ཉམས་སུ་ལེན་པ་ཙམཿ ཆོས་ཀྱི་རྩ་བ་བྱང་ཆུབ་སེམསཿ ཡིན་ནོ་ཁྱོད་ཀྱི་བཀའ་
ལགས་ན༔ མ་འོངས་ལྔ་བརྒྱའི་ཐ་མ་ལཿ སེམས་ཅན་སྡུག་བསྔལ་གྱིས་མནར་ཚེ༔
ཆོས་འདི་དར་བར་གསོལ་བ་འདེབས༔ གདམས་པ་མི་ནུབ་འཕེལ་རྒྱས་ཕྱིར༔ སེམས་
253



མདོ་མཁྱེན་བརྩེའི་གསུང་འབུམ།
ཅན་གྲོལ་བ་ཐུགས་རྗེས་ཟུང༔ དེ་ཡི་དུས་སྐབས་ཡོད་དམ་མེདཿ རྗེ་བཙུན་གུ་རུས་
གསུང་དུ་གསོལ༔ ཞུས་ཚེ་དགྱེས་པའི་རྣམ་འགྱུར་ཆེན་པོ་ཡིསཿ ཧ་ཧེའི་གད་རྒྱངས་
སྲིད་གསུམ་རབ་གཡོས་ཤིངཿ སྤྱན་གཉིས་འབྲུ་ཚུགས་ནམ་མཁའི་དབྱིངས་སུ་
གཟིགསཿ ཕྱག་རྒྱ་གར་གྱི་སྟངས་སྟབས་རབ་བསྒྱུར་ཅིངཿ ཨེ་མ་ཧོ༔ ལེགས་པར་
གསོན་དང་རིགས་བཟང་ཊཱཀྐི་མ བསྐལ་མང་ཚོགས་ཆེན་བསགས་པའི་བསོད་
ནམས་ཅན༔ ང་ཡི་རྗེས་སུ་བཟུང་བའི་སྐལ་ལྡན་མ༔ བདེ་ཆེན་ཡེ་ཤེས་བསྐྱེད་པའི་
ཕོ་ཉ་མོ ཁྱོད་ཀྱིས་ཇི་ལྟར་ཞུས་པའི་དོན་འདི་ལེགསཿ རིམ་དགུ་ཐེག་པའི་ཡང་
རྩེ་རྫོགས་པ་ཆེ གནད་ལས་གནད་དུ་བསྡུས་པ་མན་ངག་སྡེ༔ དེ་ཡི་བཅུད་དྲིལ་
ཡང་གསང་ཐུགས་ཐིག་འདི༔ ད་ལྟ་སྙན་རྒྱུད་ཡི་གེ་མེད་པར་གདམསཿ རླུང་ཕྱོགས་
ཙམ་ཡང་གཞན་ལ་སྒྲོག་མི་རུང༔ གསང་སྒོ་འཆོལ་ན་བར་ཆད་འབྱུང་ཏ་རེ༔ འདས་
པའི་དུས་ན་ཤཱཀྱའི་རྒྱལ་པོ་ནི༔ ད་ལྟ་ང་དང་རིག་འཛིན་ཚོགས་བཅས་ཀྱིས མདོ་
སྔགས་ཐེག་པ་བསམ་གྱིས་མི་ཁྱབ་བསྟན མི་ནུབ་འཕེལ་ཞིང་བྱིན་རླབས་དྲོད་མ་
ཡརཿ ཡང་གསང་ཆོས་འདི་དར་བའི་དུས་ལ་བབ༔ འདི་ནས་མཐའ་འཁོབ་བྷོ་ཊའི་
ཡུལ་དབུས་སུ ང་ཡིས་སངས་རྒྱས་བསྟན་པ་སྤེལ་བའི་དུསཿ རྫོགས་པ་ཆེན་པོ་
སེམས་སྡེ་བཅོ་བརྒྱད་དངཿ ཀློང་གི་སྡེ་དང་མན་ངག་བཅུ་བདུན་རྒྱུདཿ སྐལ་ལྡན་
ལས་ཅན་བུ་ལ་གསང་བར་སྟོན གྲོལ་བའི་འབྲས་བུ་ཐོབ་པ་གདོན་མི་ཟ སྙིང་
ཐིག་སྐོར་གསུམ་མ་འོངས་འགྲོ་བའི་དོན༔ བོད་ཡུལ་གནས་ཆེན་རྣམས་སུ་གཏེར་
དུ་སྦསཿ ཡང་ཐིག་མཁའ་འགྲོ་ཐུགས་ལས་ཐུགས་སུ་བརྒྱུད སེམས་ཅན་ཉོན་
-254
་，



ཡང་གསང་ཐུགས་ཐིག་ཁྲིད་ཡིག་སྐོར། ༡༽
མོངས་དུག་ལྔ་སྟོབས་རྒྱས་ཚེ ང་ཡི་ཕོ་ཉ་ལྡང་མ་ལྷུན་རྒྱལ་དང༔ པདྨ་ལས་འབྲེལ་
སྣ་ཚོགས་རང་གྲོལ་གསུམ མན་ངག་སྙིང་ཐིག་ཆོས་ཀྱིས་འགྲོ་དོན་སྤྱོད༔ ང་ཡི་
སྤྲུལ་པ་ཉི་མ་འོད་ཟེར་དངཿ མཆོག་གཉིས་གླིང་པ་བརྒྱད་དང་གཏེར་ཕྲན་གྱིས
གདུལ་བྱ་སྨིན་ཅིང་སེམས་ཅན་བདེ་ལ་འགོད ང་སྤྲུལ་ཟ་ཧོར་ཆེ་མཆོག་འདུས་པ་
རྩལཿ བཀྲ་ཤིས་སྟོབས་རྒྱལ་འཛམ་གླིང་རྡོ་རྗེ་དང༔ ཆོས་དབྱིངས་རང་གྲོལ་སོ་
ཟུར་གནུབས་གསུམ་སོགས༔ ཟབ་མོ་གཏེར་གྱི་རང་ལུགས་མ་ནོར་སྐྱོང༔ དེ་ཡི་ལོ་
འགའ་བར་དུ་འཚོ་བར་སྲིད དེ་ནས་བཞི་བཅུ་ཁ་རལ་དུས་ཀྱི་མཐརཿ མདོ་བསྟན་
རི་མོའི་མར་མེ་ཅི་བཞིན་འགྱུརཿ བྱང་སེམས་བསླབ་པ་ཉམས་ཤིང་རང་དོན་སྤྱོད
གསང་སྔགས་བཀའ་མ་བྱིན་རླབས་ཉམས་འགྱུར་ཞིང༔ ཆོས་བརྒྱད་གྲོགས་སུ་མི་
དགེའི་འདུ་ལོངས་སྤྱོད རྒྱ་གར་ཡུལ་ཀུན་མུ་སྟེགས་གྲུབ་མཐའ་འཛིན༔ བྷ་ཏ་ཧོར་
དུ་སྟོན་མོའི་ཡོ་ལང་འགྱེད༔ བལ་བོད་ཡུལ་གྲུར་དཀར་ནག་ལས་ཀྱི་མཐརཿ སེང་
ཡུལ་ཁོལ་བུར་གསང་སྔགས་ཆོས་སྡེ་དརཿ མངའ་རིས་སྐོར་གསུམ་བདེ་སྐྱིད་དཔལ་
ལ་སྤྱོད༔ ཙི་ནའི་ཡུལ་དུ་དགེ་མེད་སྡིག་པས་འཛིན༔ དེ་ཚེ་མཐའ་འཁོབ་གདོང་དམར་
བྷོ་ཊའི་ལྗོངསཿ དགེ་བའི་ཞིང་སར་མི་དགེའི་ལོ་འབྲས་སྨིན༔ ཟབ་མོ་གཏེར་གྱི་
རང་ལུགས་ཉམས་འགྱུར་ཞིང༔ སེམས་ཅན་ཉོན་མོངས་རགས་ཤིང་སྡུག་བསྔལ་
སྤྱོད༔ ང་ཡི་སྤྲུལ་པའི་རྗེ་འབངས་སུན་པའི་ཕྱིར༔ སངས་རྒྱས་སྤྲུལ་པ་ཉིན་མོའི་སྐར་
མ་ཙམ༔ བདུད་ཀྱི་བློན་པོས་ཆོས་བརྒྱད་དམ་ཆོས་སྟོན༔ ཐོས་པས་ཕྱི་ཡི་སྒྲོ་འདོགས་
མ་ཆོད་ཅིང། ཐ་སྙད་ཚིག་གི་རྗེས་འབྲང་ཆགས་སྡང་འཕེལཿ བསམ་པས་མྱོང་
255



མདོ་མཁྱེན་བརྩེའི་གསུང་འབུམ།:
ཐོག་གྲོལ་འབྲས་མ་ཐོབ་པསཿ ཨ་འཐས་འཛིན་ཞེན་ཆགས་སྡང་ཆིང་བས་བཅིང
སྒོམ་པ་གཉུག་མའི་དེ་ཉིད་མ་རྟོགས་པས༔ ལྟ་ལོག་བཞི་ཡིས་རྒྱུ་འབྲས་ཁྱད་དུ་གསོད༔
ཡ་རབས་རིགས་རྒྱུད་ལྡན་པ་དམངས་སུ་འབེབསཿ གདོལ་པ་གཡུང་པོ་རིགས་ངན་
རྒྱལ་ས་འཛིན༔ གཟུ་བོ་བློ་དང་ལྡན་པ་ཁྲིམས་ལ་སྦྱོརཿ གཡོ་སྒྱུས་སྡིག་སྤྱོད་ཕལ་
པ་གཙོ་བོར་འདོན དགོན་གནས་དགེ་འདུན་དཀོར་གྱིས་རིགས་ངན་འཚེ ཕ་མ་
ལ་སྡང་བུ་དང་ཆུང་མ་གསོལཿ མི་དགེའི་སྡིག་སེམས་ལྡན་པ་བདེ་སྐྱིད་ལྡན༔ བྱང་
སེམས་ཆོས་བཞིན་སྤྱོད་པ་སྡུག་ལ་སྦྱོར༔ འགྲོ་བའི་སྐྱབས་གྱུར་དགེ་བའི་བཤེས་
གཉེན་ཚོགསཿ རང་ཆེ་འབྱིན་ཞིང་ཆོས་ལ་ཡ་ག་སྒྲོགསཿ མངའ་ཐང་ལོངས་སྤྱོད་
དཀོར་ལ་བརྣབ་སེམས་བསྐྱེད༔ གསང་སྔགས་ཁྱད་གསོད་ཚུལ་འཆོས་ངོ་སྲུང་དང༔
འཇིག་རྟེན་དང་མཐུན་ཆོས་ཀུན་གཙོ་བོར་འདོན༔ འདུལ་བ་ས་བདག་དམག་དང་
འཁྲུགས་རྩོད་བརྩོན༔ ཟས་གོས་ནོར་དང་ལོངས་སྤྱོད་འགྲན་སེམས་རྩོད༔ སྔགས་
པས་དམ་ཚིག་ཉམས་ཤིང་སྡོམ་པ་འདྲལ བསྙེན་སྒྲུབ་འདོར་ཞིང་ངག་ནུས་གཙོ་
བོར་འཛིན༔ གྲོང་ཆོག་སྲིའུ་འདྲེ་འདུལ་ཁོ་ནར་བརྩོན༔ འགྲོ་བའི་བདེ་སྐྱིད་སྤེལ་
བར་ཉིན་སྐར་ཙམ སྒོམ་ཆེན་པ་དག་ཐ་སྙད་ཚིག་ལ་སྦྱོང༔ སྟོང་ལྟ་ཧད་པོས་རྒྱུ་
འབྲས་ཁྱད་དུ་བསད༔ སྔགས་པ་རྣམས་ཀྱིས་མཐུ་གཏད་སེར་བ་བརྩོན སྦྱོར་
སྒྲོལ་གསང་སྔགས་བསྟན་པ་དབྱིངས་སུ་ཡལ༔ མོས་པའི་སྤྱོད་ལ་ཁྱད་གསོད་སུན་
འབྱིན་ཅིང༔ སྡོམ་ཉམས་གཡོ་སྒྱུས་མགོ་གཡོག་མཁན་པོ་དག ཀུན་གྱི་སྐྱབས་
གནས་བྱེད་ཅིང་གཙུག་ཏུ་ཁུརཿ བླ་མར་བརྙས་ཤིང་ཆོས་ལ་ཡ་ག་སྒྲོགསཿ སེམས་
༡ 56
，



ཡང་གསང་ཐུགས་ཐིག་ཁྲིད་ཡིག་སྐོར། ༡༽
ཅན་སྲོག་འཕྲོག་ཀུན་ལ་གནོད་སྦྱོར་རྩོམ༔ བག་མེད་སྡིག་ཟས་ཤ་ཆང་ལོངས་སྤྱོད་
གཙོ དམག་དང་འཁྲུགས་རྩོད་འཕྲོག་བཅོམ་ལས་ཀྱི་གཙོ༔ གཡོ་སྒྱུ་གནོད་སེམས་
ཆགས་སྡང་འདུན་པའི་གཙོ༔ བུད་མེད་ཕལ་ཆེར་སྡིག་པའི་སྣ་འདྲེན་བྱེད༔ རང་
རྒྱུད་གསོད་ཅིང་སྡོམ་ལྡན་དམྱལ་བར་ཁྲིརཿ ཁྲེལ་མེད་ངོ་ཚ་བྲལ་ཞིང་མནའ་ཟན་
དུསཿ སྡིག་པའི་སྟོབས་ཀྱིས་རྟེན་གསུམ་བྱིན་རླབས་ཉམསཿ ཆོས་འཁོར་གཙུག་
ལག་ཁང་ལ་ཞིག་རལ་འབྱུང༔ འབྱུང་བཞིའི་གནོད་པས་ཕལ་ཆེར་བརླག་འགྱུར་
ཞིངཿ བྱིན་ལྡན་འདྲ་སྐུ་མང་པོའི་ཡན་ལག་ཉམསཿ མཆོད་རྟེན་ཞིག་ཅིང་གསུང་
རབ་ཕལ་ཆེར་འཐོརཿ གཏེར་རྫས་མི་ནག་སྐྱེ་བོས་མཚོན་སྲུང་བྱེདཿ དམ་རྫས་
ཆོས་བརྒྱད་མཁན་གྱིས་ནོར་དང་བརྗེ༔ གསང་སྔགས་ཡོ་བྱད་གྲོང་པའི་ཕོ་མོས་
སྤྱོད༔ དེ་ཚེ་འབྱུང་བཞི་འཁྲུགས་པའི་རྟགས་མཚན་གྱིསཿ རི་ངུར་ས་གཡོ་མེ་དང་
ཆུ་འཇིགས་མངཿ དབུས་གཙང་རུ་བཞིར་རྒྱུ་འབྲས་གོ་ལོག་སྤྱོད༔ ཤར་ནས་སྔར་
མེད་སྐར་མ་འོད་ཅན་འབྱུངཿ ཉི་ཟླ་ཧྲིལ་བསྒྲིབས་ནམ་མཁའི་མདོག་ཉམས་ཤིང༔
ཚ་གྲང་གོ་ལྡོག་རླུང་འཁྲུགས་ལྟས་ངན་འབྱུང༔ དབུས་གཙང་ཁོལ་བུར་རྡོ་ཡི་ཆར་
པ་འབེབས བྱང་འབྲོག་སྔར་མེད་ཡུལ་དུ་ལྗོན་ཤིང་སྐྱེས༔ མང་ཡུལ་བུམ་ཐང་ལ་
བོང་རྟ་འདྲ་འབྱུངཿ དགེ་རྒྱས་གླིང་དུ་བྱ་རོག་དཀར་པོ་འབབ༔ ལྷ་སའི་མཐིལ་དུ་
མི་ལུས་རྭ་ཅོ་ཅན༔ བུད་མེད་མཚན་གཉིས་བྱིས་པ་མགོ་གསུམ་འབྱུང༔ བསམ་
ཡས་ཧས་པོ་རི་ལ་སྤྲུལ་ཐན་འཁྱིལ ཁམས་ན་བདུད་སྤྲུལ་བདུན་གྱིས་རྐྱེན་སྒྱུར་
བསཿ བསྟན་འཛིན་དམ་སེལ་དགོན་གནས་འཁྲུགས་རྩོད་དངཿ རྒྱལ་པོ་བདུན་
257



མདོ་མཁྱེན་བརྩེའི་གསུང་འབུམ།
གྱི་རྒྱལ་ས་དམངས་ཀྱིས་འཛིན༔ བུད་མེད་བདུན་གྱི་རྐྱེན་ལས་མི་སྟོང་གསོད༔ བཙུན་
པ་བདུན་གྱིས་དམག་འཁྲུགས་སྣ་འདྲེན་བྱེད༔ བླ་མ་བདུན་གྱི་ལས་ཀྱི་མཐའ་ལོག་
ཅིངཿ སྡིག་པའི་ཕུང་པོ་ཡུན་རིང་བར་དུ་གནསཿ གནམ་སྐས་བྲག་ལ་ཚེ་ཆུ་འབྱིན་
པའི་དུསཿ སྦས་ཡུལ་པདྨ་བཀོད་ཀྱི་སྒོ་ཕྱེས་ཚེ༔ ས་སྐྱ་འཁོན་གྱི་གདུང་རྒྱུད་མཐའ་
མ་ལ༔ དབང་སྡུད་སྙིང་པོའི་འགྲོ་དོན་རྫོགས་པའི་དུས༔ བཀའ་གཏེར་གསང་སྔགས་
ཆོས་ཀྱི་བྱིན་རླབས་ཉམས༔ རྫོགས་པ་ཆེན་པོ་ལྟ་བའི་ལམ་ནོར་ཞིང༔ དབང་བཞིའི་
རྒྱུན་ཆད་མན་ངག་གནད་འཆུག་ཅིང༔ གདམས་པ་མ་ནོར་སྟོན་པའི་སྲོལ་ཆད་ཚེ
གོ་ཡུལ་ཐ་སྙད་ཚིག་གི་རྗེས་འབྲངས་ནས༔ བཤད་པ་གཙོར་བཏོན་མོས་པས་སྤྱོད་
པའི་དུསཿ ཆོས་གཞན་ཉམས་སུ་ལེན་པའི་ཁོམ་ལོང་མེད༔ གསང་སྔགས་ཆོས་ཀྱི་
མེ་རོ་གསོ་བར་དཀའ ང་ཡི་མན་ངག་ཡང་གསང་ཐུགས་ཐིག་འདི༔ འབྲེལ་ཚད་
དོན་ལྡན་ཐོས་ཚད་སྡུག་བསྔལ་གྲོལ འཕྲད་པ་ཙམ་གྱིས་སངས་རྒྱས་ས་ལ་བཀོད༔
ཉམས་བླང་ཆོས་འདིས་གྲོལ་བ་གདོན་མི་ཟ གཏེར་རྙིང་བྱིན་རླབས་གསོ་ཞིང་སངས་
རྒྱས་ཀྱི༔ ཐུགས་རྒྱུད་བསྐུལ་ཞིང་རྩ་གསུམ་དགྱེས་པ་སྐོང ཊཀི་དབང་སྡུད་སྡེ་
བརྒྱད་དམ་ལ་འདོགས༔ སེམས་ཅན་སྡུག་བསྔལ་སེལ་ཞིང་བདེ་སྐྱིད་སྤེལ དེ་ཚེ་
དེ་དུས་ཆོས་འདིའི་གདུལ་བྱ་བབ༔ ཡང་གསང་མ་ནོར་སྟོན་པའི་དུས་ཡིན་ཡང
གདུལ་བྱ་སེམས་ཅན་བསོད་ནམས་དམན་པའི་ཕྱིར༔ རྟེན་འབྲེལ་ལེགས་ཚོགས་
འགྲིགས་ཤིང་མན་ངག་གི གདམས་པ་མཆོག་འདི་བོད་དུ་འོང་བར་དཀལཿ ཞེས་
གསུངས་སོ༔ དེ་ཚེ་ལྷ་ལྕམ་མནྡ་ར་བ་དང༔ ལས་ཅན་དག་པའི་འཁོར་རྣམས་མཎྜལ་
258



ཡང་གསང་ཐུགས་ཐིག་ཁྲིད་ཡིག་སྐོར། ༡༽
ཕུལཿ སློབ་དཔོན་ཆེན་པོར་སྐྱེམས་དྲངས་ཕྱག་འཚལ་ཞིངཿ ཀྱེ་མ་གུ་རུ་རིན་པོ་ཆེ༔
བདག་འདྲ་བུད་མེད་མནྡརཿ འཇིགས་པ་ཆེའོ་ཇི་ལྟར་བྱེདཿ སྡུག་བསྔལ་དྲག་པོས་
སྙིང་རྩ་འགསཿ མ་འོངས་བོད་ཀྱི་ཡུལ་དེ་རཿ ལས་ངན་སེམས་ཅན་ཉོན་མོངས་རགསཿ
སྡུག་བསྔལ་དྲག་པོས་དེ་ལྟར་མནརཿ ཚེ་འདིར་མི་འདོད་རླུང་ལྟར་འཚུབསཿ ཕྱི་
མར་ངན་སོང་གནས་སུ་ལྟུང༔ འོག་ནས་འོག་ཏུ་མནར་འགྱུར་ན༔ ཁྱོད་ཀྱི་ཐུགས་
རྗེས་བཟོད་ལགས་སམ༔ བདག་ནི་རྗེ་བཙུན་གུ་རུའི་དྲུང སེམས་ཅན་དོན་དུ་
ལུས་དང་སྲོག གཏོང་བར་དམ་བཅའ་ཕུལ་ལགས་ན༔ དེ་ཚེ་དེ་རུ་སྐྱེས་ནས་ཀྱང
མནར་མེད་སྡུག་བསྔལ་མྱོང་ཡང་བཟོད༔ སེམས་ཅན་དོན་དུ་སྒོ་གསུམ་པོ༔ ཕངས་
པ་མེད་པར་གཏོང་བ་དངཿ ཡང་གསང་ཆོས་འདི་དར་བ་ཡི༔ ལས་ཀྱི་གཉེར་འཛིན་
བྱེད་པར་ཤོག༔ གུ་རུའི་ཐུགས་རྗེ་བསམ་ལས་འདས༔ རྫུ་འཕྲུལ་སྤྲུལ་བའི་སྐུར་
བསྟན་ནས༔ སེམས་ཅན་སྡུག་བསྔལ་ཀུན་བསལ་ཞིང༔ ཐུགས་ཐིག་ཆོས་འདི་
སྟོན་དུ་གསོལ༔ བར་ཆད་བདུད་ཀྱི་སྡེ་ཚོགས་ཀུན༔ ཨུ་རྒྱན་གུ་རུར་གསོལ་བཏབ་
མཐུསཿ དེ་ཡི་ནུས་པས་བཟློག་པར་ཤོག༔ དེ་ཚེ་དེ་ལ་དགོས་པ་ཡི༔ མ་ནོར་གནད་
བྱང་ལུང་བསྟན་གསོལ༔ ཞེས་ཞུས་རྗེ་བཙུན་གུ་རུའི་ཞལ་ན་རེ ཀྱེ་མ་ལྷ་ལྕམ་གཙོར་
གྱུར་བདག་ལ་གསོན༔ དེ་ཚེ་ང་ཡིས་འདུལ་བའི་དུས་ཡིན་ཡངཿ སེམས་ཅན་བསོད་
ནམས་དམན་པས་ཤིན་ཏུ་དཀQ འོན་ཀྱང་སངས་རྒྱས་རྣམས་ཀྱི་ཐུགས་བསྐྱེད་
དང ཁྱོད་ཀྱི་སྨོན་ལམ་བདེན་པས་ཤུགས་དྲག་ཕྱིར༔ དེ་ཚེ་སྒང་དྲུག་ས་ཡི་ལྟེ་བ་རུ༔
ཆེ་མཆོག་ཧེ་རུ་ཀ་ཡི་སྒྲུབ་གནས་ཀྱི༔ ཉེ་འདབས་སྲིན་པོ་ཤ་ཟའི་གྲོང་ཁྱེར་དབུས༔
259



མདོ་མཁྱེན་བརྩེའི་གསུང་འབུམ།
གཉན་དང་ཤ་ཟ་བསྐྱེད་པའི་ཡབ་དང་ཡུམ འཕྲུལ་སྣང་ར་སའི་མཐིལ་དུ་བཤོས་
པ་ལས༔ ང་ཡི་སྤྲུལ་བསྒྱུར་མི་མོའི་མངལ་དུ་ཆགས༔ སྒང་དྲུག་ས་ཡི་ཐིག་ལེར་བཙས་
པའི་ཚེ༔ མེ་ཏོག་ཆར་འབེབས་ས་གཡོས་འཇའ་འོད་འཁྱིལཿ སྔགས་ཀྱི་སྲུང་མས་
ནམ་མཁའི་མཐོངས་སུ་ཁྱེརཿ ཞག་བདུན་དུས་སུ་དྲག་པོའི་སྔགས་སྒྲ་སྒྲོགས སྡེ་
བརྒྱུད་མཁའ་འགྲོའི་ཚོགས་ཀུན་ཉིན་མཚན་འདུ བགྲང་བྱ་བཅུ་གསུམ་མ་འདས་
དེ་སྲིད་དུ འོད་གསལ་སྣང་བས་མཚན་མོ་འབྱམས་སུ་ཀླསཿ བཅུ་དྲུག་ལོ་ལ་ང་
ཡི་ཞལ་མཐོང་ཞིངཿ སྙིང་དབུས་འདྲེས་པའི་མཁའ་འགྲོའི་ལུང་བྱང་ཐོབ ཉི་ཤུའི་
བགྲང་བྱར་ཁྱོད་དང་འཕྲད་གྱུར་ན༔ དྷ་ན་སཾ་སྐྲྀ་ཏ་ཡིས་ལུང་སྟོན་ཞིང༔ མཁའ་འགྲོའི་
གསང་མཛོད་ཆེན་མོར་རང་དབང་སྒྱུརཿ རྫུ་འཕྲུལ་འབྱུང་བ་ལྔ་ལ་རང་དབང་ཐོབ
འོན་ཀྱང་སྨོན་ལམ་ལོག་པའི་མཐུ་བཙན་པས༔ ལེགས་པའི་ཡོན་ཏན་ཉེས་ཚོགས་
ཤུགས་ཀྱིས་འཇོམས༔ མཁའ་འགྲོ་ཆེན་མོའི་སྨོན་ལམ་མཐུ་ཞན་ན ཚེ་ཡི་འདུ་
བྱེད་ལྟུང་བར་འགྱུར་ཏ་རེ འོན་ཀྱང་ཉི་མ་སྣང་བྱེད་རི་བོ་ལཿ མཁའ་འགྲོ་ཆེན་མོ་
ལས་ཀྱི་དབང་མོ་ཡིསཿ སྨོན་ལམ་བཏབ་མཐུས་ཚེ་འཕྲང་གྲོལ་འགྱུར་ཡང༔ མཛད་
ཕྲིན་གསང་སྔགས་ཆོས་གཏེར་ཕྱིར་འགྱང་འགྱུར༔ ཉེར་གཅིག་དམ་ཚིག་ཉམས་པའི་
རྐྱེན་དབང་གིསཿ བར་ཆད་འབྱུང་བར་ཏཱ་རེའི་ཤུགས་ཀྱིས་གྲོལ ཤིང་ཕོ་སྤྲེལ་ལ་
རྟེན་འབྲེལ་དུས་བབ་ཀྱང༔ སེམས་ཅན་བསོད་ནམས་དམན་པའི་སྟོབས་ཤུགས་དང
ཟ་ཧོར་ཡུལ་ནས་སྨོན་ལམ་ལོག་པ་ཡིསཿ བོད་དུ་སྲིད་བཟུང་དམར་རྒྱན་ཁྲོམ་སྐྱིད་
དངཿ ཏ་ར་ཛ་གསུམ་སྤྲུལ་པས་དབང་གྱུར་ནསཿ ཟབ་གཏེར་འགག་ཅིང་འདུན་མ་
260



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
རླུང་ལ་བསྐུརཿ སྐབས་ཤིག་དངོས་ཅན་དངོས་མེད་བདུད་ཀྱི་སྡེ༔ འགྲོ་བ་གཅིག་
ཏུ་བྱས་ནས་སེམས་རྒྱུད་བསླུས༔ བདུད་ཀྱི་བུ་མོ་པུན་ཏྲ་ས་ལེ་བ༔ བོད་དུ་མེ་བཟའ་
ཁྲི་བཙུན་ཞེས་བྱ་བ༔ མེ་ཏོག་འོད་མཛེས་དྲང་སྲོང་དྲུང་ཉིད་དུ༔ སྨོན་ལམ་ལོག་པས་
དེ་ཚེ་དྲུང་དུ་འདུདཿ རྩ་གསུམ་ཌཱཀྐིའི་བྱིན་རླབས་དབྱིངས་སུ་ཡལ༔ ཟབ་གཏེར་
ཉམས་ཤིང་སྡུག་བསྔལ་སྣ་ཚོགས་སྤྱོདཿ ཚེ་སྲོག་ཁྱོད་ཀྱི་སྨོན་ལམ་སྟོབས་ཀྱིས་འཚོ
ལོག་ལྟ་སྒྲོ་སྐུར་སྐྱོ་སུན་དམ་ཉམས་འབྱུང༔ བར་ཆད་དབང་གྱུར་སྲོག་ལ་ཉམས་ཉེས་
ན ཐུབ་དཀའ་གཞོན་ནུ་ལྟ་བུར་འགྱུར་ལ་ཁད༔ འོན་ཀྱང་ང་ཡི་ཐུགས་རྗེའི་ཤུགས་
ཀྱིས་སྐྱོབ༔ མཐའ་མར་བདེ་བའི་གནས་སུ་དབུགས་འབྱིན་ཞིང༔ དཀར་པོའི་ལམ་
ཟིན་ཉམས་པ་སོར་ཆུད་འགྱུར མེ་ཁམས་སྤྲེལ་ལ་པདྨ་མཁའ་འགྲོ་ཡི༔ སྙིང་ཐིག་
སྤེལ་ཡང་བདུད་བློན་ཏ་ར་ཛ༔ བདུད་མོ་སྲོག་འཕྲོག་ཟུང་དུ་འབྲེལ་བའི་ཕྱིར༔ འགྲོ་
དོན་སྒོར་འགགས་དམ་ལྡན་ལོག་ལམ་སྒྱུར འོན་ཀྱང་བི་མ་མི་ཏྲའི་ཐུགས་རྗེའི་མཐུས༔
ཁྱོད་ཉིད་བརྟུལ་ཞུགས་དྲག་པོ་མ་ཞན་ན༔ ཚེ་སྲོག་བར་ཆད་དབང་དུ་མི་འགྲོ་ཙམ
ཆུ་ཁམས་སྟག་ལོར་ཁྲུམ་སྟོད་ཟླ་བ་ལཿ སྔོན་གྱི་སྨོན་ལམ་བཟང་པོའི་ཤུགས་དྲག་
དང༔ དུས་ཀྱི་ལས་དབང་དྲག་པོས་སྟོབས་བཙན་པས༔ དམ་ཅན་དྲེགས་པ་སྡེ་བརྒྱད་
ནུས་མཐུ་ཡིསཿ ལེགས་པའི་རྟེན་འབྲེལ་ཟབ་མོའི་ས་བོན་འདེབས༔ ཆུ་མོ་ཡོས་
ལ་བདུད་ཀྱི་སྡེ་ཚོགས་འཇོམས ཤིང་ཕོ་འབྲུག་ལ་དམ་ཚིག་ཆད་པས་མནར༔ ཤིང་
མོ་སྦྲུལ་ལ་དྲེགས་པའི་དམག་ཚོགས་འདུསཿ འོན་ཀྱང་ལས་དབང་དྲག་པོའི་ཤུགས་
བཙན་པསཿ དམ་ཉམས་གྲིབ་དང་དམ་ཚིག་ཆད་པ་ཡིསཿ ང་སྤྲུལ་སྲོག་ལ་ཧུར་ཐུམ་
261



i
，
མདོ་མཁྱེན་བརྩེའི་གསུང་འབུམ།
འབྱུང་ཏ་རེ༔ དེ་ཡང་ཁྱོད་ཀྱི་ད་ལྟའི་སྨོན་ལམ་དངཿ མེ་ཏོག་འདམ་མཛེས་འཕགས་
པའི་སྤྱན་སྔ་རུ རང་ཅག་བདེན་ཚིག་སྨོན་ལམ་ཤུགས་ཀྱིས་གྲོལཿ མེ་གུ་དབང་ཐང་
འཛིན་པ་ཅང་ཤེས་ལོརཿ མེ་ལོང་རྡོ་རྗེ་མཁའ་འགྲོའི་གནས་སུ་འདྲེན༔ བི་མ་མི་ཏྲ་
ལོངས་སྤྱོད་རྫོགས་སྐུར་གནསཿ མ་དག་ལུས་ཀྱི་ཕུང་པོ་གཞིག་ལ་ཁད༔ ཟབ་པའི་
མཐར་ཐུག་ཡང་གསང་ཐུགས་ཐིག་ཆོས༔ རྒྱུད་དང་སྒྲུབ་ཐབས་མན་ངག་གནད་རྣམས་
ཀུན༔ སློབ་དཔོན་དྲི་མ་མེད་པས་ལེགས་སྟོན་ཚེ ལས་དབང་དྲག་པོས་ཁྱོད་ཀྱིས་
རྒྱུད་བསྐུལ་ཅིངཿ གསོལ་འདེབས་སྨོན་ལམ་དྲག་པོས་མཚམས་སྦྱར་ནསཿ རྟེན་
འབྲེལ་བདེན་པ་དུས་ལ་བབ་པའི་ཚེ༔ ང་ཉིད་མི་ཡི་རྫུ་ར་ཞུགས་འགྲོ་དོན་སྤྱོད༔ སྤྲུལ་
གཞི་སྤྲུལ་པར་དབྱེར་མེད་རོ་གཅིག་འདྲེས༔ སྐལ་ལྡན་གདུལ་བྱ་བཅུ་ཕྲག་ལྔ་གྲོལ་
ཞིངཿ མཐོང་ཐོས་དྲན་རེག་དག་པའི་ལམ་དུ་འདྲེན༔ ཡང་གསང་གདམས་པ་
སྦ་གསང་མེད་པར་སྟོན ཁྱོད་ཀྱི་དགོངས་པ་ཡོངས་སུ་རྫོགས་པར་བྱེད༔ ཐུགས་
ངོལ་མ་མཛད་ལྷ་ལྕམ་བདེ་སྟེར་མཿ འཇམ་དབྱངས་སྤྲུལ་པ་རྣམ་སྣང་ལོ་ཙཱ་དང
པཎ་ཆེན་སྤྲུལ་པ་བདེ་བའི་རྡོ་རྗེ་སྟེ༔ གཞན་ཡང་ད་ལྟའི་ལས་ཅན་འཁོར་བདུན་པོ༔
གྲོགས་སུ་འདུད་ཅིང་ཐུགས་ཐིག་བསྟན་པ་འཛིན༔ མེ་ཕོ་རྟ་ལ་ཟབ་མོའི་གཏེར་སྒོ་
འབྱེད༔ གཡང་མོ་ལུག་ལ་འགྲོ་དོན་སྣ་ཚོགས་སྤྱོད༔ གར་བྱེད་བརྟུལ་ཞུགས་སྤྱོད་
པའི་རྫུ་འཕྲུལ་ངོམས མཁའ་ལྡིང་བདུད་རྩིའི་ཆར་གྱིས་གདུལ་བྱ་སྨིན༔ ནོར་སྐྱོང་
ཚོགས་འཁོར་སྟོན་མོའི་ཡོ་ལང་འགྱེད༔ དུར་མོར་དབེན་པའི་རི་ངོགས་དམ་པ་རུ༔
རྗེས་འཇུག་གསང་སྔགས་སྤྱོད་པའི་ས་བོན་འདེབས༔ བྱི་བར་ཨོ་རྒྱན་མཁའ་འགྲོའི་
262



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
གླིང་དུ་གཤེགས༔ གདུལ་བྱའི་དོན་དུ་སྨོན་ལམ་དེ་ག་ཙམ སྐྱེ་དགུའི་བསོད་ནམས་
དག་ལ་རག་ལས་ཕྱིརཿ རྟེན་ཅིང་འབྲེལ་འབྱུང་ཐུགས་བསྐྱེད་སྐྱབས་ཀྱིས་བསྒྱུར
དེ་ནས་མི་རབས་ཉེར་གཅིག་བར་དག་ཏུ༔ ཡང་གསང་ཐུགས་ཐིག་གདམས་རྒྱུད་
མི་ཆད་ཅིངཿ གཏེར་རྙིང་བསྐྱེད་རྫོགས་བྱིན་རླབས་དྲོད་ཚད་ལྡན༔ སེམས་ཅན་
བདེ་སྐྱིད་དཔལ་ལ་ལོངས་སུ་སྤྱོད སྨོན་ལམ་ཤུགས་ལྡན་གཟུགས་མེད་དུང་ཕྱུར་
བདུན༔ སྐལ་ལྡན་ཕོ་མོ་བརྒྱ་ཕྲག་ཉི་ཤུ་གྲོལཿ ཁྱོད་ཀྱི་སྨོན་ལམ་ཐུགས་བསྐྱེད་
བདེན་མཐུའོ༔ ཞེས་གསུངས་སོ༔ སླར་ཡང་ལྷ་ལྕམ་མནྡ་ར་བ་ཡིསཿ མོས་གུས་
ཤུགས་ཕྱུང་དད་པས་མཆི་མ་འཁྲུགསཿ ལུས་ཀྱི་རྒྱན་ཕུལ་བརྐྱང་ཕྱག་དགུ་སྤྲུགས་
འཚལཿ རྩེ་གཅིག་གདུང་བའི་དབྱངས་ཀྱིས་འདི་སྐད་གསོལ ཀྱེ་མ་གུ་རུ་རིན་པོ་
ཆེ ལྔ་ཕྲག་ཐ་མར་སྡུག་བསྔལ་གྱིས༔ རྣམ་པར་གཟིར་བས་འགྲོ་བ་རྣམསཿ ཐུགས་
རྗེ་ཆེན་པོས་རྗེས་བཟུང་ཞིང༔ མཐའ་འཁོབ་ཁ་བ་ཅན་གྱི་རིརཿ མངལ་སྐྱེས་སྤྲུལ་
པའི་སྐུར་བྱོན་ནསཿ ཨ་ཏི་བླ་མེད་ཡང་གསང་ཆོསཿ སྟོན་པ་བཀའ་དྲིན་ཆེ་ལགས་
ཀྱང བདུད་ཀྱི་འཇུག་སྒོ་གྲངས་མང་ཞིང༔ སྨོན་ལམ་ལོག་པའི་ལས་ངན་མཐུས༔
ཐུགས་དཀྲུགས་གནོད་སྦྱོར་ཉམས་ཉེས་རྒྱུསཿ སྣ་ཚོགས་འབྱུང་བ་ཀྱེ་མ་ཧུདཿ དེ་
དག་བཟློག་ཐབས་བསྟན་དུ་གསོལ༔ སླར་ཡང་འགྲོ་བའི་དཔལ་ཉིད་དུ༔ མངོན་
པར་བྱོན་ནས་འགྲོ་བའི་དོན༔ མཁའ་འགྲོའི་གསང་མཛོད་དབང་བསྒྱུར་ཅིང༔ བརྟུལ་
ཞུགས་སྤྱོད་པ་སྣ་ཚོགས་ཀྱིས༔ འགྲོ་བའི་སྡུག་བསྔལ་སེལ་བ་ལཿ དར་དྲག་ཡུན་
ཐུང་གྱུར་པའི་ཕྱིར༔ དེ་དུས་བྲེ་ཏ་པུ་རི་བོད༔ སྡུག་བསྔལ་ཆེ་ཞིང་རྣམ་གཡེང་ནས
263



མདོ་མཁྱེན་བརྩེའི་གསུང་འབུམ།
ལོང་མེད་སྡིག་ལ་སྤྱོད་པའི་ཕྱིརཿ གྲོལ་འབྲས་ཐོབ་པ་ཉུང་ངུར་ཟམཿ ཞལ་མཇལ་
འབྲེལ་བས་བསྡུས་པའངཿ ཆ་ཤས་ཙམ་ལས་ལོང་མེད་ཕྱིརཿ རྫུ་འཕྲུལ་མངའ་བརྙེས་
སྤྲུལ་པའི་སྐུ༔ སྐུ་གསུམ་འདུས་ཞལ་འོད་ཀྱི་ལུསཿ ཁྱེད་ཀྱི་ཐུགས་རྗེ་མཐའ་ཀླས་
ཕྱིར༔ འགྲོ་བའི་དོན་དུ་ཡུན་རིང་བཞུགས༔ སེམས་ཅན་དོན་ཀུན་མཐར་ཕྱིན་ཅིང
གསང་སྔགས་རླབས་ཆེན་མཛད་པ་ཡི༔ ཞལ་བཞེས་ཐུགས་དམ་གནད་ནས་བསྐུལ
བསྟན་པ་སྤྱི་དང་གང་ཟག་སྒོས༔ སྐུ་ཚེ་བསྲིང་དང་མཛད་ཕྲིན་རྒྱས༔ གདུལ་བྱ་ལོག་
ལམ་ལྡོག་པ་ཡིསཿ ཐབས་དང་རྟེན་འབྲེལ་བསྟན་དུ་གསོལ༔ བསྐལ་པ་གྲངས་
མེད་སྔོན་རོལ་དུ༔ མེ་ཏོག་འདམ་མཛེས་སྟོན་པའི་དྲུང ཁྱེད་ཀྱི་ཐུགས་རྗེས་བདག་
བཟུང་ན༔ མ་འོངས་བྷོ་ཊ་གདུག་པའི་ཡུལཿ སྙིང་སྟོབས་ཆེན་པོས་སྡུག་བསྔལ་
བཟོད༔ འགྲོ་དོན་བྱེད་པར་དམ་བཅས་ན༔ དེ་ཚེ་གུ་རུ་རིན་པོ་ཆེ༔ བདག་གི་ལས་
མཐའ་མ་རྫོགས་པར༔ བརྟུལ་ཞུགས་ཆེན་པོའི་ཤུགས་ཕྱུང་ནས༔ བདག་དང་མཐའ་
འཁོབ་གདུལ་བྱའི་དོན མཛད་པར་ཞལ་གྱིས་མི་བཞེས་ལཿ མགོན་ཁྱོད་ཐུགས་
རྗེ་ཆུང་ལགས་སོ༔ དག་པ་མཁའ་སྤྱོད་རིག་འཛིན་གནསཿ རྟག་ཏུ་བདེ་བར་སྤྱོད་
ལགས་ན༔ ཇི་སྲིད་གྲོལ་འབྲས་མ་ཐོབ་བར༔ རྟག་པར་རྒྱུན་གྱི་འཁོར་ལོ་རུ༔ གསང་
སྔགས་སྟོན་པའི་ལོང་ཡོད་དོ༔ གདོང་དམར་སྲིན་པོའི་གླིང་ཉིད་དུ༔ བདག་ཅག་
གཅིག་པུར་འདོར་ཕོད་དམ༔ དེ་སྐད་ཞུས་ཤིང་དྲན་མེད་བརྒྱལ་བའི་ཚེ༔ གུ་རུའི་
བདུད་རྩིའི་ཆབ་ཀྱིས་དྲན་པ་གསོསཿ སླར་ཡང་བརྩེ་བའི་ཐུགས་ཀྱིས་འདི་སྐད་
གསུངསཿ ཨེ་མ་ཧོ༔ རྩ་གསུམ་རྒྱལ་བ་སྲས་བཅས་འདུས་པའི་དཔལཿ སྟོན་པ་
|
_264



|
L
ཡང་གསང་ཐུགས་ཐིག་ཁྲིད་ཡིག་སྐོར། ཉ༽
དྲི་མ་མེད་ལ་གསོལ་བ་འདེབས༔ མ་རིག་གཟུང་འཛིན་ལས་ཉོན་སྡུག་བསྔལ་གྱིས
རྣམ་པར་གཟིར་བའི་འགྲོ་ལ་ཐུགས་རྗེས་གཟིགསཿ ཡིད་འོང་བདེ་སྐྱེད་མ་ཁྱོད་ལེགས་
པར་གསོན༔ སངས་རྒྱས་རྣམས་ནི་སེམས་ཅན་དོན་ཉིད་ལས༔ ནམ་ཡང་གཡོ་བ་
མེད་པར་ཐུགས་བརྩེ་ཡངཿ མུན་པའི་གླིང་དུ་ཉི་ཤར་སྐབས་བྲལ་བཞིན༔ འགྲོ་
བའི་བློ་རྒྱུད་ལས་སུ་མ་རུང་བསཿ འདྲེན་པའི་ཐབས་མེད་ཐུགས་རྗེའི་འཇུག་ཡུལ་
བྲལཿ ཁྱད་པར་ལྔ་བརྒྱ་ཐ་མའི་བླུན་རྨོངས་རྣམསཿ ཉོན་མོངས་སྟོབས་ཆེ་ལས་སུ་
མི་དགེར་སྤྱོད༔ སྡིག་པའི་མཐུ་ཆེ་ལས་འབྲས་ཁྱད་དུ་གསོད ཆོས་ལ་སྒྲུབ་ལོང་
མེད་པ་ཡ་རེ་ངཿ བོད་དུ་གསང་སྔགས་ཨ་ཏི་དར་བའི་ཕྱིརཿ རྟེན་འབྲེལ་ལེགས་
ཚོགས་སྒྲིག་པའི་ཕོ་ཉ་བ ཁྱོད་ཀྱི་སྙིང་སྟོབས་སྨོན་ལམ་ངོ་མཚར་རྨད སྔགས་
སྲུང་རལ་གཅིག་མི་མོའི་ཁོག་ཞུགས་མངལ དྲེགས་པའི་ཡབ་ལས་སྐྱེས་པའི་ཌཱཀྐི་
མཿ ཆུ་ཁམས་ཁྱིའམ་བྱི་བའི་ལོ༔ ལྟེ་གསང་སྨེ་བ་མཁྲིག་མར་ཤ་མཚན་ཅན༔ དྲང་
སྲོང་བློ་ཅན་ཏཱ་རེའི་མིང་འཛིན་འབྱུང༔ སྐྱེ་སྔོན་རྒྱལ་པོའི་རིགས་གྱུར་འགའ་འགས་
ཚེ༔ གཡུལ་དང་འཁྲུགས་རྩོད་གཞན་སྲོག་འཕྲོག་པ་དང༔ བདུད་བློན་དབང་གྱུར་
མཆོད་གནས་ལོག་ལྟ་ཤོརཿ རྣམ་པར་སྨིན་དང་སྨོན་ལམ་ལོག་པ་འགསཿ རྐྱེན་
གྱིས་བདེ་སྡུག་མིག་མང་རྩེ་བཞིན་འབྱུང༔ རང་དགྲ་ཉེ་དུ་མཐུན་པའི་གྲོགས་ཀུན་གྱིས
གནོད་སྦྱོར་ལོག་ལྟ་སྒྲོ་སྐུར་རླུང་ལྟར་འཚུབ༔ ཁྱད་པར་སྲིད་གཟུང་ཡུལ་དེར་གཏོགས་
པའི་མིསཿ དད་དང་གྲོལ་འགྱུར་ནམ་མཁའི་པདྨོར་མཚུངས འོན་ཀྱང་བྱང་ཆུབ་
སེམས་ཀྱིས་མཐུས་བསྐྱེད་པསཿ གཞན་དག་མཐོང་ཐོས་དྲན་རེག་ཀུན་གྱིས་དད༔
265



མདོ་མཁྱེན་བརྩེའི་གསུང་འབུམ།
མཐོན་པོས་བརྩེ་ཞིང་འོག་མ་རྣམས་ཀྱིས་བཀུར༔ བར་མའི་འགྲོ་བ་ལ་ལས་སྡང་ཡང་
སྲིད ཉེར་ལྔའི་ལོ་ལ་མཁའ་འགྲོས་མ་དྲངས་ན༔ ང་ཡི་ཟབ་གཏེར་སྒོ་འབྱེད་དེ་སྲིད་
དུ༔ ཚེ་ཡི་ཉམ་ཚང་མི་རྒྱ་ང་ཉིད་དང༔ མ་ཅིག་དབྱིངས་ཀྱི་རྗེ་མོའི་བཀའ་དྲིན་སོམས༔
འདས་པའི་དུས་ན་སྨོན་ལམ་ལོག་པ་དངཿ ཉི་མ་སྣང་བྱེད་རི་ལ་ཁྱོད་སྲོག་འཕྲོག
ད་ལྟ་ཟ་ཧོར་ཡུལ་དུ་གནོད་སྦྱོར་རྩོམ གདུག་པའི་སེམས་ལྡན་བློན་པོ་བ་ལང་
མ་འོངས་ང་དང་ནོར་འཁྲུལ་རྫུར་ཞུགས་པའི ལོ་ཁམས་མཐུན་ཞིང་གཡོ་སྒྱུ་གདུག་
སེམས་ཅན༔ ཁྱོད་ཀྱི་སྲོག་འཕྲོག་བྱང་ཆུབ་སེམས་ལ་བར་དུ་གཅོདཿ སྨོན་ལམ་
མཐུ་ཡིས་དབང་མེད་དེ་དབང་འགྲོ༔ བླ་མ་མཁའ་འགྲོ་ཕལ་ཆེར་ནོར་འཁྲུལ་འགྱུར
ལོ་འགའི་བར་དུ་མོག་པོར་འགྱུར་ཡང་སྲིད ཁྱོད་ཀྱི་བྱང་ཆུབ་སེམས་ཉམས་ཕྲིན་
ལས་འགགསཿ སླར་ཡང་དུས་རྟགས་མངོན་གྱུར་སྐབས་ཤིག་ཏུ༔ དྲང་སྲོང་ར་ཧུ་
ལ་ཡིས་ཆད་པས་སྒྲོལ༔ འབྱུང་པོ་གདུག་པའི་སེམས་ལྡན་ལུས་བླངས་ནས ལོ་
འགའི་བར་དུ་སེམས་ཅན་སྲོག་ལ་འཚེ མཐའ་མ་རྡོ་རྗེ་དམྱལ་བའི་གནས་སུ་སྐྱེ༔
གཞན་ཡང་དུར་མོ་ཕག་དང་འདོད་ཆགས་བྱ གདུག་པ་གླང་དང་ཞེ་སྡང་སྦྲུལ་གྱི་
ལོ༔ སྨོན་ལམ་ལོག་པའི་ཕོ་མོའི་གཟུགས་འབྱུང་ཞིངཿ ཁྱོད་དང་ང་སྤྲུལ་ཆོས་དང་
མཛད་ཕྲིན་ལ༔ བར་དུ་གཅོད་ཅིང་གནོད་སྦྱོར་བསླུ་བྲིད་འབྱུང༔ ཐ་མ་ད་ལྟའི་སྨོན་
ལམ་བཟང་པོའི་མཐུས༔ ཤིང་ཁམས་སྦྲུལ་ནས་ཉམས་གྲིབ་ཡོངས་དག་ཅིངཿ མེ་
ཕོ་རྟ་ལོར་ཕ་ནོར་ལག་ཏུ་འཕྲོད༔ ང་ཡི་ཞལ་མཐོང་ལུང་སྟོན་གདམས་པ་ནོད ཡང་
གསང་ཐུགས་ཐིག་ཆོས་ཀྱི་གཉེར་ཁ་འཛིན༔ གདུལ་བྱའི་ཚོགས་ཀུན་སྨིན་གྲོལ་ལམ་
་
266



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ལ་འགོད མཐོང་ཐོས་དྲན་རེག་གྲོལ་བར་ང་ཡིས་སྨྲ སྐལ་མེད་ཆོས་ཀྱི་སྣང་བ་
བྲལ་བ་ཡི༔ གདུག་སེམས་ཐེ་ཚོམ་ཅན་རེར་འབྱུང་ན་ཡང༔ སྡེ་བརྒྱད་དྲེགས་པས་
སྲོག་ལ་ཧུར་ཐུམ་འགྱུརཿ འདི་བར་དམ་ལྡན་ཕམ་ཞིང་བདུད་སྡེ་རྒྱལཿ སྨོན་ལམ་
ལོག་པའི་དམ་སྲིའི་སྨོན་ལམ་མཐུསཿ འདི་ནས་བཟུང་སྟེ་ཇི་སྲིད་འཚོ་བའི་བར༔ དམ་
ལྡན་དཀར་ཕྱོག་རྒྱལ་ཞིང་ནག་ཕྱོགས་ཕམ རྩ་གསུམ་ཀུན་འདུས་ང་ཡི་ཐུགས་རྗེ་
དང ཁྱོད་ཅག་སྨོན་ལམ་དུས་སུ་སྨིན་པའི་མཐུསཿ ཅང་ཤེས་ལོ་ལ་མཁའ་འགྲོའི་
བརྡ་རྟགས་བསྒྱུར གཡང་མོར་སྒྲུབ་བརྒྱུད་བསྟན་པའི་མེ་རོ་སློང༔ གར་བྱེད་ཌཱཀྐིའི་
གསང་མཛོད་ཆེན་མོར་སྤྱོད མཁའ་ལྡིང་སྣང་སྲིད་སྒྱུ་མ་ལྟ་བུར་རྟོགསཿ ཚད་ཕེབས་
གདོད་མའི་གཞི་ལ་མངོན་འཚང་རྒྱ༔ ནོར་སྐྱོང་ཆོས་ཟད་བློ་འདས་ཆེན་པོ་རུ༔ གཞོན་
ནུ་བུམ་སྐུའི་ཀློང་དུ་མངོན་འཚང་རྒྱ འོན་ཀྱང་བྱང་ཆུབ་སྙིང་སྟོབས་ཆེན་པོ་ཡིས༔
འགྲོ་བའི་དོན་དུ་གཟུགས་ཀྱི་སྐུར་བཞེངས་ན༔ ད་ལྟའི་སྨོན་ལམ་བདེན་པ་མཐུ་བཙན་
ཞིང༔ བདག་ལ་རྩེ་གཅིག་གསོལ་བ་བཏབ་པའི་འབྲས༔ བདག་ཀྱང་འགྲོ་བའི་དོན་
ལས་མ་གཡོས་ཕྱིར༔ བདག་ཉིད་ཆེན་པོ་པདྨ་ཐོད་ཕྲེང་རྩལཿ སླར་ཡང་རྡོ་རྗེ་དྲག་
རྩལ་སྐུར་བཞེངས་ནས ཁྱོད་ཉིད་འགྲོ་དོན་ཡོངས་སུ་རྫོགས་པའི་མཐརཿ ལོ་
གསུམ་ལས་ཀྱི་མཇུག་བསྡུས་ཁྱོད་རྗེས་འོང༔ པདྨའི་རིགས་ལས་པདྨའི་སྦུབས་སུ་
སྐྱེས༔ བསྐལ་མང་བསོད་ནམས་ཡེ་ཤེས་ཚོགས་གཉིས་བསགསཿ གདོད་ནས་
གཞོན་ནུ་བུམ་སྐུར་མངོན་སངས་རྒྱསཿ སླར་ཡང་འགྲོ་བའི་དོན་དུ་གཟུགས་ཀྱི་སྐུ༔
ལོངས་སྤྱོད་རྫོགས་ལས་སྤྲུལ་པའི་སྐུར་ཤར་བས༔ པདྨ་འབྱུང་གནས་རྡོ་རྗེ་ཐོད་ཕྲེང་
•
267



མདོ་མཁྱེན་བརྩེའི་གསུང་འབུམ། ་ ་ ་
རྩལཿ ཕ་དང་མ་མེད་སྐྱེ་དང་འཆི་བའང་མེད༔ འགྲོ་དང་འོང་མེད་སངས་རྒྱས་སེམས་
ཅན་མེདཿ ལྷ་དང་འདྲེར་འཛིན་རྣམ་རྟོག་དབྱིངས་སུ་ཞི ང་ནི་ཆོས་ཀྱི་སྐུ་ལས་མ་
གཡོས་ཤིང ང་ལས་ལོངས་སྤྱོད་རྫོགས་པའི་ཞིང་ཁམས་སྤྲུལ ང་ནི་སེམས་ཅན་
དོན་དུ་སྤྲུལ་སྐུར་ཤར༔ ང་ལ་གཟུགས་སུ་གྲུབ་པ་རྡུལ་ཙམ་མེད༔ འཁོར་འདིས་བྱེད་
པོ་རང་རིག་ཀུན་ཏུ་བཟངཿ གང་ན་གནས་ཀྱང་འོག་མིན་སྤྲུལ་བའི་ཞིངཿ ཇི་ལྟར་
སྤྱོད་ཀྱང་རང་བྱུང་ཡེ་ཤེས་རྩལཿ འཁོར་འདས་བྱ་བ་མིང་གི་བླ་དྭགས་ཙམཿ སྒྱུ་
མ་ལུས་ཀྱི་གྲོང་ཁྱེར་ཆེན་པོ་རུ༔ འཛིན་མེད་འོད་སྣང་ཡེ་ཤེས་སྙིང་པོ་ཅན༔ དཔེར་
ན་མེ་ལོང་དང་ནི་གཟུགས་བརྙན་བཞིན༔ གདུལ་བྱ་རང་རང་སོ་སོའི་ལས་སྣང་བཞིན༔
སངས་རྒྱས་སེམས་ཅན་ཞི་ཆགས་ཁྲོ་བོའི་ཚུལཿ སྣ་ཚོགས་སྟོན་པའང་སྒྱུ་མ་མཁན་
པོ་ཡི༔ སྒྱུ་མའི་རོལ་གར་བལྟ་བ་ཇི་བཞིན་ནོ༔ རྩལ་སྣང་ཐུགས་རྗེའི་ཤུགས་ལས་
འགྲོ་བའི་ཁམས༔ སྡུག་བསྔལ་སེལ་ཞིང་བདེ་བ་ཆེན་པོར་སྦྱོརཿ ཐ་མ་བྱང་ཆུབ་
ལམ་དུ་འགོད་པར་ངེས༔ དེ་ཕྱིར་ང་སྤྲུལ་ཚེ་དང་འགྲོ་བའི་དོན༔ ཁྱོད་ཀྱི་སྙིང་སྟོབས་
དག་ལ་རག་ལས་སོ ཁྱོད་ལ་མཐུན་པར་གྱུར་པའི་དམ་ཚིག་ཅན༔ ད་ལྟའི་སྨོན་
ལམ་བཟང་པོའི་མཚམས་སྦྱར་བའི༔ བཤེས་གཉེན་སྤྲུལ་པ་ཁྱེའུ་དྷརྨ་དབྱིངས༔ གར་
བྱེད་མ་ཀིའི་ཁམས་ལྡན་ང་མིང་འཆང༔ ལེགས་ཚོགས་སྤེལ་ཞིང་ཉེས་ཚོགས་ཤུགས་
ཀྱིས་བཟློག གཞན་ཡང་སྟག་སྤྲེལ་ཁྱི་རྟ་ལོ་བ་ཡི༔ ཕོ་མོ་མ་ངེས་བྱང་ཆུབ་སེམས་
ལྡན་པ བློ་བརྟན་བརྩོན་འགྲུས་ཆེ་ཞིང་ཆོས་ལ་སྤྱོད༔ ཡང་གསང་ཆོས་འདིར་མོས་
པའི་མི་ལྔ་འབྱུང༔ དེས་ནི་ཁྱོད་ཀྱི་ཐུགས་ཟིན་ཕྲིན་ལས་སྒྲུབཿ འཇའ་ལུས་མཁའ་
268



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
སྤྱོད་ལམ་དུ་ཐེ་ཚོམ་མེད༔ ཉེ་དུ་ལ་ལས་ས་ལམ་བདུད་བརྫུས་ནསཿ གྱ་གྱུའི་བསླུ་
བྲིད་བ་ཐག་འཛིངས་གྱུར་ཀྱང༔ བར་སྐབས་ཙམ་ལས་ཐོག་ཁེལ་འོང་བ་མིན རྒྱུན་
གྱི་བློ་གཏད་པདྨ་ང་ལ་གྱིསཿ སྒྲུབ་པའི་ཡི་དམ་ཆེ་མཆོག་འདུས་པ་རྩལཿ ཚེ་རབས་
སྔོན་ནས་སྐྱོང་བའི་མ་གཅིག་པུ༔ བྱིན་རླབས་མཁའ་འགྲོ་ལས་ཀྱི་དབང་མོ་ཆེ༔ འཇིག་
རྟེན་མ་ཅིག་སྔགས་ཀྱི་སྲུང་མ་དང༔ བསྟན་སྲུང་གཅིག་ཆོག་ར་ཧུ་ལ་ཉིད་དོ༔ ཕྲིན་
ལས་འཁོར་ཚོགས་གཉན་ཆེན་སྡེ་རིགས་ཏེ རྗེས་འཛིན་བརྩེ་སྐྱོང་ད་ལྟའི་བུ་ལྔའོ༔
ཆོས་ཉིད་ཉམས་ཀྱི་སྣང་བ་ཆེན་པོ་ལ ང་ཉིད་འོད་གསལ་སྤྲུལ་པའི་ཞལ་མཇལ་
ནས༔ བདུད་ཀྱི་འཇུག་སྒོ་བར་ཆད་ཀུན་བཟློག་ཅིརཿ ལོག་པའི་ལམ་དུ་མི་འགྲོ་ང་
དང་ནི ཊཀི་ཆེན་མོས་རྟག་ཏུ་སྐྱོབ་པར་ངེས༔ སླར་ཡང་སྙིང་སྟོབས་ཆེན་པོའི་གནས་
བྱེད་ན ནོར་སྐྱོང་ལོ་ལ་རྩེ་གཅིག་སྒྲུབ་ལ་གཞོལཿ ལོག་ལྟ་ཆེར་ལྡན་བླ་མར་དམ་
ཉམས་པའི མི་གཉིས་འབྱུང་བར་མཐོང་ཐོས་འབྲེལ་བ་སྤོངས སྦྱིན་སྲེག་འབུམ་
དང་ཚོགས་སྟོང་བཤགས་པ་ཁྲི བདེ་ཆེན་སྦྱོར་དང་ཉམས་རྩལ་རྫོགས་ལ་སྦྱོང༔ དེ་
ཚེ་འཇའ་ལུས་རྡོ་རྗེའི་སྐུར་འགྲུབ་ནསཿ ཕྱི་རྟགས་ལུས་ཀྱི་ཤིག་སྲོ་ཀུན་དག་ནས
ནང་རྟགས་འདུ་བ་རྣམ་བཞིའི་ནད་ལས་གྲོལཿ གསང་རྟགས་ཉིན་མཚན་ཁ་སྦྱོར་
འོད་གསལ་འགྲུབཿ ངུར་མོའི་ལོ་ལ་མཁའ་འགྲོའི་ལུང་བྱང་ཐོབ ནས་ཟན་བླ་མར་
མཉེས་པའི་ཞབས་ཏོག་སྒྲུབསཿ སྣ་ཚོགས་རྩལ་ཁའི་རྟེན་འབྲེལ་སྒྲིག་པ་དང༔ སྦྱོར་
སྒྲོལ་སྤྱོད་པས་ཉིན་མཚན་འདའ་བར་མཛོད༔ ང་ཡི་དགྱེས་སྐོང་འཆི་མེད་རིག་འཛིན་
འགྲུབ༔ མགྲིན་བཟང་ལོ་ལ་འགྲོ་དོན་སྒོ་འབྱེད་ཅིངཿ བྱང་ཕྱོགས་རྒྱལ་ཁམས་ཆོས་
269



。
མདོ་མཁྱེན་བརྩེའི་གསུང་འབུམ།
ལ་སྒྱུར་ཡང་སྲིད༔ ཁྲོ་གཏུམ་ལོ་ལ་སྲིན་ཡུལ་མུན་པའི་ཀློང༔ འགྲོ་དོན་སྤྱོད་ཅིང་དྲེགས་
པའི་བདག་པོའི་གནསཿ སྒྲུབ་པ་བཀའ་བརྒྱད་ཞིང་དུ་བྱིན་བརླབས་ཤིང༔ དམ་
ཉམས་ཀུན་གྱི་ཚེ་འཕོས་སྐལ་ལྡན་འགས༔ ཕྲིན་ལས་སྣ་འདྲེན་ཡུལ་དེ་བདེ་ལ་འགོད
དེ་ཚེ་སྒྲུབ་བརྒྱུད་བསྟན་པ་བཙུགས་གྱུར་ན མི་རབས་བདུན་དུ་མི་ནུབ་འཕེལ་ཞིང་
རྒྱསཿ ནས་ཟན་ལོ་ལ་དམ་ཉམས་གྲིབ་སྐྱོན་གྱིསཿ འཁོར་འགར་ངག་སྐྱོན་ནད་ཀྱིས་
གཟིར་བ་ལཿ ཁྱོད་ཉིད་ཏཱ་རེ་དཀར་མོའི་སྐུར་བཞེངས་ནས༔ གྲིབ་སེལ་ཚོགས་
འབུམ་སྦྱིན་སྲེག་བྱེ་བས་བཟློག༔ མེ་འབྲུག་རང་གནས་སྒྲུབ་པའི་རྒྱལ་མཚན་བཙུགས༔
མ་ཧཱ་ཙི་ནའི་ཡུལ་དུ་བསྐྱོད་སྙམ་ཡངཿ ཁམས་ཀྱི་འགྲོ་དོན་མི་རྫོ་གས་བཤོལ་ན་ལེགས
ལྟོ་འགྲོར་སྐྱེ་འགྲོའི་བྱ་སྤྱོད་ལོག་པའི་མཐུསཿ མ་མོའི་དལ་ཡམས་རླུང་ལྟར་འཚུབས་
པའི་ཚེ༔ ཁྱོད་ཀྱིས་སྙིང་སྟོབས་དྲག་པོ་མ་ཞན་ན ང་དང་དབྱིངས་ཀྱི་ཌཱཀྐིའི་ཚོགས་
རྣམས་ཀྱིསཿ སྟོང་ཕྲག་བདུན་གྱི་འགྲོ་བའི་སྲོག་སྐྱོབ་ངེས༔ ས་ཁམས་རྟ་ལོར་དྲེགས་
ལྡན་སྡེ་བརྒྱད་ཀྱིས༔ ཐུགས་དམ་རྒྱུད་བསྐུལ་མདོ་ཁམས་གནས་ཆེན་ལྔའི སྒོ་འབྱེད་
མ་འོངས་འགྲོ་བའི་དོན་ཕྱིར་དུ བྱིན་རླབས་ས་གཏེར་འཇུག་ཅིང་ལུང་བྱང་སྟོན༔
འགྲོ་བའི་བདེ་སྐྱིད་སྤེལ་བའི་སྤྱི་ནོར་འགྱུརཿ ལུག་ལོར་ཟས་ནོར་གཏེར་ལ་ལོངས་
སྤྱོད་ཚེ གཏན་པ་མེད་པའི་མཆོད་སྦྱིན་དཔག་མེད་ཀྱིསཿ དབུལ་ཕོངས་འགྲོ་བ་
མཐའ་དག་སྐྱོབ་པར་གྱིས༔ བསོད་ནམས་ཕུང་པོ་བསྟན་དང་འགྲོ་ལ་སྔོས ལྕགས་
སྤྲེལ་ང་ཡི་སྣང་བརྙན་བཞེངས་པ་དང༔ བདུད་རྩི་སྨན་གྱི་མྱོང་གྲོལ་སྒྲུབ་པ་ཡིས༔ ངོ་
མཚར་རྟགས་དང་མཚན་མ་མངོན་འགྱུར་ཞིང༔ ལྕེ་རུ་མྱོང་ཚད་ངན་སོང་སྒོ་ཆོད་ཅིང་
270



ཡང་གསང་ཐུགས་ཐིག་ཁྲིད་ཡིག་སྐོར། ་ ཉ༽ ་
སྒྲུབ་པ་པོ་ཀུན་དག་ཞིང་མངོན་འཚང་རྒྱ༔ བྱ་ཡི་ལོ་ལ་དག་དང་མ་དག་པའི༔ འགྲོ་
བ་ཀུན་ལ་སྨིན་གྲོལ་སྒོ་འཕར་ཕྱེས༔ སེམས་ཅན་སྡུག་བསྔལ་སྐྱོབ་པར་ང་ཡིས་སྨྲ
ཆུ་ཕོ་ཁྱི་ནས་གང་ཤར་སྤྱོད་པ་སྐྱོང༔ སྣང་སྲིད་ཐམས་ཅད་འོག་མིན་ཆོས་ཀྱི་དབྱིངས
གཟུགས་སྣང་ཐམས་ཅད་དག་པ་སྐུ་གསུམ་ངང༔ སྒྲར་གྲགས་ཆོས་ཉིད་མཁའ་འགྲོའི་
བརྡ་སྐད་ཤརཿ རྩ་ཁམས་དག་པའི་ཉམས་ཀྱི་གླུ་དབྱངས་ལེན༔ ཆོས་ཉིད་ཉམས་
ཀྱི་སྣང་བ་འར་མ་འུར༔ ལྟ་སྒོམ་སྤྱོད་གསུམ་གཅིག་ཏུ་འདྲེས་པ་ཡིསཿ འོད་ཀྱི་ལུས་
ལ་ཡེ་ཤེས་སྙིང་པོ་ཅན༔ རྩལ་སྣང་སྒྱུ་མ་ལྟ་བུར་འགྲོ་དོན་སྤྱོད༔ ཡང་གསང་འབྲས་
བུའི་ཐུས་ཀ་མངོན་གྱུར་པསཿ ཚེ་ལ་དབང་བསྒྱུར་དགོངས་པ་གཏད་ཚད་གྲོལ༔ འགྲོ་
དོན་མ་རྫོགས་བར་དུ་བོད་ལ་གནསཿ དེ་ནས་ཟག་བཅས་ན་བུན་དྭངས་པ་བཞིན༔
སྤྲུལ་སྐུའི་ཞིང་དུ་ལོ་འགར་འགྲོ་དོན་སྤྱོད༔ ལོངས་སྐུ་ཆེན་པོ་འོག་མིན་ཞིང་ཁམས་
སཿ དྲི་མ་མེད་པའི་ཐུགས་ཀློང་རོ་གཅིག་འདྲེས༔ རྩ་གསུམ་ཌཱཀྐིའི་བཀའ་བཞིན་
མ་བསྒྲུབས་པརཿ བསླུ་ཁྲིད་འཇིག་རྟེན་མཁའ་འགྲོའི་དབང་གྱུར་ན༔ ཚེ་ལ་ལོང་
མེད་མི་རྟག་འཆི་བ་སྒོམས༔ བདག་གི་ལུང་བྱང་སྙིང་གི་ཐིག་ལེར་ཆོངས༔ ཆོས་
སྐུའི་མཁའ་འགྲོ་ལས་ཀྱི་དབང་མོ་ཆེས བརྡ་བསྒྱུར་ལུང་བསྟན་མན་ངག་ངོ་སྤྲད་
བཞིན༔ ཐེ་ཚོམ་མེད་པར་ཉམས་སུ་བླང་གྱུར་ན༔ གྲོགས་ཀྱི་གཙོ་གྱུར་ལས་ཅན་
འཁོར་ལྔ་དང༔ སྐལ་ལྡན་ཕྲིན་ལས་སྒྲུབ་པ་ཉེར་གཅིག་པོ༔ ཚེ་ཆོས་བར་ཆད་དབང་
དུ་མི་འགྲོ་ཞིངཿ ས་ལམ་ཡོན་ཏན་འཕེལ་བ་ཁྱེད་ལས་འབྱང གང་ཟག་མིང་དང་
མཚན་མ་མ་གྲུབ་ཀྱང༔ དེ་ཚེ་མི་འགྱུར་ས་ཡི་རྟགས་བཞི་པོ༔ མ་ཅིག་ཌཀི་ཁྱོད་ལ་
271



，
1
མདོ་མཁྱེན་བརྩེའི་གསུང་འབུམ།
དངོས་ཉིད་དུ༔ འོད་གསལ་ཉམས་ཀྱི་སྣང་བར་ལུང་བསྟན་ནོ༔ བདུད་ཀྱི་བར་ཆད་
འདི་ནས་བཟློག་པའི་ཕྱིར༔ རང་གིས་རང་ལ་བར་དུ་མ་བཅད་ན༔ གཞན་གྱི་གཟུགས་
ཅན་གཟུགས་མེད་སུ་ཡང་རུང ཚེ་ཆོས་བར་ཆད་བྱེད་པ་མེད་པར་ངེས༔ སྡུག་བསྔལ་
དུ་མས་གཟིར་བའི་ཉམ་ཐག་འགྲོ༔ རང་རང་འཁྲུལ་སྣང་ལས་ལ་སྤྱོད་པའི་ཕྱིར༔ རེ་
དོགས་མ་བྱེད་སྙིང་རྗེ་ཆེན་པོ་སྒོམས༔ མ་དག་པ་ཡི་ལོག་སྒྲུབ་སྐྱོ་ངལ་ཀུན༔ རྣམ་
དག་བྱང་ཆུབ་སེམས་དཔས་མ་བཟོད་ན༔ སེམས་ཅན་སྡུག་བསྔལ་སྐྱོབ་པ་སུ་ཞིག་
ཡོད༔ རིག་པ་འཁྲུལ་བའི་གཞན་དབང་མ་གྱུར་པརཿ འཁྲུལ་པ་ཀ་དག་ཆེན་པོས་
ཟིལ་གནོན་མཛོད༔ འགྲོ་བའི་ཆགས་སྡང་ལས་ལ་མ་སུན་པར༔ ཐབས་མཁས་སྤྱོད་
པས་གཞན་སྣང་དགེ་ལ་སྒྱུརཿ རེ་དོགས་སྤྱོད་པས་རང་རྒྱུད་མི་འཆིང་བར བརྟུལ་
ཞུགས་གཞན་སྣང་ཟིལ་གྱིས་ནོན་པར་མཛོདཿ ཡང་གསང་མཁའ་འགྲོའི་ཐུགས་
ཐིག་ཞེས་བྱ་བ༔ ཨ་ཏི་བྱ་རྩོལ་བྲལ་བའི་ཆོས་ཡིན་ཏེ༔ ལོག་ལྟས་མི་བསླད་འཁྲུལ་
པས་མི་འཆིང་ཞིང༔ འཁོར་བས་མི་འཚེ་མི་སྡུག་མི་འཇིགས་ཤིང༔ དུག་ལྔ་རང་
དགར་སྤྱད་པས་རང་སར་གྲོལཿ སྡིག་ལྡན་དམ་ཉམས་ཆགས་སྡང་གདུག་སེམས་
ཅན༔ འཕྲད་པ་ཙམ་གྱིས་མེ་ཉིད་མེས་མི་འཚིག༔ དུག་ཉིད་དུག་གིས་བརླག་པར་
འགྱུར་བ་མེདཿ སྡིག་གིས་མི་གོས་འཁྲུལ་པ་གཞི་ཐོག་གྲོལ༔ དད་ལྡན་ཐེ་ཚོམ་
མེད་པ་སུ་ཡང་གྲོལ༔ རྟོག་གེ་ཐ་སྙད་ཚིག་ལ་སྦྱང་བ་དང༔ དད་པ་མེད་ཅིང་སྦྱོར་
སྒྲོལ་ལོག་པར་བལཿ ཐེ་ཚོམ་ཆེ་ཞིང་བླ་མར་མི་གུས་པ༔ ཡང་གསང་སྐལ་བ་ཆད་
པའི་མི་བཞིའོ༔ གཞན་དག་སྲིན་པོའི་ཚོགས་ཀྱང་གྲོལ་བར་ངེས༔ རྡོ་རྗེའི་བཀའ་
272



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
འདི་འགྱུར་མེད་དྲང་སྲོང་ཚིག དྲི་མ་མེད་པའི་ཇི་སྙེད་མཁྱེན་པའི་རྩལཿ སློབ་དཔོན་
ཤྲཱི་སེང་ཧའི་བཀའ་བཞིན་དུ༔ བདག་ཉིད་ཐོད་ཕྲེང་དྲག་པོས་སྨྲས་པ་སྟེ༔ བསླུ་བ་
མེད་དོ་དམ་ཅན་དཔང་དུ་བཙུགསཿ དགའ་བ་སྒོམས་ཤིག་བདེ་སྟེར་ཌཱཀྐི་མ༔ ཁྱོད་
ཀྱི་འདོད་པའི་དོན་རྣམས་མ་ལུས་ཀུན༔ ང་ཡིས་རྫོགས་པར་བྱེད་དོ་མཛེས་ལྡན་ཡུལ
གང་ཟག་དགོས་ཀྱི་ལུང་བྱང་རིམ་པའོ༔ ཞེས་གསུངས་བདེ་ཆེན་གསང་བའི་ཚོགས་
འཁོར་ལཿ རོལ་ཞིང་ཡེ་ཤེས་ཆེན་པོར་དར་ཅིག་བཞུགས༔ དེ་ནས་སླར་ཡང་ལྷ་
ལྕམ་ཊཱཀྐི་མཿ ལས་ཅན་དག་པའི་འཁོར་གྱི་ཚོགས་རྣམས་དང༔ ཌཱཀི་དམ་ཅན་སྲུང་
མར་བཅས་པ་ཡིས༔ ཕྱག་འཚལ་དངོས་གྲུབ་ཞུ་ཞིང་འདི་སྐད་གསོལཿ སངས་
རྒྱས་ཐམས་ཅད་འདུས་པའི་དཔལཿ གུ་རུའི་སྐུ་ལ་གསོལ་བ་འདེབསཿ ཚངས་
དབྱངས་ཡན་ལག་དྲུག་ལྡན་པའི༔ པདྨའི་གསུང་ལ་གསོལ་བ་འདེབས༔ བདེ་སྟོང་
དགའ་བཞིའི་ཡེ་ཤེས་དང༔ རྡོ་རྗེའི་ཐུགས་ལ་གསོལ་བ་འདེབས༔ བཀའ་དྲིན་
ཆེའོ་ཐུགས་རྗེ་ཅན༔ གང་ཟག་དགོས་ཀྱི་ལུང་བྱང་དང༔ མ་འོངས་འགྲོ་བའི་དོན་
གྱི་ཕྱིརཿ རྡོ་རྗེའི་སྐུར་བཞེངས་སྤྱོད་པ་མཛདཿ བདག་གི་ལས་མཐའ་མ་རྫོགས་
པརཿ བོད་དུ་བཞུགས་པར་ངོ་མཚར་རྨད༔ བསྐལ་ཆེན་འབུམ་ཕྲག་མང་པོ་རུ
རྗེ་ཡི་སྐུ་དྲིན་གསོ་བར་དཀའ༔ འོན་ཀྱང་ལུས་ངག་ཡིད་གསུམ་འབུལ༔ རྟག་པར་
རྒྱུན་གྱི་འཁོར་ལོ་རུ༔ ཁྱོད་ཀྱིས་ལོངས་སུ་སྤྱད་དུ་གསོལ༔ ཞེས་ཞུས་སོ༔ གང་
ཟག་དགོས་ཀྱི་ལུང་བྱང་འདི༔ ཊཀྐིའི་བརྡ་རིས་ཆེན་མོར་ཐོབ༔ སྔགས་ཀྱི་སྲུང་
མའི་སྙིང་དབུས་སྦོས༔ དུས་རྟགས་མངོན་གྱུར་སྐབས་སུ་སྟོན༔ ས་མ་ཡ༔ རྒྱ་རྒྱ་
273



མདོ་མཁྱེན་བརྩེའི་གསུང་འབུམ། །
རྒྱ༔ ཁ་ཐཾ༔ སླར་ཡང་སྟག་ལོ་རྒྱལ་གྱི་ཟླ་བ་ལཿ མནྡ་ར་བས་དག་པའི་འཁོར་རྣམས་
བསྡུསཿ ཚོགས་ཀྱི་མཆོད་པ་དཔག་ཏུ་མེད་པར་བཤམསཿ རྒུན་ཆང་ལ་སོགས་
སྐྱེམས་ཀྱི་ཚོགས་དྲངས་ནས༔ རྩེ་གཅིག་གདུང་བའི་དབྱངས་ཀྱིས་འདི་སྐད་གསོལ
ཀྱེ་མ་གུ་རུ་རིན་པོ་ཆེ༔ ལྔ་བརྒྱ་དུས་ཀྱི་ཐ་མ་ལ ཁ་བ་ཅན་གྱི་ཡུལ་ལྗོངས་སུ༔ གདུག་
པའི་སེམས་ཅན་འདུལ་བའི་ཕྱིར༔ ང་ཡི་སྨོན་ལམ་དྲག་པོའི་མཐུསཿ ཁྱེད་ཀྱིས་འགྲོ་
བའི་དོན་མཛད་ཚེ༔ བསྟན་པ་སྤྱི་ཡི་བདེ་སྡུག་དངཿ དུས་རྟགས་འབྱུང་འགྱུར་ལུང་
བྱང་ཆོསཿ བདག་ཅག་རྣམས་ལ་བསྟན་དུ་གསོལ༔ ཞུས་ཚེ་རྗེ་བཙུན་པདྨ་ཐོད་
ཕྲེང་གིས ཐུགས་ལས་འོད་ཟེར་འཕྲོས་པས་ཞིང་ཁམས་བསྐུལ༔ ཌཱཀིའི་གཙོ་མོ་
ལས་ཀྱི་དབང་མོ་ཆེསཿ འཁོར་བཅས་གར་སྟབས་ཤིག་ཤིག་ནམ་མཁའ་བྱོན༔ ངོ་
མཚར་སྤྲུལ་པའི་བརྡ་རྟགས་མང་དུ་སྟོན༔ གུ་རུའི་གཡོན་ཕྱོགས་པད་ཟླའི་གདན་
ལ་བཞུགསཿ དགྱེས་པའི་ཚུལ་གྱིས་མགྲིན་གཅིག་འདི་སྐད་གསུངས༔ ཉོན་ཅིག་
ལས་ཅན་དག་པའི་འཁོར ཡིད་ལ་ཆོངས་ཤིག་མན་ར༔ འདས་དུས་བསྐལ་པའི་
ཐོག་མ་ལཿ སངས་རྒྱས་དྲི་མ་མེད་པ་ཡི༔ དྲུང་ནས་སེམས་བསྐྱེད་དམ་བཅས་ལྟར༔
སྣང་བྱེད་རི་ལ་སྨོན་ལམ་བཏབ༔ མ་འོངས་བྱང་ཕྱོགས་ཁ་བའི་ལྗོངས གདུལ་དཀའ་
སེམས་ཅན་དོན་ཆེད་དུ༔ ཁྱོད་ཀྱིས་སེམས་བསྐྱེད་དུས་བབ་ཚེ རྫོགས་སངས་རྒྱས་
ཀྱི་བྱིན་གྱིས་བརླབས༔ བི་མའི་འོད་ཀྱི་ལུས་བཟུང་ཞིང༔ བདག་ཉིད་མངལ་སྐྱེས་ཚུལ་
བསྟན་ཚེ༔ ཡང་གསང་ཟབ་པའི་མཐར་ཐུག་པཿ བསྐྱེད་རྫོགས་མན་ངག་ཀུན་གྱི་
བཅུད༔ བླ་མའི་ཐུགས་སྒྲུབ་སྙིང་གི་ཐིག རྫོགས་རིམ་ཡེ་ཤེས་སྙིང་པོ་དང༔ ཡང་
དགའ་
274



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
གསང་མཁའ་འགྲོ་ཐུགས་ཀྱི་ཐིག བླ་རྫོགས་ཐུགས་གསུམ་སྤེལ་བའི་ཚེ བསྟན་
པའི་འཕེལ་འགྲིབ་བར་གྱི་ཁུག འགྲོ་བའི་བདེ་སྡུག་མིག་མང་དཔེ ཞིབ་པར་བརྗོད་
ཀྱིས་མི་ལང་ཡངཿ རགས་རིམ་ཙམ་ཞིག་བརྗོད་པ་ལཿ འདི་ནས་ལོ་འགའ་འདས་
པའི་མཐར༔ ང་དང་བཱི་མ་བོ་དྷི་གསུམ༔ རྒྱ་གར་སློབ་དཔོན་རྣམ་གསུམ་སྟེ༔ ལས་
དབང་བོད་ཀྱི་ཡུལ་དབུས་སུ༔ འཇམ་དབྱངས་སྤྲུལ་པ་ལྷའི་མེ་ཏོག ཆོས་ཀྱི་རྒྱལ་
བོའི་ཚུལ་བཟུང་བ༔ རྣམ་སྣང་སྤྲུལ་པ་བེ་རོ་ཞེསཿ མཁས་གྲུབ་བརྡ་སྒྱུར་ལོ་ཙཱའི་ཚུལ
ཏཱ་རེའི་སྤྲུལ་པ་མཚོ་རྒྱལ་མ༔ གྲུབ་བརྙེས་མཁའ་འགྲོ་གཟུང་མའི་ཚུལཿ རྗེ་འབངས་
གྲོགས་གསུམ་གཙོ་གྱུར་པའི༔ གྲུབ་བརྙེས་བཅུ་ཕྲག་གཉིས་དང་ལཿ གཞན་ཡང་
དག་པའི་གདུལ་བྱའི་ཚོགསཿ རང་རང་སྐལ་བར་འཚམས་པ་ཡིསཿ མདོ་དང་སྔགས་
ཀྱི་ལམ་སྲོལ་དང མན་ངག་གསང་བའི་གདམས་པ་སྟོན དེ་ཡི་བརྒྱུད་འཛིན་མི་
ཆད་ཙམ མ་འོང་བར་དུ་འབྱུང་བ་ཡངཿ རྗེ་འབངས་ཉི་ཤུ་རྩ་ལྔ་པོ༔ དུས་སྐབས་
རེས་མོའི་ཚུལ་ཉིད་དུ༔ ང་ཡི་བྱིན་བརླབས་རིགས་སད་པསཿ གྲུབ་བརྙེས་ཟབ་
མོའི་གཏེར་ལ་སྤྱོད༔ པདྨའི་རིང་ལུགས་མ་ནོར་སྐྱོང བདུད་དང་སྨོན་ལམ་ལོག་
པའི་ཚོགས༔ གཏེར་མིན་གཏེར་འདྲ་གཏེར་རྫུན་དང༔ ཞིག་པོ་ཞིག་མོ་བླ་གཟུགས་
སཿ སྤྲུལ་ནས་སེམས་ཅན་ལོག་ལམ་འཁྲིད༔ ཆོས་དང་ཆོས་མིན་འབྱེད་པར་དཀའ༔
འོན་ཀྱང་ང་སྤྲུལ་འབྱུང་བའི་ཚེ༔ གཏེར་རྙིང་རྣམས་ཀྱི་བྱིན་རླབས་ཉམས༔ བཀའ་
མའི་བསྐྱེད་རྫོགས་སྲོལ་ཉམས་ནས ཚིག་དང་ཚོམ་བུ་ཚོགས་སྒྲུབ་ཙམ བྱིས་པའི་
རྩེད་མོའི་སྲོལ་ཙམ་ལུསཿ སེམས་བསྐྱེད་འབྲས་བུའང་དུས་མི་སྨིན མདོ་བསྟན་
_275.
.



མདོ་མཁྱེན་བརྩེའི་གསུང་འབུམ། -
རི་མོའི་གཟུགས་གྱུར་པས༔ དགེ་སློང་དགེ་ཚུལ་ལྟ་ཅི་སྨོས ཚངས་སྤྱོད་དགེ་བསྙེན་
ཉིན་སྐར་ཙམཿ ཆགས་སྡང་གཙོ་བོ་བཙུན་པས་བྱེདཿ དགེ་འདུན་དམག་དང་འཁྲུགས་
པར་བརྩོན མི་དགེའི་གྲོས་གཞི་བླ་མས་འདིརཿ གཙོ་བོ་བློ་འཛིན་བུད་མེད་བྱེད
སྐྱེ་བོ་ཕལ་ཆེར་ཞེན་ལོག་སྒོམ༔ གདོལ་བ་གཡུང་པོས་རྒྱལ་ས་འཛིན༔ སྔར་མེད་
མཚོན་རིགས་མང་དུ་དརཿ གཙུག་ལག་ཁང་དུ་བཤས་ར་བྱེདཿ ཉིན་མཚན་སྡིག་
པའི་ས་བོན་འདེབས༔ རྐུན་ཇག་རྔོན་པའི་ལས་གསུམ་པོ༔ དགེ་འདུན་སྐྱེ་བོའི་ཐུགས་
དམ་བྱེད༔ བུད་མེད་མཚོན་ཆ་ཐོགས་པ་ཡིས༔ མི་སྲོག་གཅོད་པའང་འགའ་རེར་
སྲིད༔ རིགས་ལྡན་བྱང་ཆུབ་སེམས་དཔའི་ཚོགས༔ དམངས་སུ་འབེབ་ཅིང་ཁྲིམས་
ལ་སྦྱར༔ སྔར་མེད་རྡོ་དང་ཆུ་མིག་རྡོལ༔ སྡེ་གསར་ཆགས་ཤིང་སྡེ་རྙིང་འཇིག༔ མངའ་
རིས་སྐོར་གསུམ་ཡུལ་གྲུ་རུ༔ བོ་དྷི་སཏཱའི་སྤྲུལ་བ་ཡིས༔ ཆོས་རྒྱལ་ཞིག་གི་ཐུགས་
བསྐྱེད་ལསཿ དགེ་སྡིག་གོ་ལོག་མི་སྤྱད་ཅིངཿ སྔར་སྲོལ་ཁྲིམས་ལ་རྩིས་སུ་བྱེད༔
དམ་ཆོས་ཁྱད་དུ་མི་གསོད་ཅིངཿ ཡ་རབས་བཀུར་བའི་ལས་བརྩོན་འགྱུར༔ བལ་
བོད་ཡུལ་དུ་བློ་ལྡན་པའི༔ ཤེས་རབ་ཅན་རྣམས་ཉམས་པའི་མཐུས༔ རྒྱལ་ཁྲིམས་
འཇིག་ཅིང་ལས་ཀྱིས་མནརཿ སྔར་མེད་མཐའ་མི་གསུམ་འབྱུང་ཞིངཿ སྲོལ་གསར་ ་
སྤྱོད་པས་ཕུང་བར་འགྱུར༔ གཙང་སྟོད་རུ་ལག་གཙུག་ལག་ཏུ བྱིས་པ་ཞིག་གིས་
གཏེར་སྒོ་འབྱེདཿ ལོ་ཤས་སྐྱེ་འགྲོར་གསོ་ཡང་སྲིད༔ དབུས་གཙང་རུ་བཞིར་ནད་
ཡམས་འབྱུང༔ ཕོ་མོ་སུམ་སྟོང་ལྔ་ལམ་གྱུར༔ ང་ཡི་གཙུག་ལག་སྒྲུབ་གནས་ཀྱི༔ བྱིན་
ནུས་ཉམས་པས་རྒྱུ་རྐྱེན་ལསཿ དམ་སྲི་སྤུན་དགུ་བདུད་ཀྱི་སྡེ དར་ཞིང་མི་ཡི་བློ་
276



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཁ་བསྒྱུར༔ ཡ་རབས་རྒྱལ་པོའི་ཚུལ་བཟུང་ནས༔ དུག་སྦྱོར་གཏད་ཁྲམ་ལ་སོགས་
པསཿ བྱང་ཆུབ་སེམས་དཔའ་ཉེར་གཅིག་གསོད༔ ལྷ་སའི་མཐིལ་དུ་ཆུ་མིག་རྡོལ
མཐོང་མ་མྱོང་བའི་སྲོག་ཆགས་ལཿ རྒྱ་བལ་བོད་གསུམ་ལྟད་མོར་བལྟ རུ་བཞི་མཐའ་
མིས་འཛིན་པའི་དུསཿ བོད་ཀྱི་བྱང་སེམས་གདུང་རྒྱུད་ཉམས རྒྱ་སོག་རྒྱུད་པའི་
གདུག་པ་ཅན༔ ནད་འཁྲུགས་མཚོན་ལས་སྣ་ཚོགས་དར བཀའ་བརྒྱུད་ཡ་བཞིའི་
ཉམས་དམའ་ཞིང༔ ཞི་གཅོད་མིང་གི་རྣམ་གྲངས་ཙམ༔ དམ་ལྡན་གྲོང་སྔགས་རྒྱུད་
པ་ཆཔཿ སྔགས་བསྟན་འདུལ་ཚུལ་འབྲས་བུ་སྨིན༔ རྒྱུ་འབྲས་གོ་ལྡོག་སྤྱོད་པ་ཡིས༔
སྔགས་བཙུན་ཁྲིམས་ལྡན་ཚུལ་སྟོན་པསཿ ཡུལ་ཀུན་ཉུལ་ཞིང་ཆོས་གསང་སྟོན༔ སྒྲུབ་
བརྒྱུད་བསྟན་པར་གནོད་ཚབས་ཆེ བསམ་ཡས་དབུ་རྩེ་མེར་འཇིག་པས༔ བསམ་
འཕེལ་དང་ནི་ནོར་གཏེར་འགའ མཐའ་མིས་ས་མཐར་ཁྱེར་བ་ཡིསཿ བསོད་ནམས་
ཉམས་པའི་རྒྱུ་རྐྱེན་ལས ལྷ་སའི་མཐིལ་དུ་འཇིགས་པ་འབྱུངཿ ལོ་གསུམ་འདས་
ཚེ་དེའི་རྐྱེན་གྱིས༔ འུར་ཟིང་གཡོ་འཁྲུགས་སྣ་ཚོགས་འབྱུང༔ སྔར་མེད་དམ་སྲི་ཁོག་
ཞུགས་ཀྱིསཿ ཆོས་འཁོར་བསྟན་སྲུང་ཡིན་ནོ་ཞེསཿ ཟག་བཅས་མངོན་ཤེས་སྟོན་
ཚུལ་གྱིས༔ འགྲོ་བ་མང་པོའི་སེམས་བསླུས་ནས༔ སྡིག་སྡུག་འཐོར་རླུང་རབ་ཏུ་
འཁྲུགས མཐའ་མི་བདུན་གྱིས་བོད་འཛིན་ཞིང༔ གཞལ་ཡས་ལྷ་ཁང་མེས་འཇིག་
ཚེ༔ བོད་ཀྱི་མདོ་སྔགས་བསྟན་བ་ཉམསཿ འོན་ཀྱང་ང་ཡིས་སྨོན་ལམ་མཐུས༔ སྙིང་
སྟོབས་ལྡན་པའི་མི་ལྔ་ཡིསཿ ཐུགས་རྗེས་ཆོས་བསྟན་མ་ཉམས་ཙམཿ མངའ་རིས་
ཕྱོགས་ནས་འོང་བ་ཡི༔ གདུག་ལྡན་མེ་ཁམས་སྤྲེལ་ལོ་པས༔ སྣ་འདྲེན་མཐའ་དམག་
277



མདོ་མཁྱེན་བརྩེའི་གསུང་འབུམ།
ཁོལ་བུར་འབྱུང༔ ས་སྐྱ་སྒྲོལ་དཀར་སྤྲུལ་པ་ཡིསཿ ནེ་གུ་མ་ཡི་ཐུགས་རྗེའི་ཤུགས
རང་དོན་མི་ཉམས་ཙམ་དུ་སྐྱོང༔ རུ་ལག་རྒྱང་གི་གཙུག་ལག་ རྡོ་ལ་ཞབས་རྗེས་
གསར་པ་འབྱུང༔ གུང་ཐང་བུམ་པར་ནོར་གཏེར་བརྡོལཿ མཐའ་མིའི་རྩོད་པས་དམག་
འཁྲུགས་འབྱུངཿ ཀ་ཚལ་དགེ་འདུན་དགོན་སྡེ་དརཿ དགེ་སྡིག་མ་ངེས་སྤྱོད་པ་སྐྱོང
ར་སྒྲེང་འབྲས་བུ་སད་ཀྱིས་ཁྱེརཿ ཞོལ་སྟོད་གཏེར་སྒྲོམ་སྒྲུབ་ཕུག་ཏུ མཁའ་འགྲོ་
སྒྲུབ་པའི་ནེ་གུ་མསཿ རྫུ་འཕྲུལ་སྣ་ཚོགས་སྟོན་པ་ལཿ ཤ་ཟའི་མིང་འདོགས་གསོད་
ལ་བརྩོན འོན་ཀྱང་རང་ལ་ཉམས་ཉེས་བྲལ འགྲོ་བའི་དོན་འབྱུང་འཕྱང་མོ་ཉུག
བྱང་གི་གནམ་མཚོ་ཕྱུག་མོ་རུ༔ བོང་བུའི་སྐད་ཀྱི་སྒྲ་ཆེན་གྱིསཿ བྱང་འབྲོག་རི་དྭགས་
ཕལ་ཆེར་འདུ མཐའ་མ་ཅི་བྱ་གཏོལ་མེད་འགྱུར༔ ཁྲི་ཤོང་རྒྱལ་མོའི་མཚོ་དབུས་
སཿ བུད་མེད་བཙུན་པས་རང་རྒྱུད་གསོད༔ དེས་རྐྱེན་ཡུལ་ཁམས་ཕུང་ལ་ཉེ ནལ་
བུ་མཚོ་ལ་དོར་བ་ཡིསཿ ཀླུ་དང་སྡེ་བརྒྱད་ཀུན་འཁྲུགས་ཤིང༔ གནས་འཕོ་ཡུལ་འདོན་
ཀོ་ལོང་སྡོམ སྔར་མེད་སྡེ་གསར་ཆགས་འགྱུར་ཡངཿ དགྲ་གདོན་འབྱུང་བོས་ཚར་
རག་གཏོང༔ རེས་འགའ་བྱེར་ཞིང་རེས་འགའ་འདུ༔ སོག་པོའི་ཡུལ་གྲུ་ཆེན་པོ་རུ༔
སེར་པོའི་ཞིང་སའི་མྱུ་གུ་ལཿ དམར་པོའི་འབྲས་བུ་སྨིན་ཡང་སྲིདཿ ཁོ་དོན་ཞེས་བྱའི་
སའི་ལྟེ་བརཿ གཙུག་ལག་ཁང་ཆེན་ཆགས་པ་དང ང་ཡི་སྣང་བརྙན་བཞེངས་པའི་
མཐུསཿ སྐྱེ་བོ་ཕོ་མོ་ཕལ་ཆེར་སྐྱོབ འགའ་འགའ་ལས་ཀྱི་རྗེས་སུ་འབྲང༔ ལོངས་
སྤྱོད་བསོད་ནམས་འཕེལ་འགྱུར་ཡང༔ བརྩེ་སུན་རེ་དོགས་ཆུ་ལྟར་འཁྲུགས མ་
ཧཱ་ཙི་ནའི་ཡུལ་གྲུ་ཡི རྒྱལ་ས་མ་རབས་བརྒྱུད་པས་འཛིན༔ དེས་རྐྱེན་དཀར་པོའི་
278



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
ཆོས་ཉམས་ཤིངཿ སྤྱོད་པ་ཁྲ་བོའི་མངོན་རྟོག་ངོམསཿ རྒྱལ་ཁྲིམས་བསོད་ནམས་
ཉམས་པའི་མཐུསཿ སྐྱེ་འགྲོ་སྡུག་བསྔལ་སྡིག་ལ་སྤྱོད༔ རི་བོ་རྩེ་ལྔའི་ཡུལ་གྲུ་རུ༔
བཱི་མའི་བྱིན་རླབས་ནིརྨ་ལཿ སྣང་ཚུལ་མ་ངེས་སྟོན་པ་འབྱུངཿ འགྲོ་བ་ཕལ་ཆེར་ཐུགས་
རྗེས་སྐྱོབ༔ དུས་ངན་སེམས་ཅན་སྤྱོད་པ་ཡིས༔ སྔར་མེད་མངོན་རྟོགས་མང་མཐོང་
ལྟར ཁྲིམས་ལྡན་ས་འཛིན་རཱ་ཛ་ནི༔ སྟོབས་དང་རྫུ་འཕྲུལ་མཆོག་ལྡན་པ་ སྤྲུལ་
བསྒྱུར་ལྟ་བུའི་ཡུལ་ནོན་འགྱུརཿ མེ་ཕོ་རྟ་ལ་གཡུལ་ཤོམ་བྱེད༔ ཤིང་ཕོ་སྤྲེལ་ལ་འདུན་
མ་གཏམ ལྕགས་ཕོ་ཁྱི་ལ་དམག་དཔུང་འགྱེདཿ ཕག་ནག་མཐའ་དབུས་ཁྲིམས་
ཀྱིས་ནོན༔ བྱི་བར་རྒྱ་བོད་ལས་གསར་ངོམསཿ སྔར་མེད་མིག་གི་དགའ་སྟོན་སྤྱོད
ཤིང་ཕོ་སྟག་ནས་བདེ་སྐྱིད་ལྡན རེ་ཞིག་རྫོགས་ལྡན་དགའ་སྟོན་སྤྱོད༔ ཨེ་མ་འཁྲུལ་
བའི་སྣང་བ་ལ༔ དེ་ཡང་སྔ་རབས་བྱ་སྤྱོད་ཀུན༔ དྲི་ཟའི་གྲོང་ཁྱེར་གཞིག་པ་བཞིན༔
ལུགས་ཟུང་མངོན་རྟོགས་གསར་ངོམ་པཿ སྒྱུ་མའི་མངོན་རྟོགས་འགྱེད་པ་བཞིན༔
འཁྲུལ་པ་བདེན་རྫུན་མ་གྲུབ་ཀྱང༔ རེ་ཞིག་སྐྱེ་འགྲོའི་བདེ་སྐྱིད་དཔལ དྲི་མ་མེད་
པའི་ཐུགས་བསྐྱེད་དངཿ སློབ་དཔོན་རྣམ་གཉིས་བྱིན་རླབས་མཐུས ཁྱོད་དང་ལས་
ཅན་དག་པའི་འཁོརཿ སྨོན་ལམ་བཟང་པོའི་སྟོབས་ལས་བྱུང༔ སླར་ཡང་མདོ་ཁམས་
སྒང་དྲུག་སརཿ ཁྱོད་ཀྱིས་སེམས་བསྐྱེད་སྙིང་སྟོབས་ཀྱིས༔ འབྲས་བུ་དུས་སུ་སྨིན་
པ་ཡིསཿ བྷུདྷ་བྷོ་དྷི་ཌཱཀྐིའི་ཚོགས༔ དྲི་མ་མེད་པའི་གསུང་བཞིན་དུ༔ གཟུགས་ཅན་
གཟུགས་མེད་ཚུལ་སྤྲུལ་ནས༔ བསྟན་དང་འགྲོ་བའི་བདེ་སྐྱེད་སྤེལ༔ འགྲོ་བའི་བདེ་
སྡུག་ཁེ་ཉེན་གྱི རྟ་ཁ་སྲབ་ཀྱིས་སྒྱུར་བའི་དུས༔ ཡིན་པས་ཡག་ཉེས་འཕྲང་ལ་
279.



མདོ་མཁྱེན་བརྩེའི་གསུང་འབུམ། ་
འགྲིམསཿ བདུད་དང་རྒྱལ་བསེན་དམ་སྲིའི་ཚོགསཿ གཟུགས་ཅན་གཟུགས་མེད་
ཚུལ་སྤྲུལ་ནས༔ བར་ཆད་འཐོར་རླུང་འཁྲུགས་འགྱུར་ཡང༔ ཐ་མར་བླ་མའི་ཐུགས་
བསྐྱེད་དང༔ ང་ཡི་ཐུགས་རྗེ་ཤུགས་དྲག་པོསཿ ཁྱོད་ཅག་སྨོན་ལམ་མཐུས་སྐྱོབ་ངེས
དེ་དུས་ལེགས་པའི་ལམ་གྱུར་ན༔ འདུལ་བསྟན་རྫོགས་པའི་དུས་ཡིན་ཡང༔ གསང་
སྔགས་ཟབ་མོའི་འབྲས་བུའི་ཆོསཿ ཨ་ཏི་དར་ལ་སྨིན་པའི་དུསཿ ཡིན་ཕྱིར་བླ་རྫོགས་
ཐུགས་གསུམ་གྱི ཆོས་ཀྱི་སྡོང་པོ་ཉིད་འགྱུར་ཞིང༔ རྫོགས་ཆེན་སེམས་ཀློང་མན་
ངག་སྡེ ཐིག་ལེ་སྐོར་གསུམ་བསྐྱེད་རྫོགས་འབྲསཿ སྦྱོར་སྒྲོལ་བླ་ན་མེད་པ་ཡིས
བསྟན་པའི་མེ་རོ་ཀུན་སློང་ཞིང༔ འགྲོ་བའི་བདེ་སྐྱིད་སྤེལ་བ་དངཿ ཆོས་ལྡན་རིགས་
རྒྱུད་སྐྱོབ་པ་ཡི༔ དག་དང་མ་དག་འགྲོ་བའི་ཁམས༔ གྲོལ་ཞིང་འདུལ་བར་ཐེ་ཚོམ་
མེད༔ བྱང་དབུས་བསོད་ནམས་དམན་པའི་སྟོབས༔ དམ་ལྡན་རྡོ་རྗེའི་མིང་འཛིན་
བཞི སྒང་དྲུག་ས་ཡི་ཐིག་ལེ་རུ༔ ཞིང་ཁམས་ཆེན་པོར་གནས་བཅས་ཤིང རོང་
ཆེན་ཙི་ནའི་ཡུལ་གྱི་བར༔ བདུད་སྡེ་འཇོམ་ཞིང་ཆོས་སྤེལ་བའི༔ ལས་དང་ཕོ་ཉ་གཉེར་
ཁ་འཛིན༔ ལས་ཅན་དག་པའི་འཁོར་བདུན་སོགས༔ སྐལ་ལྡན་གདུལ་བྱ་འདི་དག་
ཀྱངཿ སྒང་དྲུག་རོང་ཆེན་ཙི་ནའི་ཡུལཿ མ་ངེས་མཆོག་དམན་བར་མའི་ཡུལ༔ བླངས་
ནས་ལས་སྨོན་ཤུགས་ཀྱིས་བསྐྱོད༔ ཆོས་འཁོར་སྟོན་མོའི་མགྲོན་དུ་འདུ༔ ཤཱག་ཐུབ་
བསྟན་པ་མ་རྫོགས་ཚུན བྱེ་མའི་གྲངས་ཀྱི་གདུལ་བྱ་འདུལཿ དྲི་མ་མེད་པའི་ཐུགས་
བསྐྱེད་དང ཁྱོད་ཀྱི་སྨོན་ལམ་མཐུ་ལས་བྱུང༔ ལས་ཀྱི་སྨོན་ལམ་ལོག་གྱུར་ན༔
ལྕགས་ཕོ་ཁྱི་ཡི་ལོ་ནས་བཟུང༔ མཚོན་འཁྲུགས་བསྐལ་པ་ལོ་དགུ་དང༔ ནད་ཀྱི་
，
280



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བསྐལ་པ་ལོ་བདུན་དང༔ མུ་གེའི་བསྐལ་པ་ལོ་ལྔ་ཡིས༔ བོད་ཁམས་ཙི་ནའི་ཡུལ་
ཀུན་ཕུང༔ བདུད་སྡེ་མ་རུང་དམ་སྲིའི་ཚོགས༔ མཐུ་ཆེན་སྐྱེ་འགྲོ་ཡོས་ལྟར་རྔོ༔ དེ་
དབང་མི་འགྲོ་གསང་སྔགས་དྲིན༔ མཆོག་གསུམ་རྩ་གསུམ་བདེན་པའི་མཐུསཿ དཀར་
པོའི་འབྲས་བུ་དུས་སྨིན་ཤོག༔ དེ་དུས་ཟར་མོ་སྒང་གི་བར༔ ད་ལྟའི་སྨོན་ལམ་ལོག་
པ་ཡིས༔ ཨ་ཙར་ཤྲིའི་མིང་ཅན་འདི༔ དགེ་སྦྱོང་བཙུན་པའི་གཟུགས་སྤྲུལ་ནས༔ ཆོས་
བརྒྱད་ཁྲིམས་ལྡན་གཡོ་ཐབས་ཀྱིས༔ གདུལ་བྱ་ཕལ་ཆེར་མགོ་བོ་སྐོརཿ གསང་སྔགས་
ཨ་ཏིའི་བསྟན་པ་བསྣུབསཿ བསྟན་སྲུང་སྡེ་བརྒྱད་དྲེགས་པའི་སྡེས ཆོ་འཕྲུལ་ཆད་
པ་དྲག་པོ་ཡིསཿ རྟགས་དང་མཚན་མ་མངོན་བསྟན་ཀྱངཿ ཕལ་ཆེར་མགོ་བོ་རྨོངས་
ལ་ལྟོས༔ ཁྲིམས་ལྡན་རཱ་ཛ་ལྕགས་ཁམས་ཅན༔ བྱང་ཆུབ་སེམས་དཔའི་རིགས་འབྱུང་
ཡོངཿ སྡིག་ལྡན་དམ་སྲི་འགའ་འགའ་ཡིས ང་དང་སྨོན་ལམ་ལོག་པའི་མཐུས༔ གསང་
སྔགས་བསྟན་པ་སྐྱོང་བར་དཀ༢ གདུག་པའི་བུད་མེད་སྤྲེལ་ལོ་བ གཡོ་སྒྱུའི་སྟོབས་
དང་ལྡན་པ་ཡིས༔ ཡུལ་དེའི་ཆོས་དང་བསོད་ནམས་ཉམསཿ རྨ་ལུང་མཚོན་འཁྲུགས་
ཁོལ་བུ་ཡིས༔ སྐྱེ་བོ་ཕལ་ཆེར་གྲི་རུ་འཆི༔ མི་མིན་འབྱུང་པོའི་གཟུགས་སྤྲུལ་ནས
སྐྱེ་འགྲོར་གནོད་པ་ཐོག་ལྟར་འབེབས སྨོན་ལམ་ལོག་པའི་མཐུས་བསྐྱེད་པས
བསྟན་རྙིང་ནུབ་ཅིང་མདོ་ཆོས་དརཿ དེ་རྐྱེན་སྐྱོད་པ་ཁྲ་བོ་ཡིསཿ ལོངས་སྤྱོད་ལྡན་
ཡང་སྡུག་བསྔལ་འཕེལ༔ སྲིན་གླིང་ཙི་ནའི་ཁྲིམས་འོག་ཚུད༔ ཁྭ་ཏ་མིག་མང་སྤྲེའུའི་
མཇུག ཡུལ་དེར་གདུག་པའི་གཙོ་བོ་བྱེད མི་རབས་བདུན་གྱི་བར་དག་ཏུ ཡུལ་
དེར་བདེ་བ་མངོན་པར་དཀ2 རྒྱལ་མོ་རོང་གི་ཡུལ་གྱི་ཆརཿ བོན་དང་ཀླ་ཀློའི་གྲུབ་
28]



མདོ་མཁྱེན་བརྩེའི་གསུང་འབུམ། །
མཐའ་ཡིསཿ བདེ་སྡུག་ཤྭ་རྩེད་ཇི་བཞིན་དུ༔ དཀར་ཕྱོགས་ཕམ་ཞིང་ནག་ཕྱོགས་རྒྱལ
མ་མོ་ཙིཏྟ་དུག་ཐུལ་མའི ཁ་རླངས་ནད་ཀྱིས་ཆར་བ་འབེབསཿ བྱང་སེམས་ཉི་མའི་
སྙིང་པོ་ཡིས༔ སྤྲུལ་བསྒྱུར་སྔགས་འཆང་བྱང་སེམས་ཅན༔ འོད་ཟེར་མིང་གིས་ཐུགས་
བསྐྱེད་ལསཿ མཐར་ཐུག་ང་ཡི་གདུལ་བྱར་འགྱུརཿ རྣམ་སྣང་ལོ་ཙའི་སྤྲུལ་བསྒྱུར་
བ བྱང་སེམས་སྐྱེས་བུས་ཐུགས་བསྐྱེད་ལསཿ རྨུ་རྡོར་སླར་ཡང་གནས་གསར་བྱེད༔
དེ་ཡི་ལས་ཐབས་འགྲིགས་གྱུར་ན༔ རོང་ཆེན་མི་རབས་བདུན་གྱི་བར༔ དགའ་བདེའི་
གནས་ལ་སྤྱོད་པར་ངེས༔ ཤེལ་སྒང་རིང་མོ་ཞེས་བྱ་བརཿ སངས་རྒྱས་ལག་ན་པདྨ་
ཡིསཿ སྤྲུལ་བསྒྱུར་བྱང་ཆུབ་སེམས་དཔའ་འབྱུངཿ སེམས་བསྐྱེད་ལྡན་པ་འབུམ་ཕྲག་
གྲོལཿ སེའུ་སྒང་གི་ས་ཆ་རུ༔ ང་ཡི་བསྟན་པའི་གནས་ཡིན་ཏེ༔ བླ་རྫོགས་ཐུགས་
གསུམ་སྤེལ་བའི་མཐུསཿ སྒྲུབ་པའི་གནས་ཆེན་གསུམ་འབྱུང་སྟེ༔ དེ་རུ་སྒྲུབ་བརྒྱུད་
བསྟན་པ་འཛུགསཿ ཁྱོད་ཀྱི་སྨོན་ལམ་བཟང་པོའི་མཐུསཿ ཞིག་པོ་ཞིག་མོས་རི་
སུལ་གང དཀར་ཕྱོགས་རྒྱལ་ཞིང་ནག་ཕྱོགས་ཕམཿ དེ་དུས་སྨོན་ལམ་ལོག་པའི་
མཐུས༔ གདུག་པ་གླང་དང་འདོད་ཆགས་བྱ ཞེ་སྡང་སྦྲུལ་གྱི་ལོ་པ་གསུམ དགེ་
སྤྱོད་སྐྱེ་བོ་བུད་མེད་ཚུལ༔ བཟུང་ནས་གནོད་སྦྱོར་རླུང་ལྟར་འཚུབསཿ ཁྱོད་ཀྱི་སྲོག་
ལ་བར་གཅོད་ཅིང༔ ང་སྤྲུལ་འདུན་མ་རླུང་ལ་བསྐུར༔ དེ་དབང་མི་གཏོང་བླ་མ་དང
ཁྱོད་ཀྱི་སྙིང་སྟོབས་མཁའ་འགྲོའི་དྲིན༔ ཤུགས་ལྡན་ཡ་རབས་མཐུ་ཆེན་རིགས༔ བདུད་
ཀྱི་སྤྲུལ་པ་མི་འབྱུང་ཞིངཿ མ་རབས་སྐྱེ་བོ་ཕོ་མོ་ཀུན༔ དད་དང་བྱང་ཆུབ་
མང༔ བར་མའི་འགྲོ་བ་འགའ་འགའ་ཞིག བདུད་སྤྲུལ་གསུམ་གྱི་རྗེས་འཇུག་སྲིད
282



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
འོན་ཀྱང་མཐུ་ལྡན་རཱ་ཧུ་ལཿ དྲེགས་པའི་ཚོགས་ཀྱིས་ཀོ་ལོང་བསྡམསཿ མཐར་ཐུག་
དེ་དབང་མི་འགྱུར་ཞིང༔ འོད་ཀྱི་སྣང་བས་འགེངས་ཡང་སྲིད༔ བཀའ་གཏེར་དག་
སྣང་ཆོས་གསུམ་པོའི བྱིན་རླབས་མེ་རོ་སློང་བའི་རྒྱུས༔ འགའ་འགས་མཐུ་སྟོབས་
རྒྱས་ཀྱང་སྲིདཿ མེ་ཉག་ཞེས་བྱའི་ས་ཡི་ཆརཿ ཕུང་བྱེད་རྔ་མོ་རྒྱུགས་པ་ཡིསཿ སྐྱེ་
བོས་ཡ་ག་སྒྲོགས་འགྱུར་ཡང༔ དྲེགས་པའི་མདའ་ཡིས་གཟིར་བ་དང ཡིད་འཛིན་
ས་ཡི་ཐིག་ལེ་རུ༔ ཐུགས་རྟེན་བདུད་འདུལ་མཆོད་རྟེན་དང༔ ང་ཡི་སྣང་བརྙན་ལུས་
ཀྱི་ཚད༔ རྡོ་རྗེ་གཞོན་ནུ་མུ་ཁ་མའི༔ སྣང་བརྙན་སྐུ་ཡི་རྟེན་དུ་བཞག རིན་ཆེན་
ཞུན་མའི་རྒྱུད་འབུམ་དང༔ ཤེས་རབ་ཕར་ཕྱིན་བཀའ་རྒྱུད་འབུམ༔ གསུང་གི་རྟེན་
དུ་འཇོག་པ་དང༔ འོག་ཏུ་དམ་སྲི་སྤུན་དགུ་མནན མཐའ་མར་གཟུངས་སྔགས་རྡོ་
བརྐོས་བསྐོརཿ ཡི་གེ་བརྒྱ་བའི་མཁར་ཆེན་བཞེངསཿ ཕྱོགས་བཞིར་ཚྭ་ཚྭ་རང་མདོག་
འབུམ ཀླུ་འབུམ་ས་ཡི་གཏེར་དུ་སྦ ང་ཡི་རྣམ་ཐར་སྟོང་སྒྲོག་ཅིང༔ རྡོ་རྗེ་ཕུར་བའི་
ཚོགས་སྒྲུབ་འཛུགས༔ དེ་ཚེ་མི་རབས་ཉེར་གཅིག་བར༔ ལུགས་ཟུང་ཆབ་གྱིས་ས་
ཆེན་འགེངས མདོ་ཁམས་ཡུལ་གྱི་གཙོ་བོར་བགྱུར༔ བདེ་སྐྱིད་དཔལ་ལ་སྤྱོད་པར་
ངེསཿ རིགས་ལྔའི་རྫོང་གི་གནས་མཆོག་ཏུ༔ རིགས་གསུམ་མགོན་པོའི་སྣང་བརྙན་
བཞེངས༔ དུད་འགྲོའི་མིང་འཛིན་སའི་ལྟེ་བར༔ ཀླུ་དབང་རྒྱལ་པོའི་སྣང་བརྙན་བཞེངས
ཕྲན་བུའི་ཡུལ་ཁམས་ཁོལ་བུར་ཀུན༔ ང་ཡི་རྣམ་ཐར་གསོལ་འདེབས་སྒྲོག དེ་
ཚེ་བསོད་ནམས་དབྱར་གྱི་ཆསཿ དཔེ་ཟླར་འོས་པའི་སྟོན་མོར་ལྟོསཿ ཚ་བ་རོང་གི་
ས་ཆ་རུ༔ རྫུ་འཕྲུལ་སྟོབས་ལྡན་མཁའ་འགྲོ་མའི སྤྲུལ་སྒྱུར་སྣ་ཚོགས་སྤྱོད་པ་སྟོན
283



.
.
མདོ་མཁྱེན་བརྩེའི་གསུང་འབུམ།
ནད་གདོན་འཚེ་བ་བཟློག་པའི་མཐུས༔ ཀུན་གྱིས་དད་གུས་མཆོད་སྡོང་བྱེད༔ ཐ་མར་
སྔགས་བསྟན་དར་ཡང་སྲིདཿ ཨ་ཕྱི་སྒང་དུ་འཁྲུགས་རྩོད་དརཿ ལོ་འགའ་སེམས་
ཅན་སྡུག་ལ་སྦྱོརཿ མ་དག་སྐྱེ་བོ་ས་གུ་ཙེ པུཎྜ་འམ་ནི་རཏྣའི་མིང ཤེས་རབ་བློ་
དང་ལྡན་པ་ཡིས༔ མཐའ་མར་བདེ་བའི་གནས་ལ་འགོད དུས་ཀྱི་ཕོ་ཉ་འདི་ནས་
བཟུང༔ མི་ལོ་སྟོང་ཕྲག་བར་ཉིད་དུ༔ སེམས་ཅན་བདེ་སྡུག་ལ་ཤན་ཀུན༔ སྔོན་དང་
ད་ལྟའི་བར་དག་གི དྲི་མ་མེད་པའི་བརྟག་བྱའི་ཆོས༔ ཡང་གསང་ཐུགས་ཐིག་དག་
ལ་རག གཞན་ཡང་བསྟན་འགྲོ་སྤྱི་དགོས་ཀྱི༔ ལུང་བྱང་བརྗོད་ཀྱིས་མི་ལང་ཡང༔
མ་འོངས་འགྲོ་དོན་དུས་བབ་ཚེ ནོར་བུར་གསོལ་བ་བཏབ་པ་བཞིན ང་དང་མཁའ་
འགྲོས་སྟོན་པར་ངེས༔ གནད་ཐིག་ལོ་རྒྱུས་ཆེན་མོ་རུ༔ དྲི་མ་མེད་པའི་བཀའ་བཞིན་་
ནོ༔ སྐྱེ་བའི་ཕྲེང་བ་ཐམས་ཅད་དུ༔ སྟོན་པ་སློབ་དཔོན་མཆོག་ཉིད་དེ༔ དགའ་རབ་
དཔའ་བོས་རྗེས་བཟུང་བསཿ དུག་ལྔ་རང་དགར་སྤྱོད་པ་ལཿ ལྕགས་ཁམས་གསེར་
དུ་སྒྱུར་བ་ཡིས༔ གསང་སྔགས་ཐབས་ཀྱིས་ཟིན་པ་སྟེ༔ རྡོ་རྗེ་སློབ་དཔོན་ཉིད་ཀྱི་
དྲིན༔ དེ་ཡི་སྐུ་དྲིན་སྙིང་ལ་ཆོངས༔ སྔོན་ཚེ་མེ་ཏོག་འདམ་འཛེས་ནསཿ ད་ལྟའི་ཟ་
ཧོར་ཡུལ་གྱི་བརཿ ཁྱོད་དང་ང་ཡི་སྐྱེ་བ་ཀུན༔ བར་དུ་གཅོད་པའི་མི་ལྔ་པོ༔ ཁྱད་
པར་ཡང་གསང་ཐུགས་ཐིག་གི བསྟན་པ་བསྣུབ་པར་སེམས་པ་ཡི༔ བདུད་དང་
སྲིན་མོ་ཨ་ཙར་ནག༔ མ་འོངས་བླ་རྫོགས་ཐུགས་གསུམ་པོ༔ སྤེལ་བའི་དུས་ལ་མ་
བབ་པརཿ ལུས་དང་གྲིབ་བཞིན་གནོད་སྦྱོར་རྩོམ དེ་ཚེ་སྔོན་གྱི་སྨོན་ལམ་མཐུས༔
ལྡན་པའི་མཐུ་ལྡན་ལྔ་ཡིས་བཟློག༔ མ་དག་སྡིག་པའི་ཁ་གང་བའི དེ་དུས་སྲོག་
284



ཡང་གསང་ཐུགས་ཐིག་ཁྲིད་ཡིག་སྐོར། ༡༽
དང་བྲལ་མ་ཐག རྡོ་རྗེ་དམྱལ་བའི་གནས་ཉིད་དུ༔ བསྐལ་ཆེན་འབུམ་དུ་སྡུག་
བསྔལ་སྤྱོད༔ མཐའ་མར་གྲོལ་བ་སྲིད་མཐའ་ཙམ ཞེས་གསུངས་སོ༔ སླར་ཡང་
ཌཀྐིའི་ཞལ་ན་རེ ཌཀྐིའི་རྗེ་བོ་ཐོད་ཕྲེང་རྩལ༔ སངས་རྒྱས་སྟོང་གི་སྤྲུལ་པའི་སྐུ
དྲི་མ་མེད་པའི་ཐུགས་ཀྱི་སྲས༔ སྲིད་གསུམ་འགྲན་ཟླ་བྲལ་བ་ཡི༔ ཐུགས་ཀྱི་གཟུང་
མ་མནྡ་རཿ ང་ཡི་སྙིང་གཏམ་ཐུགས་ལ་ཞོག ད་ལྟའི་ཤཱཀ་ཐུབ་བསྟན་པ་ལ༔ གསང་
སྔགས་ཆོས་ཆར་འབེབས་པ་འདི༔ རྡོ་རྗེ་དྲག་རྩལ་ཁོ་ནའི་དྲིན སངས་རྒྱས་སྟོང་
ལས་ལྷག་པ་དེ༔ དད་གུས་བསྐྱེད་ལ་ཞབས་ཏོག་སྒྲུབ འདི་ནས་མི་ལོ་ལྔ་བརྒྱའི་
མཐརཿ བོད་ཡུལ་དབུས་སུ་མདོ་སྔགས་ཀྱི༔ ཆོས་ཆར་འབེབས་ཤིང་ཟབ་གཏེར་
སྦ༔ དེ་ནས་མི་ལོ་སྟོང་དང་ནི༔ དགུ་བརྒྱ་རེ་གཅིག་མཐའ་མ་རཿ སྟོན་པ་སློབ་དཔོན་
དྲི་མ་མེད༔ སྤྲུལ་བསྒྱུར་དགའ་རབ་དཔའ་བོ་ཉིད༔ ཁ་བ་ཅན་གྱི་སའི་ལྟོ་བརཿ མདོ་ ་
སྨད་རྨ་ལུང་བྲག་དཀར་ཞལ༔ ཤ་ཁྲག་མི་ཡི་གཟུགས་སྤྲུལ་ཚེ༔ སེམས་ཅན་སྡུག་
པའི་དུས་ཡིན་ཏེ༔ ལྷ་ཀླུ་སྡེ་བརྒྱད་འཁྲུགས་པ་དང༔ བདུད་དང་འབྱུང་པོ་ཁ་དར་
བསཿ སངས་རྒྱས་བྱང་སེམས་མཁའ་འགྲོའི་ཚོགསཿ ཐུགས་སུན་སྐྱོ་ངལ་སྣ་ཚོགས་
འབྱུང༔ ལོག་ལྟ་སྒྲོ་སྐུར་རླུང་ལྟར་འཚུབསཿ བུ་མོ་ཁྱོད་ཀྱི་བྱང་ཆུབ་སེམསཿ སྙིང་
སྟོབས་བཟོད་པའི་ས་གཞི་ལཿ པདྨའི་ཐུགས་རྗེའི་འབྲས་སྨིན་ རབ་བྱུང་བཅུ་
གསུམ་མེ་ཕོ་རྟ གྲོ་བཞིན་ཟླ་བ་ནས་བཟུང་སྟེ༔ ལེགས་པའི་ལས་ཀྱི་མགོ་འཛུགས་
ཤིངཿ སྨོན་ལམ་མཐུ་ཆེན་གདུག་པའི་རིགས ཀླུ་གཉན་བཙན་གྱི་སྡེ་ཚོགས་ཀྱིས
ཞབས་ཏོག་རྣམ་བཞིའི་ཕྲིན་ལས་སྒྲུབ༔ བདུད་ཀྱི་སྡེ་ཚོགས་ཕམ་ཡང་སྲིད༔ དམ་
285



མདོ་མཁྱེན་བརྩེའི་གསུང་འབུམ།
བཅའ་རིས་སུ་མ་བོར་མཿ སེམས་ཅན་སྐྱོབ་པ་ཁྱེད་ཀྱི་དྲིན༔ དེ་ཕྱིར་སྙིང་སྟོབས་མ་
ཞན་ཅིག༔ ང་ནི་ལུས་དང་གྲིབ་བཞིན་དུ ཁྱོད་དང་མི་འབྲལ་རྩེ་གཅིག་འགྲོགས
མངོན་སུམ་འོད་གསལ་སྣང་བ་ལཿ རྟེན་འབྱུང་བྱ་སྤྱོད་ལུང་དུ་སྟོན༔ རྡོ་རྗེ་དྲག་རྩལ་
མིའི་རྫུར་ཞུགསཿ ལས་ཅན་དག་པའི་འཁོར་ལྔས་བསྐོརཿ དྲག་རྩལ་ལྡན་པས་
ལས་བསྒྲུབས་ སྨོན་ལམ་བཟང་པོ་དུས་སྨིན་ཞིང༔ ལུང་བྱང་བསླུ་བ་ཡོད་གྱུར་
ན མ་ཡིས་བསླུས་སོ་སྙིང་གི་བུ༔ སྟོན་པ་དྲི་མེད་གྲགས་པ་ཉིད༔ རེས་འགའ་བླ་
མའི་ཐུགས་དང་འདྲེས རེས་འགའ་ཁྱོད་ཀྱི་སྙིང་དབུས་གཞུག རེས་འགའ་དབྱིངས་
ནས་དམ་ཆོས་སྟོན༔ རྩ་གསུམ་སངས་རྒྱས་བྱང་སེམས་དངཿ ལོངས་སྤྱོད་འོག་མིན་
སྟུག་པོ་བཀོད་མེ་རི་འབར་དང་གཏུམ་དྲག་རོལཿ སྤྲུལ་པའི་ཞིང་ཁམས་མ་ལུས་
ཀུན༔ ཁྱོད་ཀྱི་གནས་དེར་འདུ་བར་ངེས༔ སྙིང་ལ་ཆོངས་ཤིག་ས་མ་ཡཱ༔ ཞེས་གསུངས་
ཚོགས་ཀྱི་འཁོར་ལོར་ལོངས་སྤྱོད་ཅིང༔ བདེ་ཆེན་དགའ་བ་བཞི་ཡི་སྟོན་མོར་མཛད
དབང་བསྐུར་བྱིན་གྱིས་བརླབ་ཅིང་བདག་ཅག་ཀུན༔ ཆོས་ཉིད་ཉམས་ཀྱི་སྣང་བ་རབ་
འུར་ཞིང༔ རྫུ་འཕྲུལ་ཡ་མ་ཟུང་གིས་སྤྱོད་པ་བྱསཿ བཀའ་རྣམས་ཌཱཀྐིའི་བརྡ་རིས་
ཆེན་མོར་བཏབ༔ གུ་རུས་འཛུམ་པའི་མདངས་ཀྱིས་འདི་སྐད་གསུངསཿ ལུང་བྱང་
མདོར་བསྡུས་གསང་བའི་བརྡ་རིས་འདི༔ རྡོ་རྗེ་ཕག་མོའི་ཐུགས་ཀྱི་ཀློང་དུ་སྦོས༔
མ་འོངས་རྟེན་འབྲེལ་དུས་ལ་བབ་པའི་ཚེ༔ ཕ་ནོར་བུ་བཞིན་བདག་གི་ལག་ཏུ་སྤྱོད
མ་ཅིག་སྔགས་ཀྱི་སྲུང་མས་ཐུབ་པར་སྲུངས ཆོས་བདག་མིང་སྲིང་སྙིང་གི་དཀྱིལ་
དུ་ཆོངསཿ སྙིང་གཏམ་མ་ནོར་སྤང་བླང་འཛོལ་མེད་ཀྱིསཿ བསླུ་བ་མེད་དོ་དྲང་སྲོང་
I，
286



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བདེན་པའི་ཚིག ཐེ་ཚོམ་མ་བྱེད་ཡིད་ཆེས་དམ་བཅའ་ཟུངཿ འདི་ནས་བཟུང་སྟེ་ཚེ་
རབས་ཐམས་ཅད་དུ༔ ང་དང་འབྲལ་བ་མེད་ཅིང་རྗེས་སུ་འཛིན༔ མ་འོངས་འགྲོ་
དོན་སྨོན་ལམ་མཐར་རྫོགས་ཚེ ཚོམ་བུ་གཅིག་ཏུ་དག་པའི་ཞིང་དུ་བགྲོད༔ དམ་
ཉམས་ལོག་ལྟ་ཐེ་ཚོམ་ཅན་དག་ལ༔ ཤིན་ཏུ་གསང་ཞིང་པིར་གྱི་ཁ་བཞིན་སྡོམ༔ ཁ་
ཐཾ༔ གུ་ཧྱ༔ སྐུ་གསུང་ཐུགས་ཀྱི་རྒྱ མེ་ཕོ་རྟ་ཡི་ལོ་གྲོ་བཞིན་ཟླ་བའི་དམར་ཕྱོགས་
ལ་བརྡ་རིས་ལས་དགའ་རབ་དཔའ་བོས་དག་པར་ཕབ་པ་ཆོས་ཀྱི་བདག་པོ་སློབ་
དཔོན་འཇམ་དཔལ་རྡོ་རྗེའི་སྤྲུལ་པ་རིག་པའི་ཡེ་ཤེས་ཀྱིས་ཡི་གེའི་རིས་སུ་བཀོད་
པ་ཤིན་ཏུ་ངོ་མཚར་ཆེའོ༔ དགེའོ༔ དགེའོ༔ དགེའོ༔
287



ཡང་གསང་ཐུགས་ཐིག་ཁྲིད་ཡིག་སྐོར། .
ཉ༽
༄༅། །ཡང་གསང་འཛིན་པ་རང་གྲོལ་གྱི་
ཆོ་གའི་ཟིན་བྲིས་ཀུན་གསལ་་
མེ་ལོང་བཞུགས།



མདོ་མཁྱེན་བརྩེའི་གསུང་འབུམ། .
༄༅། །རྒྱལ་ཀུན་མཁྱེན་བརྩེའི་སྤྱི་གཟུགས་མཚོ་སྐྱེས་རྗེ། །སླར་ཡང་འདི་ན་གྲུབ་
པའི་རིག་འཛིན་གྱི། །རྫུ་ལ་ཆགས་པ་འཇའ་ལུས་རྡོ་རྗེའི་ཞབས། །ཚེ་རབས་ཀུན་
ཏུ་རིགས་ཀྱི་བདག་པོར་བརྟེན། །གྲུབ་བརྒྱའི་གཙུག་རྒྱན་ཧེ་རུ་ཀ་དཔལ་དེའི། །གསུང་
གི་གསང་ཟབ་ཡང་གསང་ཐིག་ལེའི་ཆོས། །འཛིན་པ་རང་སར་གྲོལ་བའི་མན་
ངག་གི །ཆོག་ཁྲིགས་ཟིན་བྲིས་ཀུན་གསལ་མེ་ལོང་སྤེལ། །དེ་ལ་འདིར་སྔ་འགྱུར་
བཀའ་གཏེར་གྱི་ཆོས་བཀའ་ཟབ་ཅིང་རྒྱ་ཆེ་བའི་མཛོད་ཇི་སྙེད་པའི་སྙིང་པོ་ཡང་ ་
ཞུན་རྫོགས་པ་ཆེན་པོ་ཐིག་ལེ་གསང་བའི་སྐོར་གྱི་མཁའ་འགྲོ་གསང་བའི་སྙན་
བརྒྱུད་ཨ་ཏི་ཐུགས་ཀྱི་ཐིག་ལེའི་ཆོ་ག་འདི་ལ། །སྨིན་བྱེད་དབང་གི་རིམ་པ། གྲོལ་
བྱེད་བསྐྱེད་རྫོགས་ཀྱི་མན་ངག །བོགས་འབྱིན་བརྟུལ་ཞུགས་ཀྱི་ལམ་ཁྱེར། རྐྱེན་
སེལ་འཕྲལ་དགོས་ཀྱི་ཆ་ལག །ལོག་འདྲེན་ཕུང་བྱེད་ཀྱི་གཏད་སེར་སོགས་སྐོར་
ཚོ་འགའ་ཞིག་བཞུགས་པ་ལས། །བསྐྱེད་རྫོགས་བསྙེན་པའི་ལས་རིམ་ལ་ཇི་ལྟར་
འཇུག་པའི་དང་པོ་བཅའ་ཤོམ་ཀྱི་རིམ་པ་ནི། །ཡིད་མཐུན་གྱི་གནས་སུ་ཡུལ་དུས་
དང་བསྟུན་པའི་དཀྱིལ་འཁོར་གྲུ་བཞིའམ་བང་རིམ་ཅན་སོགས་ཅི་བདེར་བཀོད་
པའི་དབུས་སམ་སྟེགས་གོང་མར་བྷནྡྷ་བམ་རིལ་སོགས་མཚན་ལྡན་གྱི་ནང་མར་
གྱིས་བྱུགས་ཏེ་རུས་པ་རྗེན་པར་མི་མངོན་པར་བྱས་པའི་ནང་ཆང་བཟང་བོར་སེལ་
མེད་ཆོས་སྨན་བཏབ་པས་སུམ་གཉིས་ལེགས་པར་བཀང་བའི་ཁ་མར་ཁུས་བཅད་
དེ་སྟེང་དར་དམར་བརྒྱད་ལྟེབས་ཀྱིས་བཀབ་ལ་བཞག་ཐོད་པའི་སྟེང་ངམ་རྒྱབ་ཏུ་
ཁྲོས་མ་ལྷ་ལྔའི་གཏོར་མ་ཆོས་འབྱུང་བསྣོལ་མའི་སྟེང་དམར་གཏོར་འཁོར་བཞི་
290.



ཡང་གསང་ཐུགས་ཐིག་ཁྲིད་ཡིག་སྐོར། ་ ཉ༽
མཚམས་སུ་མཐེབ་རིལ་ཅན། གཡོན་ཕྱོགས་སུ་བཀའ་གཏེར་སྤྱི་བསྡུས་ལ་དམར་
གཏོར་ཟུར་གསུམ་ལྔ་རྒྱབ་ཏུ་དཀར་གཏོར་འདབ་བཞི་མཚམས་སུ་མཐེབ་རིལ་
ཅན་དེ་དག་གི་གཡས་གཡོན་དུ་ཆད་ཐོ་བརྟན་མ་རྙིང་ལུགས་སྤྱི་འགྲོས་ལྟར་གྱི་
གཡས་གཡོན་དུ་སྨན་རཀ་ཀྱང་བཤམས་མདུན་དུ་ཆུ་གཉིས་སྔོན་འགྲོའི་ཉེར་སྤྱོད་
མཆོད་མགོ་སྨན་ནས་བརྩམས་ཏེ་བཤམས་མདུན་སྟེགས་ལ་ནང་མཆོད་རྡོར་དྲིལ་
ཌ་རུ་རྣམས་ཀྱང་བཞག །ཉེ་ལོགས་གང་བདེར་གསེར་སྐྱེམས་དཀར་བགེགས་བཅས་
བཤམས། ཚོགས་མཆོད་ཕྲིན་གློག་སྐབས་བསྐང་གཏོར་བམ་བསྐང་ཞེས་པ་ཕྱེ་གཙང་
ལ་མར་དང་མངར་གསུམ་གྱིས་སྦྲུས་པའི་དཀར་ཟླུམ་བླ་གཏོར་རྩེ་བཅད་ལྟ་བུའི་
རྒྱབ་མ་ཉམས་པའི་མདུན་ངོས་བམ་རོའི་རྣམ་པར་བཅོས་པ་ཙོག་པུ་པུས་སྟེང་
ལག་གཉིས་ཐལ་མོ་གྱེན་བཟེད་ཀྱི་མགོ་སྟེང་དང་ཕྲག་གོང་གཉིས་ཐལ་མོ་གཉིས་
ཏེ་ལྔར་དམར་གཏོར་ཟླུམ་པོ་ལྔ་ཡང་བཞག་པ་ཞིག་བཅས་ཏེ་དཀྱིལ་འཁོར་གྱི་
སྟེགས་གང་བདེར་བཞག །ཚོགས་རྒྱས་པ་མ་གཏོགས་བམ་བསྐང་མི་དགོས་བསྙེན་
པ་སོགས་ཀྱི་ཚེ་ལས་བྱང་ལ་ཉིན་བཞིན་ཚོགས་རྫས་བཅས་སྣེ་ཚང་རེ་དགོས་རྒྱུན་
མཆོད་ཆད་བརྟན་གསོལ་ཀ་རྣམས་བཱ་ལིང་རེ་ཡོད་དགོས། རྒྱུན་པར་བགེགས་གཏོར་
མི་དགོས་དེ་ནས་ཆོ་ག་དངོས་ལ་ཐོག་མར་ཚིག་བདུན་མ་དང་བསམ་ལྷུན་རྒྱས་
བསྡུས་སྔོན་དུ་བཏང་ནས་རང་གཞུང་སྔོན་འགྲོ་རྒྱས་པའམ་བསྡུ་ན་ཚིག་བདུན་
མའི་མཇུག་ཏུ་ཀུན་བཟང་ཡབ་ཡུམ་སོགས་བརྒྱུད་འདེབས་དང་སྐྱབས་ཡུལ་
མདུན་མཁར་སད་སྐྱབས་འགྲོ་ནས་མཆོད་བརླབ་བར་གཏོང་། བླ་རྣལ་བཟླས་པ་ག་
，
་
291



མདོ་མཁྱེན་བརྩེའི་གསུང་འབུམ།
ཏེ་རྒྱུན་དུ་བརྒྱ་རྩ་བརྒྱད་རེ་དང་། བསྙེན་པར་ཞི་བསྙེན་ཚུལ་བྱེ་བ་གཅིག་གམ། སྙིང་
ཐིག་བླ་རྣལ་ལྟར་བྱེ་བ་བཅུ་སྟེ་འབུམ་ཕྲག་བརྒྱ་གཏོང་བའི་ཕྱག་ལེན་དང་ལུགས་
གཉིས་འདུག །དེ་ནས་ཐུགས་ཐིག་སྤྱི་འགྲོའི་ཟུར་རྒྱན་ལྟར་མཐར་ཆགས་སུ་གཏོང་།
མཆོད་བརླབ་ནས་བཟླས་པའི་བར་དཀྱུས་བཞིན་དང་། བསྙེན་ཚད་ལས་རུང་ཙམ་
ལ་འབུམ་ལྔ་ཁ་སྐོང་བཅས་དང་དུས་ཀྱིས་བཞི་འགྱུར་གཏོང་ན་འབུམ་ཕྲག་ཉི་
ཤུའོ། །རྩ་བསྙེན་ཐེམ་ནས་ལས་བཞིའི་བསྙེན་པ་ཞག་བདུན་ནམ། ཞག་ལྔའམ་གསུམ་
སོགས་གང་རུང་ལ་ཅི་འགྲུབ་གཏོང་། དེ་ཡང་ཐོག་མར་རྩ་བསྙེན་བརྒྱ་རྩ་བརྒྱད་བཟླས་
ཏེ་འཇུག་གོ །བསྙེན་མཇུག་ཏུ་དབྱངས་གསལ་ཡིག་བརྒྱ་ཡེ་དྷར་བཅས་དང་། རང་
གཞུང་མཆོད་བསྟོད་ཀྱིས་མཇུག་བསྡུས་ཏེ་ཡིག་བརྒྱ་གཏོང་། ཐུན་མཚམས་སུ་དངོས་
གྲུབ་བསྐུལ་ཚིག །ཧོ་མ་ཅིག་ཡུམ་ཆེན་སོགས་ནས་ཤིས་བརྗོད་བར་ཆ་ཚང་གཏོང་།
རང་གཞུང་སྨོན་ལམ་དང་། མཐའ་གཏད་དྲག་གཅོད་སོགས་གང་དགོས། གདན་
གཅིག་མའམ་ལུས་སྦྱིན་གང་རུང་གི་མཐར། གདན་གཅིག་མའི་གདུལ་བྱར་འགྱུར་
བར་ཤོག །ཕཊ གྱི་འཕྲོས་དང་། ལུས་སྦྱིན་གྱི་ཨཱུ༔ བདག་ཉིད་ཡེ་ནས་སོགས་
ཀྱི་མགོར་སྦྱར་དགོས། དུར་གཅོད་ཀྱང་འདྲ། གཉན་ཁྲོད་ལྟ་བུར་འགྲོ་ཚེ། བླ་མར་
གསོལ་འདེབས་དང་། འཛིན་གྲོལ་གདམས་པ་དང་ལུས་སྦྱིན་བཏང་སྟེ། །སྙིང་རྗེ་
བྱང་སེམས་མོས་གུས་ཀྱི་རྩི་དང་མ་བྲལ་བའི་མཉམ་ཉིད་ཀྱི་ལྟ་བ་དང་རོ་སྙོམ་གྱི་
བརྟུལ་ཞུགས་ཟུང་དུ་འབྲེལ་བས་གང་ལ་ཡང་ལམ་དུ་འཁྱེར། ཡུལ་རྐྱེན་ལ་རང་དབང་
བསྒྱུར་ཅིང་ལྟ་སྒོམ་གྱི་བོགས་ཐོན་པར་བྱའོ། །དེ་ལྟར་ཟབ་གསང་མཁའ་འགྲོའི་སྙན་
292



ཡང་གསང་ཐུགས་ཐིག་ཁྲིད་ཡིག་སྐོར། ་ ཉ༽
བརྒྱུད་ཀྱི། ཟབ་དོན་མན་ངག་འཛིན་པ་རང་གྲོལ་ཆོས། ཉམས་སུ་ལེན་པའི་ཆ་ལག་
ཟིན་བྲིས་འདི། །ཉུང་ངུར་བསྡུས་ཏེ་ལེགས་པར་བཀོད་པ་ལགས། །ཟིན་བྲིས་འདི་
ཉིད་མཛད་པོ་རྫོགས་ཆེན་གཅོད་ཀྱི་རྣལ་འབྱོར་པ་སྨན་ལྷ་ལ་རིགས་གསུམ་སྤྲུལ་
པའི་སྲས་གསུམ་འཁྲུངས་པའི་བར་མ་མཁན་ཆེན་རྡོ་རྗེ་འཆང་འཇིགས་མེད་ཡོན་
ཏན་མགོན་པོའི་རྡོ་རྗེའི་གསུང་བྱིན་ཆེན་ལགས་སོ། །
ཡང་རྫོགས་ལུགས་འཛིན་གྲོལ་བཅའ་གཤོམ་རྒྱས་པར། དབུས་སུ་བླ་མ་
སྤྱི་འགྲོས་གཡས་སུ་ཡི་དམ་དཔལ་གཏོར་རིན་ཆེན་འབར་བའི་དབྱིབས་ཅན།
གཡོན་དུ་མཁའ་འགྲོའི་གཏོར་མ་གྲི་གུག་གི་དབྱིབས་ཅན། གསུམ་ཀ་པད་འདབ་
མཐེབ་རིལ་ཅན་བཀོད། སྤྲོས་མེད་ལ་བླ་མ་ཟླུམ་གཏོར་འདབ་བཞི། འཁོར་བཞི་པ།
བཀའ་གཏེར་ལ་དམར་གཏོར་མཐེབ་ཀྱུ་བཞི་པ་དང་། བསྙེན་པའི་ཁ་སྐོང་ཁྲི་ལྔ་
ཡིན་ཞེས་གསུངས། ཟངས་མདོག་དཔལ་རིའི་སྨོན་ལམ་ཀྱང་རང་གཏེར་གྱི་ལུགས་
ཡིན། །
ཡང་ཟབ་འཛིན་པ་རང་གྲོལ་གྱི་ཟིན་བྲིས་ཤེལ་དཀར་མེ་ལོང་། དབུས་མཐའ་
བྲལ་བའི་ཆོས་དབྱིངས་ཆེན་པོ་རུ། །མངོན་པར་བྱང་ཆུབ་འོད་མི་འགྱུར་བའི་དཔལ། །
རྒྱལ་ཚབ་རིགས་ལྔ་བཙུན་མོར་བཅས་རྣམས་དང་། །གཉེར་འཛིན་ཌཱཀྐིའི་ཚོགས་
ཀྱིས་ཤིས་པ་སྩོལ། །ཟབ་ལས་ཆེས་ཟབ་གསང་ཆེན་ཨ་ཏིའི་ཆོས། །བརྒྱུད་གསུམ་
ཊཱཀྐིའི་ཐུགས་ཐིག་བཅུད་དྲིལ་བ། །གྲུབ་བརྒྱའི་གཙུག་རྒྱན་པད་འབྱུང་ཡབ་ཡུམ་དང་། །
དབྱེར་མེད་འཇའ་ལུས་རྡོ་རྗེའི་དགོངས་པའི་གཏེར། །ཐུགས་ཐིག་རྣམ་གསུམ་དྲི་མ་
293



མདོ་མཁྱེན་བརྩེའི་གསུང་འབུམ།
མེད་པའི་བཀའ། །འཕུར་འགྲོའི་བསྟན་པའི་སྙིང་བོ་ཟབ་པའི་ཐིག །བླ་མ་མཁའ་
འགྲོའི་བཀའ་རྒྱས་བཏབ་པའི་ཆོས། །ཡང་ཟབ་སྐལ་བཟང་ཁོ་ནས་སྤྱོད་ཡུལ་ལས། །
ཚེ་འདིར་དོན་གཉེར་ལེ་ལོ་རང་ཆེ་འབྱིན། །གསང་སྒོ་འཆོལ་དང་ཐེ་ཚོམ་ཟོལ་ཟོག་
ཅན། །སྤྲོས་མེད་ཉམས་ལེན་དམིགས་པ་གཙོ་ཆེ་བས། །སྣོད་མིན་དམ་འགལ་ལོག་
པའི་གང་ཟག་ལ། །རླུང་ཕྱོགས་ཙམ་དུའང་མི་སྤེལ་གསང་རྒྱས་གདབ། །སྙིང་ནས་
ཆོས་དོན་གཉེར་བའི་ལས་འཕྲོ་ཅན། །ཐུགས་ཐིག་གསང་བའི་མན་ངག་ཉམས་བླང་
བས། །ལྟ་སྒོམ་དྲོད་ཐོབ་ཉམས་མྱོང་གདེངས་ལྡན་པའི། །ལམ་གྱི་བོག་འབྱིན་འཛིན་
གྲོལ་གདམས་པ་སྟེ། །སྤྲོས་བཅས་ཆོག་ཁྲིགས་གདངས་དབྱངས་ལ་སོགས་ཀྱི། །རྣམ་
བཞག་རྒྱ་ཆེ་གང་ཡང་དགོས་མིན་ཞེས། །བརྒྱུད་པ་གོང་མའི་གསུང་རྒྱུན་བཞུགས་
མོད་ཀྱང་། །ཐུན་མོངས་སྤྲོས་ལ་དགའ་བའི་རིགས་ཅན་ལ། །བརྒྱུད་པའི་ཕྱག་བཞེས་
དམ་ནོར་ཇི་བཞིན་དུ། །རང་བློར་ངེས་པར་གང་ཡོད་མདོར་བསྡུས་སུ། །འགོད་ལ་
བླ་མ་མཁའ་འགྲོས་གནང་བ་སྩོལ། །དེ་ལ་འདིར་བདག་ཅག་གི་སྟོན་པ་འོད་མི་འགྱུར་
བ་འདི་ཉིད་ནང་གསལ་སྤྲོས་པ་དང་བྲལ་བའི་རྣམ་ཀུན་མཆོག་ལྡན་གྱི་ཆོས་
དབྱིངས་ཆེན་པོར། སྐུ་དང་ཡེ་ཤེས་འདུ་འབྲལ་མེད་པའི་བདག་ཉིད་དུ་ཡེ་ཐོག་དང་
བོར་མངོན་པར་རྫོགས་པ་བྱང་ཆུབ་པའི་གོ་འཕང་མངོན་དུ་མཛད་དེ། དབྱིངས་དང་
ཡེ་ཤེས་འདུ་འབྲལ་མེད་པའི་དགོངས་པ་ལས་མ་གཡོས་བཞིན་དུ། ཡེ་ཤེས་རང་
སྣང་བའི་ཞིང་ཁམས་ལྔ་ལྡན་སྒྱུ་འཕྲུལ་དྲྭ་བའི་འཁོར་ལོ་ཚད་མེད་པ་རྣམ་པར་
བཀོད་པ་ལ། རང་བཞིན་ཡེ་ཤེས་ཀྱི་སྣང་ཆ་འབྱམས་ཀླས་པའི་ཐུགས་རྗེའི་རྩལ་
1
，
294



ཡང་གསང་ཐུགས་ཐིག་ཁྲིད་ཡིག་སྐོར། ཉ༽ ་
སྣང་འགགས་པ་མེད་པའི་ཆོ་འཕྲུལ་ཕྱོགས་བཅུ་རང་བཞིན་སྤྲུལ་བའི་ཞིང་ཁམས་
གདུལ་བྱ་དག་པའི་སྤྱོད་ཡུལ་དང་འཚམས་པར་སྣང་ཞིང་། དེ་ལས་བཟོ་དང་སྐྱེ་བ་
བྱང་ཆུབ་མཆོག་གི་རོལ་བ་མུ་མེད་པའི་ཚུལ་རྒྱ་མཚོས་སྣང་བ་གསུམ་གྱིས་གདུལ་
པར་བྱ་བའི་འགྲོ་ཁམས་མ་ལུས་པ་རང་བཞིན་གྱིས་གྲོལ་བར་མཛད་པ་ལས།
རྫོགས་པ་ཆེན་པོ་ཨ་ཏི་ཡོ་གའི་མན་ངག་གི་ཆ་ལག་དབང་ཁྲིད་ལམ་གྱི་ཆ་རྐྱེན་
ལུས་མེད་མཁའ་འགྲོའི་ཐུགས་ཐིག་ནུབ་ཕྱོགས་ཨོ་རྒྱན་གྱི་ཡུལ་དུ་མཁའ་འགྲོ་མ་
གསང་བ་ཡེ་ཤེས་ཀྱི་ཡབ་ཀྱི་ཚུལ་དང་། བཀོད་པ་ལྷུན་གྱིས་གྲུབ་པའི་ཞིང་ན་རིག་
འཛིན་གྱི་རྒྱལ་བོ་རྡོ་རྗེ་ཆོས་དང་གཞན་རིག་འཛིན་ཐོད་པ་རྩལ་དང་། རྡོ་རྗེ་སྙིང་
བོ་སོཊ་མཚན་དང་སྐུའི་བཀོད་པ་དུ་མ་དང་ལྡན་པའི་རིགས་ཀྱི་བདག་པོ་བླ་མ་དྲི་
མ་མེད་པའི་དགོངས་བཅུད་ཟབ་པའི་མཐར་ཐུག་མན་ངག་གི་ཉིང་ཁུ་འདི་ཉིད་བླ་
མ་དྲི་མ་མེད་པ་ཉིད་གང་འདུལ་སྤྲུལ་བའི་རོལ་བ་ཅིར་ཡང་བསྒྱུར་བ། ཨོ་རྒྱན་ཐོད་
ཕྲེང་རྩལ་དང་། བརྟུལ་ཞུགས་ཨ་ཙརྱ་དམར་བོ་ཕ་གཅིག་དམ་པ་ནག་པོ་སོགས།
རྒྱ་གར་འཕགས་པའི་ཡུལ་ཁོ་ནར་ཡང་གྲུབ་ཐོབ་ལྔ་བསྐོར་ཙམ་དུ་སྣང་བར་མཛད་
ཅིང་། སླར་ཡང་སྙིགས་མའི་དུས་འདིར་གྲུབ་པའི་རིག་འཛིན་གྱི་ཚུལ་དུ་ཕེབས་པ་
མཁྱེན་བརྩེ་ཡེ་ཤེས་རྡོ་རྗེའམ། གཏེར་ཆེན་འཇའ་ལུས་རྡོ་རྗེ་བརྟུལ་ཞུགས་ཁྲག་འཐུང་
དཔའ་བོ་སོགས། མཚན་གྱི་རྣམ་གྲངས་དུ་མ་དང་ལྡན་པའི་གྲུབ་པའི་དབང་ཕྱུག་
ཆེན་པོ་དེ་ཉིད་སྐུ་གསུམ་གྱི་སྟོན་པ་རྣམས་དང་མཉམ་བཞག་ཆོས་སྐུའི་དགོངས་
ཀློང་གཅིག་དུ་འདྲེས་ཤིང་། རྗེས་ཐོབ་དུ་དག་ཆེན་ཡེ་ཤེས་ཀྱི་གཟིགས་པ་འབྱམས་
295



མདོ་མཁྱེན་བརྩེའི་གསུང་འབུམ།
སུ་ཀླས་པའི་འོད་གསལ་གྱི་སྣང་ཆར་བླ་མ་མཁའ་འགྲོ་འདུ་འབྲལ་མེད་པའི་བྱིན་
རླབས་དོན་བརྒྱུད་ཀྱི་དབང་བསྐུར་ཞིང་། རང་བྱུང་གསང་བ་ཆེན་པོའི་བརྡའི་རི་མོ་
འགྱུར་མེད་དགོངས་པའི་དབྱིངས་སུ་སྤར་བཏབ་པ་བཞིན་མངོན་སུམ་སྣང་བར་
མཛད་དེ། ལས་ཅན་གྱི་ཆོས་བདག་དང་གཉེར་འཛིན་ཌཱཀྐིའི་བཀའི་གནང་ཞིང་།
ཆེད་དུ་བསྐུལ་མ་མཛད་པ་ལ་བརྟེན། བསྟན་ལ་ཕན་པའི་ཆོས་སྡེ་ཨ་ཏི་འཛིན་པ་
རང་གྲོལ་ཞེས་ཡོངས་སུ་གྲགས་པའི་གདམས་པ་ཟབ་མོ་འདི་ཉིད་ལ་ཉམས་
བཞེས་གཅིག་ཏུ་གཞོལ་བའི་སྐལ་ལྡན་རྣམས་ཀྱིས་བརྒྱུད་པ་བར་མ་ཆད་པའི་
ཕྱག་བཞེས་བཞིན་བཅའ་བཤམས་དང་འདོན་འགྲིགས་ཀྱི་རིམ་པ་རགས་རིམ་
ཙམ་འགོད་པ་ལ། ཐོག་མར་ལོ་རྒྱུས་གཉིས་དང་ལྡན་ཞིང་། གངས་ཁྲོད་སོགས་
མཚན་ཉིད་ཚང་བའི་གནས་སུ་དབང་གིས་སྨིན་ཅིང་། དམ་ཚིག་དང་ལྡན་པའི་རྣལ་
འབྱོར་བ། ལམ་འདི་ལ་ཞུགས་ཏེ་མཆོག་ཐུན་གྱི་དངོས་གྲུབ་ཚེ་འདིར་སྒྲུབ་པར་འདོད་
པ་རྣམས་ཀྱིས། རང་གཞུང་གསེར་ཡིག་ཅན་གྱི་ཁྲིད་རིམ་ལྟར་རྒྱུད་སྦྱངས་བའི་མན་
ངག་བླ་མའི་ཞལ་ཁྲིད་ཇི་ལྟ་བར་བརྒྱུད་པ་བར་མ་ཆད་པའི་ཕྱག་བཞེས་བཞིན་
དང༌། དངོས་གཞིའི་ངོ་སྤྲོད་ཐུན་མིན་གྱི་རང་ལུགས་ཉམས་ཁྲིད་ཀྱི་ཚུལ་དུ་གནད་
དུ་སྨིན་ངེས་དགོས་ཀྱང་། དེང་སང་ཐུགས་ཐིག་རྣམ་གསུམ་གྱི་ཁྲིད་རྒྱུན་ཆེར་མི་
བཞུགས་པས། ཀློང་ཆེན་སྙིང་ཐིག་གི་ཐུན་མོང་ཕྱི་ནང་དང་། ཁྱད་པར་གྱི་སྔོན་
འགྲོ་དངོས་གཞི་བཅས་ཀྱི་ལམ་ལ་གོམས་པའི་སྐལ་ལྡན་རྣམས་ཀྱིས་ལམ་གྱི་
བོགས་འབྱིན་པ་དང་། ལྟ་སྒོམ་རྩལ་སྦྱང་བའི་ཆ་རྐྱེན་དུ། ཟབ་དོན་གཅོད་ཀྱི་གདམས་
296



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
པ་འདི་ཉིད། རིག་པ་བརྟུལ་ཞུགས་ཀྱི་སྤྱོད་པ་དང་འོད་གསལ་སྤྱོད་པའི་གནད་ཡིག་
སོགས་དང་། མན་ངག་གནད་གཅིག་པས་དེ་ཀའི་ཆ་ལག་ཏུ་བྱས་ཀྱང་མི་འགལ་ཞིང་
འཐད་ཆེ་བར་གསུངས་བས་དེའི་ལུགས་ལྟར་བྱ་བ་འཇུག་པ་བདེ་ཞིང་སྐབས་སུ་
བབ་པ་ལ། སྤྱིར་གདམས་པ་འདི། ཨ་ཏི་ཐུགས་ཀྱི་ཐིག་ལེ་ཞེས། རྫོགས་པ་ཆེན་
པོའི་མན་ངག་ཁོ་ནར་ངེས་པ་ལས། རྒྱུད་སྡེ་འོག་མ་ལྟར་སྤྲོས་བཅས་ཀྱི་བསྐྱེད་རྫོགས་
ལ་ལྟོས་པ་ཅན་མིན་ཡང་། ཨ་ཏི་རང་ལུགས་ཀྱི་ལྷུན་གྲུབ་སྣང་སྟོང་དུ་ཤར་བ་ཟབ་
མོའི་བསྐྱེད་རིམ་ལྟར་རིམ་གཉིས་ཟུང་འཇུག་སྤྲོས་མེད་ཀྱི་བསྐྱེད་རྫོགས་ཁོ་ནར་
རྩལ་དུ་བཏོན་ཏེ། དྲིལ་སྒྲུབ་སྙིང་བོ་བཅུད་དྲིལ་གྱི་གཞི་བསྙེན་ལས་རུང་ཙམ་ཐ་ན་
འང་སྔོན་དུ་འགྲོ་དགོས་པས། དེའི་བཅའ་བཤམས་ཀྱི་རིམ་པ་ལ། དཀྱིལ་འཁོར་
རྒྱས་བསྡུས་སྐབས་བསྟུན་ལ། བསྡུས་པ་གཞུང་གི་དངོས་བསྟན་ལྟར་འབྲུའི་ཚོམ་
བུ་ལྔའི་ཁར་དབུས་སུ་བྷནྡྷ་བམ་རིལ་ལམ། མིན་ཡང་དུམ་གསུམ་མཚན་ལྡན་གྱི་
ནང་དུ་འབྲུ་བཅུད་ཆང་ངམ། རྩི་བཅུད་འོ་མ་བུར་སྦྱང་སོགས་ཀྱིས་གཏམས་པ་ལ།
སེལ་མེད་ཀྱི་ཆོས་སྨན་བཏབ་པ། དར་དམར་བརྒྱད་ལྟེབ་ཀྱིས་ཁ་དགབ། དེའི་ཤར་
དུ་ཕྱི་ནང་གི་མཆོད་པ་དང་། ལྷོ་རུ་སྨན། ནུབ་ཏུ་ཁྲོས་མ་ལྷ་ལྔའི་གཏོར་མ་ཆོས་འབྱུང་
བསྣོལ་མ་གདན་ཐབས་ཀྱི་སྟེང་དུ་ཞིང་ལྤགས་གན་རྐྱལ་མགོ་བོ་མདུན་དུ་བསྟན་
པའི་དབུས། དམར་གཏོར་གྲི་རིས་ཅན་འཁོར་རང་འདྲ་བཞི། མཚམས་སུ་ཐེབ་
རིལ་ཁྲོས་མའི་སྐུ་ཙག་གམ་མིན་ཡང་མདའ་སྒྲོ་ལྡན་ལ་དར་མཐིང་གའི་གཏོར་
གདུགས་ཀྱིས་སྤྲས་པ་རྒྱབ་ཏུ་གཟུགས། བྱང་དུ་རཀྟ། མཚམས་བཞིར་རྙིང་ལུགས་
297



མདོ་མཁྱེན་བརྩེའི་གསུང་འབུམ། ་ ་
སྤྱི་འགྲོས་ཚད་ཐོ་དང་། འཛིན་གྲོལ་བཀའ་དང་གཏེར་སྲུང་གི་མཆོད་གཏོར་གཏོར་
སྤུངས་སུ་འཁོར་གཏོར་ཆུང་ལྔ། རྒྱབ་ཏུ་དཀར་གཏོར་པད་འདབ་བཞི་ལྡན་མཚམས་
སུ་ཐེབས་རིལ་ཅན་དང་ཚོགས་དང་། རྒྱུན་གཏོར་མཆོད་པ་བ་ལིང་བཅས་དང་། སྔོན་
གཏོར་གཏོར་ཆུང་ཆང་བུ་ཐེབ་རིལ་བཅས་པ་དང་གསེར་སྐྱེམས་འདུ་བྱ་ཞིང་།
མཚམས་ཀྱི་སྔོན་འགྲོ་རྒྱལ་ཆེན་ཐོ་འཛུགས་སོགས། བསྙེན་ཡིག་སྤྱི་འགྲོས་ལྟར་བྱ།
གཞུང་ལ་འཇུག་པའི་དང་པོར། ཚིག་བདུན་གསོལ་འདེབས་དང་། བསམ་པ་ལྷུན་
གྲུབ་སོགས་གུ་རུའི་གསོལ་འདེབས་རྒྱས་བསྡུས་ཅི་རིགས་དང་། ཀུན་བཟང་རྡོར་
སེམས་སོགས། འཛམ་གླིང་མཛེས་པའི་སོགས་ཤེས་བྱ་ཀུན་མཁྱེན་སོགས། དུས་
གསུན་ཀུན་མཁྱེན་སོགས། ཨོ་རྒྱན་པད་འབྱུང་སོགས་ལེ་ཚན་གསུམ། རང་གཞུང་
ཨེ་མ་ཧོ། - སངས་རྒྱས་ཀུན་འདུས་སོགས་ལན་གསུམ་མཐར་རང་གཞུང་སྐྱབས་
སེམས་ཡན་ལག་བདུན་པ་བཅས་སོང་མཚམས་འབྲུ་གསུམ་དང་སྔགས་དྲུག་ཕྱག་
དྲུག་གསེར་སྐྱེམས་རྒྱས་བསྡུས་ཅི་རིགས་དང་། བགེགས་གཏོར་ལྡེབ་གཅིག་ཟུར་
དུ་ཡོད་པ་སྦྱར། དེ་ནས་བླ་མའི་རྣལ་འབྱོར་ཡུམ་ཆེན་སྒོམ་བཟླས་ལ། སྤྱི་ཁྱབ་
ལས་རུང་ཙམ་ལ་བསྙེན་པ་གྲྭ་ཏེ་བརྒྱ་སྐོར་ཙམ་རེ་བསགས་མཐར་གཞུང་ལ་
འཇུག་ནས་ཁྲོས་མའི་བསྙེན་པ་གྲངས་བསགས་ཡིན་ཡང་། ཞི་བསྙེན་ལྟ་བུའི་དོད་
དུ་མ་མཐའ་འབུམ་ཕྲག་བཅུ་རེ་དང་། རབ་ན་འབུམ་ཕྲག་བརྒྱ་རེ་བསགས་དགོས་
གསུང་སྲོལ་ཡོད་པས་དེ་ལྟར་བྱེད་ཚེ། ཐོག་མར་ཐུན་དངོས་གཞིའི་གྲངས་བསགས་
རྒྱུ་གཱ་ཏེ་མ་བྱེད། ཐུན་མཇུག་ལས་གཞུང་གྲངས་སྐབས་བསྟུན་ནས། གྲུབ་མཚམས་
298



I
.
ཡང་གསང་ཐུགས་ཐིག་ཁྲིད་ཡིག་སྐོར། ་ ཉ༽
གཏང་རག་མཆོད་བསྟོད་སོགས་མཐར་ཆགས་སུ་བཏང་ནས་ཐུན་བཞི་བྱེད། ཕྱི་ཐུན་
ལ་ཚོགས་དང་། བཀའ་སྲུང་རྒྱུན་གཏོར་ཆགས་མེད་བྱ། ཐུན་གཞན་ལ་བསྙེན་བསྟོད་
མཇུག །དངོས་གྲུབ་ལེན་པ་ནས་བརྩམས་ཏེ། དེ་མན་ཆད་ཚང་བར་བཏོན་པས་
འཐུས། བགེགས་གཏོར་ཡང་སྔ་ཐུན་མ་གཏོགས་མ་བཏོན་ཡང་ཆད་སྐྱོན་མེད། ཐུན་
རེ་རེ་བཞིན་འདོན་གྲུབ་ནའང་ཐུན་མཚམས་ཀྱི་ཉུལ་ལེ་འདུལ་བའི་ཚུལ་དུ་ཕུན་
སུམ་ཚོགས་པའི་ཡན་ལག་ཡིན་གསུངས། རྒྱུན་དུ་ཚོགས་རྫས་སྣེ་ཚང་རེ་དགོས་ཤིང་།
རྒྱུན་གཏོར་ཆད་བརྟན་སོགས་སྤྱི་འཐུས་བ་ལིང་ཁོ་ནས་ཆོག །ཁྲོས་མའི་བསྙེན་པ་
ལ་ལས་རུང་ཙམ་ལ་འབུམ་ཕྲག་ལྔ་ཁ་སྐོང་བཅས་དང་། རྒྱས་པར་བྱེད་ན་དུས་ཀྱི་
དབང་གིས་དེ་ཉིད་བཞི་འགྱུར་བྱེད་དགོས་པར་གསུངས་བས་འབུམ་ཕྲག་ཉེར་
གཉིས་བྱ་བ་ལགས། བསྙེན་པ་ཁ་བསྐང་གི་སྦྱིན་བསྲེག་གི་བསྙེན་པའི་བཅུ་ཆ་ངེས་
པར་དགོས་ལ། མཁའ་འགྲོ་སྒྲུབ་པའི་སྒེར་ཆོས་སུ། །མེ་ཚོགས་དང་གཏོར་མའི་
མཆོད་པ་གལ་ཆེ་བར་གསུངས་བས་སོ། །དེ་ཡང་རང་གཞུང་དྲག་སྲོག་ཁོ་ན་ལས་
འཇུག་བདེ་མོད་ཀྱང་། །ཡུམ་ཀ་བདེ་ཆེན་རྒྱལ་མོ་ནི། །དབྱིངས་ཀྱི་ཀིའི་རྗེ་མོར་
ཞུགས་པས། སྐུ་གསུམ་གྱི་རྣམ་རོལ་ཞི་ཆགས་ཁྲོ་མོའི་སྣང་ཆ་ཅིར་ཡང་བསྒྱུར་བའི་
ནང་ཚན་སྤྲུལ་སྐུའི་མཁའ་འགྲོ་བདུད་འདུལ་ཁྲོས་པ་ལྷ་ཡིན་ཕྱིར། ཡུམ་ཀའི་མེ་མཆོད་ལ།
མཆོད་བསྟོད་སོགས་འཛིན་གྲོལ་གཞུང་ལྟར་སྦྱར་ཞིང་། ཁྲོས་མའི་བསྙེན་པས་རྫས་
འབུལ་ཙམ་ཁྱད་པར་ལས་གཞན་དཀྱུས་ལྟར་བྱས་པས་གྲུབ་པ་ལེགས་སོ། །བསྙེན་
མཇུག་དངོས་གྲུབ་ལེན་པ་ཆོ་ག་སྤྱི་འགྲེ་ལྟར་ལས་དམིགས་བསལ་གང་ཡང་མེད།
དལསJང
299



L
，
མདོ་མཁྱེན་བརྩེའི་གསུང་འབུམ།
༈དུས་རྒྱུན་གཅོད་གཞུང་ལ་ཚོགས་སྦྱར་ཏེ་ཉིན་ཆོག་ལྟ་བུ་བྱེད་ན་ཐོག་མར་གནས་
ཁང་དེར་སླེབ་མ་ཐག །ཨེ་མ་ཧོ༔ སངས་རྒྱས་ཀུན་འདུས་སོགས་རང་གཞུང་གསོལ་
འདེབས་སྔོན་དུ་འགྲོ་བས་དབང་བསྡུས་ཟིལ་གནོན་རྡོ་རྗེའི་གད་མོ་ལྟར་བྱ། དེ་ནས་
བཅའ་བཤམས་ལ། དབུས་སུ་ཁྲོས་མའི་བཀའི་གཏེར་སྲུང་། ཆད་བརྟན་རྣམས་ལས་
བྱང་ལྟར་དང་། ཚོགས་ཀྱི་བསྐང་གཏོར་བམ་བསྐང་ཞེས་པ་དཀར་ཟླུམ་རྩེ་བཅད་རྒྱབ་
མ་ཉམས། མདུན་ངོས་བམ་གཟུགས་ཙོག་པུའི་པུས་སྟེང་ཐལ་མོ་གྱེན་ལ་བསྟན་ཅིང་།
མགོ་དང་ཕྲག་པ་གཉིས་དང་། ལག་གཉིས་བཅས་ལྔ་ལ་དམར་ཟླུམ་ཚོགས་ཀྱི་
དབྱིབས་འདྲ་བ་ལྔ་ཡོད་པ་དང་། ཚོགས་ཀྱང་བམ་གཟུགས། ཚོགས་ཟླུམ་སོགས་
ཅི་རིགས་ཤ་ཆང་སོགས་ཚོགས་རྫས་བཟའ་བཏུང་གི་བྱེ་བྲག་ཚང་བར་འདུ་བྱ།
ཐོག་མར་ཆོས་སྤྱོད་རྒྱས་བསྡུས་སྐབས་དང་བསྟུན། གཞུང་དངོས་ཀྱི་དང་བོ་ཨེ་མ་
ཧོ༔ སངས་རྒྱས་ཀུན་འདུས་བླ་མ་ཆོས་ཀྱི་སྐུ། །སོགས་ལན་གསུམ། འཛིན་པ་རང་
གྲོལ་གདམས་པ་སྐྱབས་སེམས་གསོལ་འདེབས་བསྙེན་པའི་བར་གཞུང་ལྟར་ལ།
ན་མོ་གཏན་གྱི་སྐྱབས་གནས་སོགས། གསོལ་འདེབས་ཤཱ་ལོ་ཀ་གཅིག་པོ་གསུམ་
མམ་བདུན་བརྗོད། གཱ་ཏེ་བརྒྱ་སྐོར་ཙམ་བཟླ། བླ་མ་ཡབ་ཡུམ་ནས་མངོན་ཞེན་
སྦྱངས། ཞེས་པའི་མཐར་ཡང་གཱ་ཏེ་ཅུང་ཟད་བཟླས་མཐར། ཌཱ་དྲིལ་བཅས། ཕཊ༔
ཨ་འཐའི་འཁྲུལ་སྣང་སོགས་ནས་ཆེན་པོའི་ངང་བར་འདོན་ཌ་བཅད་དེ། ཕཊ༔ གཙོ་
མོའི་སོགས། བཟླས་དམིགས་གཉིས་སྔ་ཕྱི་གཉིས་ཀའི་མཐར། སྒྲུབ་སྔགས་བཟླ།
དེ་ནས་གཞུང་ལྟར་མཐར་ཆགས་སུ་མཇུག་རྫོགས་ཀྱི་བར་བཏང་། དེ་ནས་ཉམས་
300



ཡང་གསང་ཐུགས་ཐིག་ཁྲིད་ཡིག་སྐོར། ༡༽
ལེན་གཞུང་ཤིང་ཆེན་མོ་ཚང་བར་འདོན། དེ་ནས་ཚོགས་མཆོད་ཕྲིན་ལས་གློག་ཞགས་
དཀྱུས་ལྟར་བྱ་སྲུང་མ་ལ་གཏོར་མ་སྦྱིན་པའི་བར་ཆ་ཚང་མ་སྔོ། མཐར་འདི་མཚམས་
བཀའ་གཏེར་སྲུང་གི་རྒྱུན་གཏོར་སྦྱར་དགོས། ཚོགས་མཆོད་མཇུག་ཏུ་མཐའ་སྡུད་
རྗེས་ཆོག་སྦྱར་བས་རྒྱས་པའི་ལུགས་ལྟར་གྲུབ་པ་ལགས། འབྲིང་བོར་ཉམས་ལེན་
གཞུང་ཤིང་ཚབ་ཏུ་གདན་ཐོག་གཅིག་མི་དང་། ༈བསྡུས་པ་ལ་འཛིན་གྲོལ་གདམས་
པ་ཡང་མི་དགོས། ཉམས་ལེན་སྤར་བཅང་ཁོ་ནའི་མཇུག་ཏུ་ཚོགས་མཆོད་སྦྱར་ཙམ་
ལས་ཁྱད་པར་མེད། །དྲག་གཅོད་མཐའ་གཏད་སོགས་ལ་འཛིན་གྲོལ་གདམས་པ་
སྔོན་དུ་འགྲོ་བས་གདན་གཅིག་གམ། ཉམས་ལེན་སྤར་བཅང་མ་གང་ཡིན་གྱི་དམར་
འགྱེད་ལྷག་མའི་མཇུག་ཏུ་སྦྱར་དགོས། རྗེས་ལ་དེ་མན་རྗེས་ཆོག་ཚུལ་དུ་བྱའོ། །དྲག་
སྲེག་ཀྱང་གཞུང་རྒྱས་འབྲིང་བསྡུས་གསུམ་གང་རུང་མཇུག་ཏུ་སྦྱར་བ་ལགས།
གཤིན་པོ་རྗེས་འཛིན་སྐབས་ཚོགས་རྒྱས་པ་ཉིན་ཆོག་བྱེད་ན་གོང་དུ་བཤད་པ་
ལྟར་ཆ་ཚང་བའི་མཇུག་ཏུ་སྦྱར་བའམ། བསྡུས་པ་བྱེད་ན་ཉམས་ལེན་སྤར་བཏང་ལ་
སྦྱར་བས་ཆོག །ལར་ཕྱག་བཞེས་རྗེས་བཅས་ཁྲིགས་ཆགས་ཁོ་ན་དགོས་པའི་ཆོ་ག་
གཞན་འགྲེ་ལྟར་བྱ་མི་དགོས་མོད། ཀུ་སུ་ལུའི་ཉམས་ལེན་ལྟ་དགོངས་དང་དམིགས་
པ་གཙོ་ཆེ་བའི་ལུགས། གཉན་ཁྲོད་སོགས་སུ་གཏད་མེད་བྱུང་རྒྱལ་སྨྱོན་པ་ལྟ་བུའི་
ཚུལ་གྱིས་ཉམས་སུ་ལེན་རུང་ཡིན་ཞེས་གསུང་སྲོལ་ཡོད་པས་གྲོང་ཆོག་སོགས་ལ་
ཧ་ཅང་ཁྱབ་བདལ་དུ་འདོན་སྲོལ་ཡང་མེད། སླར་སྨྲས་པ། གསང་ཆེན་གསང་བའི་
མཐར་ཐུག་བླ་ན་མེད། །ཊཱཀྐིའི་ཐུགས་ཐིག་འཛིན་གྲོལ་གདམས་པ་འདི། །ལས་
301



མདོ་མཁྱེན་བརྩེའི་གསུང་འབུམ།
སྐལ་ལྡན་པའི་ལམ་གྱི་བོགས་འབྱིན་ལས། །གྲོང་གཅོད་ཕལ་གྱི་སྤྱོད་ཡུལ་མ་ལགས་
ཀྱང་། །དེང་སང་གདུལ་བྱ་དུས་བབ་རྟེན་འབྲེལ་གྱིས། །ཐོས་གྲོལ་གདམས་པ་འདི་
ཀོ་རླུང་ལྟར་དུ། །ཡོངས་ལ་གྲགས་པ་རྒྱལ་བའི་ཕྲིན་ལས་ཕྱིར། །འབྲེལ་ཚད་དོན་
ལྡན་གྱུར་རྣམས་ཡི་རང་སྐྱེས། །དེ་ལྟའི་ཚུལ་འདིར་ཉམས་བཞེས་ལྷུར་མཛད་པའི། །
མཆོག་གི་ཎིརྨ་ཀ་དེའི་བཞེད་སྐོང་དུ། །རྨོངས་རྟུལ་གདོལ་སྤྱོད་མཁན་པོ་ན་ཐའི་
མིང་། །གང་དེས་ས་བཅད་མི་གཏོང་ཙམ་དུ་བྲིས། །དེ་ལས་ཐོབ་པའི་རྣམ་དཀར་མཆིས་
སྲིད་ན། །འགྲོ་ཀུན་སངས་རྒྱས་ཐོབ་པའི་རྒྱུ་རུ་བསྔོ། །གཞན་དུ་རྨོངས་བློའི་ནོངས་
པ་མཆིས་སོ་ཅོག །ཡེ་ཤེས་སྤྱན་ལྡན་རྣམས་ལ་བཟོད་པར་གསོལ །དགེའོ། །བཀྲ་
ཤིས། སྐབས་སུ་བཟའ་བཏུང་ཚོགས་འཁོར་ནི༔ རཾ་ཡཾ་ཁཾ༔ དབྱིངས་ལས་རང་བྱུང་
མེ་རླུང་ཆུས༔ ཚོགས་ཀྱི་མ་དག་ཉེས་སྐྱོན་སྦྱངས༔ འབྲུ་གསུམ་འོད་དུ་ཞུ་བ་ལས
ཐབས་ཤེས་རྫས་མཆོག་བདུད་རྩིར་བསྒྱུརཿ ཨོཾ་ཨཱཿ ཧཱུྃ་ཧ་ཧོ་ཧྲཱིཿ ཧཱུྃ༔ ཚོགས་རྫས་
ཤ་ལྔ་བདུད་རྩི་ལཿ འདོད་ཡོན་ལོངས་སྤྱོད་དཔག་མེད་པ༔ ཕ་ཅིག་དྲིན་ལྡན་བླ་མ་
དངཿ མ་ཅིག་ཡེ་ཤེས་མཁའ་འགྲོ་མ༔ ཡི་དམ་ཁྲོས་མ་ལྷ་ལྔ་མཿ དཔའ་བོ་དཔའ་
མོའི་ཚོགས་བཅས་ལཿ མཆོད་པ་འབུལ་ལོ་བཞེས་སུ་གསོལ དགྱེས་སྐོང་དམ་
ཚིག་ཉམས་ཆག་བཤགས༔ མ་རིག་གཟུང་འཛིན་དགྲ་གདོན་ཀུན༔ རིག་པ་ཡེ་ཤེས་
ཀློང་དུ་བསྒྲལཿ སྦྱོར་སྒྲོལ་བདེ་བ་ཆེན་པོ་ཡིསཿ ཐུགས་དམ་གཉན་པོ་སྐོང་གྱུར་
ཅིག ག་ཎ་ཙཀྲ་པཱུ་ཙ་ཧོ༔ ས་མ་ཡ་ཤུདྡྷེ་ཨ ཧ་ལ་པཉྩ་པཱུ་ཙ་ཁ་ཧི ༸ ཀོ་རི་མ་
དང་སིང་ཧ་ འབར་མ་དབང་ཕྱུག་གིང་ལང་ཚོགསཿ ཚོགས་ལྷག་ཕམ་འབབ་
302



•
ཡང་གསང་ཐུགས་ཐིག་ཁྲིད་ཡིག་སྐོར། ༡༽
འདི་ལོངས་ལཿ རྣལ་འབྱོར་པ་ཡི་ཕྲིན་ལས་སྒྲུབསཿ ཨུ་ཊ་ཨ་མྲྀ་ཏ་ཁ་ཧི༔
ཚོགས་བསྡུས་འདི་མཁྱེན་བརྩེ་ཡེ་ཤེས་རྡོ་རྗེའི་དགོངས་གཏེར་དམ་པའི་གསང་
ཆོས་བཅུ་གསུམ་ལས་བྱུང་བའོ། །
ཡང་གསང་མཁའ་འགྲོའི་སྙན་བརྒྱུད་ཀྱི། །སྦས་དོན་ཞལ་ཤེས་གསལ་བྱེད་
འདི། །ལས་སྐལ་ལྡན་པའི་མནོག་ཆོས་སུ། །བླ་མ་མཁའ་འགྲོའི་བཀའ་དྲིན་གྱིས། །
དངོས་གྲུབ་བཅུད་དུ་ཐོབ་ནས་ཀྱང་། །གབ་སྦས་མེད་པར་འགོད་པ་ལ། །རྗེས་གནང་
བྱིན་བརྒྱུད་དངོས་གྲུབ་སྩོལ། ། ས་མ་ཡ། ༈བེཟླུར་ཡི་གེའི་བར་དོའི་ཐབས་ལམ་
ཞལ་ཤེས། །ལས་རྒྱའི་སྣང་བ་ཤར་བའི་ཚེ། །སྐད་ཅིག་རྡོ་རྗེ་རྣལ་འབྱོར་མ། །གྲི་ཐོད་
འཛིན་ཅིང་རུས་རྒྱན་ཅན། །ལང་ཚོ་རྒྱས་པར་གསལ་བ་ལ། །ཐ་མལ་བློ་སྤངས་
ཤེས་གསུམ་དང་། །བདེ་བའི་གར་གྱིས་མཉམ་པར་སྦྱོར། །ལྷན་སྐྱེས་ངང་ལ་མཉམ་
པར་བཞག །ཁྱད་པར་གཉིས་ཤོར་གཉིས་མཉམ་དུས། །རང་གི་སྒོ་གསུམ་འོད་
དམར་གྱི། །ཐིག་ལེར་གྱུར་པ་ཡུམ་མཁར་དྲངས། །དབུ་མའི་ལམ་བརྒྱུད་ཐུགས་
ཀར་བསྟིམ། །མཁའ་དབྱིངས་སྤྲོས་བྲལ་ངང་ལ་ཀློད། །འོད་གསལ་མ་བུ་འདྲེས་
གྱུར་ནས། །གྲོལ་འགྱུར་ཐེ་ཚོམ་ཡོད་རེ་ཀན། ། ༈ཐོད་རྒལ་སྐབས། ཐོག་མར་
སྒྲིམ། བར་དུ་ལྷོད། ཐ་མ་རང་བབ། ཉེན་མེད་འཛིན་མེད་རྩོལ་བྲལ་ཏེ་གནད་བཞི་
པོ་ལམ་དང་སྦྱར་ལུགས་ཞལ་ཤེས། ཆོས་ཉིད་མངོན་སུམ་དབྱིངས་སྣང་ཉིད། །སྨིན་
མཚམས་མ་བྲལ་བར་དུ་སྒྲིམ། །དེ་ནས་བཟུང་སྟེ་ཉམས་གོང་འཕེལ། །མཐར་
ཕྱིན་བར་ལ་རྩོལ་བ་ལྷོད། །ཚད་ལ་ཕབས་ནས་ཆོས་ཟད་པ། །གུ་ཡངས་རང་བབ་
303



， མདོ་མཁྱེན་བརྩེའི་གསུང་འབུམ།
དང་མདངས་སྐྱོངས། །ཆོས་ཟད་ཞེན་མེད་འཛིན་རྩོལ་བྲལ། །ས་མ་ཡ། ༈ སྲིད་པ་བར་
དོར་ཐ་མལ་ལ། །འོད་ཀྱི་དྲ་བས་ལུས་བཅིང་ཚུལ། །རང་གི་ཐུགས་ལས་འོད་
ཟེར་ལྔ། །བཀྲག་མདངས་ལྡན་པ་ཐོལ་ཐོལ་འཕྲོས། །དམིགས་བྱའི་ལུས་སྣང་འབྱུང་
ལྔའི་ཁམས། །འོད་ལྔའི་རྣམ་པར་མེར་གྱིས་ཞུ། །རིག་པའི་ཐིག་ལེར་དབྱེར་མེད་པ། །
རང་གི་རིག་པའི་ཀློང་དུ་འདྲེས། །རང་ཡང་འོད་ཞུ་སྤྲོས་བྲལ་དབྱིངས། །གཞོན་ནུ་བུམ་
པའི་སྐུ་ཉིད་དུ། །རོ་གཅིག་མངོན་བྱང་ཆུབ་པར་བསམ། །ཡང་ན་སྔར་བཞི་སྦྱངས་
པའི་མཐར། །ཐིག་ལེ་འོད་ལྔ་གནས་གྱུར་ཏེ། །ཊཱཀྐི་འོད་ལུས་གར་སྟབས་ཅན། །
- འོད་ཟེར་ཁྱུག་ཁྱུག་བྱེད་པ་ཞིག །སྐར་མདའ་ཇི་བཞིན་ཆོས་སྐུའི་ཞིང་། །འདུས་མ་བྱས་
པའི་ནང་དབྱིངས་སུ། །འགྲོ་འོང་བྲལ་བར་བྱང་ཆུབ་སྟེ། །མཐར་ཕྱིན་འབྲས་བུ་
མངོན་གྱུར་བསམ། ། ༈ རྒྱབ་ཆོས་སྐབས་ཀྱི་འཕྲུལ་འཁོར་ནི། །ལངས་ཏེ་ཁུ་ཚུར་
བསྐོར་རྒྱངས་ཐོག །ལག་གཉིས་སྟ་ཟུར་ཤད་དེ་བརྐྱངས། རྒྱུ་སྟངས་ལག་སོར་
རིམ་བཞིན་བསྐུམས། །ཁུ་ཚུར་སྦུབས་ཏེ་མཐིལ་སར་སྦྱར། །ཧུ་ཞེས་འདྲེན་ཅིང་
གྱེན་དུ་སྲོང་། །སྟོང་འདྲེན་ལྟེ་བ་གང་དུ་འཐེན། །ལན་གསུམ་འཛིན་འདྲེན་འཕྲུལ་
འཁོར་ཡིན། སེང་གེའི་སྟངས་ནི་གཡས་ཕབ་སྟེ། །ཉལ་སྟངས་རྐང་ལག་ཤད་དེ་
བརྐྱངས། །དཀར་དམར་ཐིག་ལེས་ལུས་གནས་ཀུན།. །ཁྱབ་པར་དམིགས་པར་
དགྲམ་པའི་སྟངས། །ས་མ་ཡ། ༈ ཕྱེད་སྐྱིལ་ཁུ་ཚུར་སྐོར་རྒྱངས་ཐོག །ལག་གཉིས་
ཐག་སྒྲ་དང་བཅས་ཏེ། །ཐལ་མོ་བསྣོལ་གཉིས་ཁ་སྦྱར་ཏེ། །ལན་གསུམ་དྲག་ཏུ་མཉེ་
བྱས་ཏེ། །སྤྱི་མགྲིན་སྙིང་ལྟེ་གསང་གནས་དང་། །དཔུང་པ་གཡས་གཡོན་བརླ་
304



ཡང་གསང་ཐུགས་ཐིག་ཁྲིད་ཡིག་སྐོར། ༡༽
གཉིས་བྲབ། །མགོ་བོ་སྟོད་སྨད་ཡན་ལག་བཞི། །རྩ་འཁོར་གནས་ལྔ་ཁྱབ་པར་
འཕུར། །གཅུད་པ་ཕོ་སྐོར་ལུས་འཆུན་བཙལ། །རྐང་ལག་རེས་མོས་རྩ་ཤད་དང༌། །
གན་རྐྱལ་ཡན་ལག་བརྐྱང་བསྐུམ་བྱ། །བརྡབ་ཆུང་ཧ་སྤྲུག་ཕྱེད་སྐྱིལ་བཅས། །བར་
རླུང་བཟུང་ཞིང་དམིགས་མེད་ངང་། །གསལ་སྟོང་རང་བབ་གཤིས་ལུགས་སྐྱོངས། །
རྗེས་ཤེས་གཏད་མེད་སོ་མར་བཞག ། ༈ སྐབས་རེར་ཞལ་རྒྱུན་བཞིན་དུ་ཕབ
ཞེས་པ། གནང་བའི་སྐབས་བདུན་སྤྱིར་བཏང་དུས། །འབེབས་དང་ལས་དང་པོ་
ཡི་རིགས། །རླུང་མ་འཆུན་དང་ཆགས་ལམ་ལ། །རྒྱུན་ཆགས་བསྟེན་པའི་རྣལ་
འབྱོར་པས། །དབང་པོ་ལས་སུ་རུང་བའི་ཕྱིར། །ཐིག་ལེ་ཡུམ་གྱི་མཁའ་རུ་དབབ། །
ཡུམ་མཁའ་དཀྱིལ་འཁོར་འཁོར་ལོ་བསྐྱེད། །གསང་བའི་སྲེག་བླུག་ཚུལ་དུ་མཆོད། །
དགོས་པ་གྲུབ་ནས་ལྷག་མ་འདྲེན། །མ་ནུས་དངོས་གྲུབ་ཚུལ་ཉིད་དུ། །རྡོ་རྗེ་ལྕེ་
ཡིས་དྭངས་མ་ཟུང་། །བུང་བས་མེ་ཏོག་བཅུད་བཞིན་འཐུང་། །དེས་ནི་དམ་
བསྐངས་བཅུད་ལེན་གྲུབ། །ཐིག་ལེ་ཉམས་པའི་སྐྱོན་དང་བྲལ། །འདི་ཡང་གནད་
ཀྱི་གདམས་པ་སྟེ། །སྣོད་མིན་འཆལ་ན་མགོ་བོ་ཁོས། །བཀའ་འདི་འབར་མ་དྲག་
མོས་སྲུངས། །ས་མ་ཡ། ཁ་ཐཾ བེཊཱར་ཡི་གེའི་གསང་བའི་གནད། །ཞལ་ཤེས་
ཐུན་མིན་གབ་པའི་དོན། །བླ་མ་མཁའ་འགྲོའི་བྱིན་རླབས་ལས། །བདག་འདྲ་ཡོན་
ཏན་མགོན་པོ་ལ། །ཐོག་བབ་ཀློང་རྡོལ་ཚུལ་དུ་ཤར། །ཡིད་ཆེས་ལྡན་པའི་སྣོད་
མཆོག་གིས། །ཉམས་བླངས་གྲུབ་འབྲས་བསླུ་བ་མེད། །སྣོད་མིན་ཐེ་ཚོམ་ལོག་ལྟ་
ཅན། །རླུང་ཕྱོགས་ཙམ་དུའང་བསྟན་པར་ཕངས། །བཀའ་སྲུང་འབར་མས་མེལ་ཚེ་
305



མདོ་མཁྱེན་བརྩེའི་གསུང་འབུམ།
1
གྱིས། །སྣོད་མིན་ལག་ཏུ་ཤོར་ཏ་རེ། །སྐུ་གསུང་ཐུགས་ཀྱི་རྒྱ བཀའ་སྲུང་དྲག་
མོའི་སྲོག་གི་རྒྱ བྷོ གངས་ཅན་ཡུལ་གྱི་ཤར་ཕྱོགས་ན། །རོང་ཆེན་ཙི་ནའི་ས་
མཚམས་ཀྱི། །འབར་མ་ཁམས་གསུམ་ཟ་བྱེད་མ། །དམར་མོ་ཁྲག་གི་རལ་བ་ཅན། །
ཁ་རླངོས་གདུག་པའི་ནད་དུ་འཐིབ། །ཕྱག་ན་ཆུ་གྲི་རྣོན་པོ་དང་། ། དམ་ཉམས་འཆིང་
བའི་རྒྱུ་ཞགས་འཛིན། །མི་ལྤགས་རློན་པའི་གདིང་གོས་གསོལ། །ཆིབས་སུ་རླུང་ནག་
འཚུབ་མ་ཆིབ། །རེས་འགའ་མཚར་སྡུག་གཞོ་ནུ་མ། །དུང་དང་མེ་ལོང་མགྲོན་བུའི་
རྒྱན། །ཕྱག་ན་དར་དཀར་གཡབ་མོ་དང་། །དངུལ་དཀར་མེ་ལོང་རྒྱང་གསལ་
བསྣམས། །ཟས་ནོར་དབྱིག་གི་ཆར་བ་འབེབས། །ཁྱོད་སྔོན་ཁྲག་འཐུང་དཔའ་བོ་
ཡིས། །དམ་ལ་བཞག་པའི་ཐ་ཚིག་དགོངས། །ཛ་གད་ཕུད་དང་གཏོར་མས་བསྐང་། །
དམར་ཆེན་ཁྲག་དང་ཞག་གིས་བསྐང་། །ཉེར་སྤྱོད་འདོད་ཡོན་ཚོགས་ཀྱིས་བསྐང་། །
སྒྲུབ་མཆོག་རྣལ་འབྱོར་བདག་ཅག་གི །མཆོག་ཐུན་ལམ་གྱི་བར་ཆད་སོལ། །བདེ་
སྟོད་དཔྱིད་ཀྱི་ཕོ་ཉ་མོས། །ཟག་བཅས་ལུས་ཀྱི་བདེ་བ་སྤོར། །ཟག་མེད་སེམས་
ཀྱི་ཏིང་འཛིན་སྐྱེད། །འཛིན་པ་རང་གྲོལ་རྣལ་འབྱོར་པའི། །ལས་དང་དངོས་གྲུབ་
སྣ་ཚོགས་ཀྱི། །གྲོགས་དང་མཐུན་རྐྱེན་ཁྱོད་ཀྱིས་གྱིས། །འགལ་བྱེད་གང་ཡིན་
ཆམ་ལ་ཕོབ། །དུས་ལ་བབ་པོ་ས་མ་ཡ། །ཞེས་པ་འདིའང་རྒན་པོ་ནཱ་ཐའི་མིང་གིས་
གང་ཤར་བཅོས་མེད་ཉམས་མཚར་བྲིས་པ་དགེ། །།
གང་
306



ཡང་གསང་ཐུགས་ཐིག་ཁྲིད་ཡིག་སྐོར། ཉ༽
བླ་མ་ལ་ཕྱག་འཚལ་ལོ༔ ཀུན་ཏུ་བཀོད་པ་ཞེས་བྱའི་ཞིང་ཁམས་སུ༔ སངས་
རྒྱས་སྔོན་བྱུང་རྒྱལ་པོའི་བསྟན་པ་ལ༔ མེ་ཏོག་འོད་སྣང་ཞེས་བྱའི་ཞིང་ཁམས་སུ
ཆོས་སྐུ་ཀུན་བཟང་རྡོ་རྗེ་འཆང་ཆེན་པོ༔ སྟོན་པ་དྲི་མ་མེད་པ་ཞེས་བྱ་འབྱུང༔ རྫོགས་
པ་ཆེན་པོ་ཨ་ཏི་ཡོ་ག་ཡི༔ མན་ངག་ཐིག་ལེ་སྐོར་གསུམ་གནད་བསྡུས་པསཿ ཚེ་གཅིག་
སངས་རྒྱས་གྲོལ་བའི་གདམས་པ་བསྟན ཞེས་གསུངས་བཞིན་སྟོན་པ་དྲི་མ་མེད་
པའི་དགོངས་པའི་ཐུགས་བཅུད་བྱང་ཕྱོགས་ཉི་མ་སྣང་བྱེད་ཀྱི་རིར་སློབ་དཔོན་
དགའ་རབ་རྡོ་རྗེ་ལ་དོན་བརྒྱུད་དགོངས་པས་གནང༌། དེའི་དགོངས་པའི་བྱིན་རླབས་
སྟོན་འཁོར་དགོངས་པ་དབྱེར་མེད་ཀྱིས་སློབ་དཔོན་ཆེན་པོ་ལ་བརྡ་ཚིག་བརྗོད་
མེད་ཀྱི་ངང་ནས་གནང་། དེའི་དཔལ་གྱི་བསམ་ཡས་མཆིམས་ཕུ་བྲག་དམར་ཀེའུ་
ཚང་གསང་ཕུག་ཏུ་ཆོས་རྒྱལ་ཁྲི་སྲོང་ལྡེའུ་བཙན་མཁའ་འགྲོ་ཡེ་ཤེས་མཚོ་རྒྱལ་བ་
གོར་བི་རོ་ཙ་ན་གསུམ་ལ་མན་ངག་ཐིག་ལེ་སྐོར་གསུམ་གྱི་སྨིན་གྲོལ་ཟབ་མོའི་
བཀའ་དྲིན་བླ་ན་མེད་པར་གནང་ཞིང་། སྨོན་ མཇུག་མི་ཚང་།
307



མཇུག་བྱང་ཉུང་བསྡུས། །
ད་ལན་མདོ་མཁྱེན་བརྩེ་ཡེ་ཤེས་རྡོ་རྗེའི་གཏེར་ཆོས་ཉམས་པ་སླར་གསོ་དང་མི་
ཉམས་གོང་འཕེལ་གྱི་བྱ་བ་ལ་ལྷག་བསམ་རྒྱ་ཆེ་ཞིང་རྒྱུན་མི་ཆད་པའི་ངང་ནས་ཀཅདཔལ་
རྫོགས་གསུམ། མགོ་ལོག་ཁག་གསུམ། རྒྱལ་རོང་རྒྱལ་ཁག་བཅོ་བརྒྱད། མི་ཉག་
སྟོད་སྨད་བར་གསུམ་སོགས་སུ་ཕེབས་ནས་མ་དཔེ་འཚོལ་སྡུད་ཀྱི་བྱ་བ་རླབས་ཆེན་
གནང་མཁན་བླ་མ་ཚེ་སྒྲུབ་ལགས་དང་། མ་ཕྱི་ཡོངས་རྫོགས་གློག་ཀླད་ནང་དུ་ཕབ་
བླུག་གནང་མཁན་རྒྱ་མཚོ་བླ་མ་དང་། གཏེར་ཆོས་འདི་རྣམས་རྣམ་ཐར་དང་། གཅོད།
བླ་མ་ཡི་དམ་མཁའ་འགྲོ་ཆོས་སྐྱོང་ཁྲིད་ཡིག་སོགས་སུ་ཁག་བགོས་ཏེ་དག་སྒྲིག་
གནང་མཁན་དགེ་རྒན་ཆེན་མོ་མདོ་སྡེ་ལགས་དང་། རྙིང་མའི་ཞུ་དག་དང་འབྲེལ་
གློག་ཀླད་ཐོག་དག་སྒྲིག་གནང་མཁན་བླ་མ་མཐར་ཕྱིན་གཙོས་པའི་ཡིག་རྒྱག་པ་
ཐམས་ཅད་ལ་སྙིང་ཐག་པ་ནས་ཐུགས་རྗེ་ཆེ་ཞུ་བ་ཡིན། ཞེས་པར་ཐེངས་ཐོག་མའི་
དཔེ་གཟུགས་པར་སྐྲུན་སྐབས་སྤྱི་ལོ་༢༠༠༩ལོ་ཟླ་བ་༢པའི་ཚེས་༨ལ་མཆོག་སྤྲུལ་ཐུབ་
བསྟན་ཉི་མ་མཆོག་གིས་བྲིས།
དེང་ཆར་པར་སྐྲུན་ཐེངས་གཉིས་པ་རྒྱལ་སྤྱིའི་ཚད་ལྡན་དཔེ་སྐྲུན་སྐབས་ཡང་
བསྐྱར་སྐྱབས་རྗེ་དམ་པ་གཟན་དཀར་རིན་པོ་ཆེས་དག་ཞུས་ལན་མང་མཛད་ཡོད་པ་
309



མདོ་མཁྱེན་བརྩེའི་གསུང་འབུམ།
དང༌། ལྷག་པར་དུ་མཆོག་སྤྲུལ་པེ་ཝར་རིན་པོ་ཆེ་སོགས་ལ་གསུང་འབུམ་ཆ་ཚང་གི་
ལྗགས་ལུང་གནང་སྐབས་དང་བསྟུན་ནས་བླ་སློབ་རྣམས་ཀྱིས་གཟིགས་བསྡུར་ནོར་
བཅོས་གང་ལེགས་མཛད་ཡོད་ལ། ཐེངས་འདིར་ཡང་བླ་མ་ཚེ་སྒྲུབ་ཀྱིས་གསར་དུ་ཆོས་
ཚན་ཁ་ཤས་འཚོལ་རྙེད་བྱུང་བ་ཡང་དཀྱུས་སུ་ཚུད་ཐུབ་ཡོད། སྐྱིད་ལུང་བླ་མ་མདོ་སྡེ་
དང་བླ་མ་བང་མེན་གཉིས་ཀྱིས་གསུང་འབུམ་ཆ་ཚང་ལ་ལྷག་བསམ་ཟོལ་མེད་ཀྱིས་
རྟིང་མའི་དག་ཞུས་ཐེངས་རེ་བགྱིས་སྐབས། གཞོན་ནུ་ཡེ་ཤེས་རྡོ་རྗེ་སོགས་བླ་མ་
གཞན་གྱི་གསུང་འཐོར་འདྲེས་སུ་ཡོད་པ་དག་ཀྱང་ཁོལ་དུ་བཏོན་ཏེ་གསུང་འབུམ་གྱི་
འདྲེས་ཉོག་ལེགས་པར་བསལ་ནས། གྲུབ་བརྒྱའི་གཙུག་ནོར་སྐྱབས་མགོན་ཡེ་ཤེས་
རྡོ་རྗེའི་ཟབ་གསང་མཁའ་འགྲོའི་ཐུགས་ཐིག་གི་ཆོས་སྐོར་ལ་གསུང་ཆོས་གཞན་གྱིས་
བསླད་མ་ཞུགས་པའི་དགོས་གལ་རྒྱ་ཆེར་ཐོན་ཡོད། གང་ལྟར་ད་ལན་གསུང་འབུམ་
འདི་ཉར་འཚོལ་མཁོ་འདོན་དང་
། སྒྲིག་ཞུས་སྐྲུན་སྤེལ་བཅས་ཀྱི་བྱ་བ་ལེགས་གྲུབ་
བྱུང་ནས་བཀྲ་ཤིས་རྟགས་བརྒྱད་ཀྱི་གྲངས་ལྡན་དུ་མཁྱེན་ལྡན་གཟིགས་པ་པོ་རྣམས་
ཀྱི་སྤྱན་ལམ་དུ་འགྲེམ་སྤེལ་ཞུས་པ་ལགས་སོ། །
310



སྤྱི་ཁྱབ་ཇུས་འགད་པ། ཨ་སྔགས་ཚེ་རང་བཀྲ་ཤས། །
དཔེ་སྒྲིག་འགན་ཁུར་བ། པདྨ་ཚུལ་ཁྲིམས། བཀྲ་ཤིས། མགོན་པོ་སྐྱབས།
མདུན་ཤོག་འཆར་འགོད་པ། ་ བཀྲ་ཤིས། པདྨ་ཚུལ་ཁྲིམས།
མདོ་མཁྱེན་བརྩེའི་གསུང་འབུམ་བཞུགས།
པོད་བརྒྱད་པ།
བླ་མ་མཐར་ཕྱིན་གྱིས་གཙོ་བསྒྲིགས་མཛད།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
སི་ཁྲོན་དུས་དེབ་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ། །
སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༡༥ལོའི་ཟླ་༣པར་པར་གཞི་དང་པོ་བསྒྲིགས། །
༢༠༡༥ལོའི་ཟླ་༣པར་པར་ཐེངས་དང་པོ་དཔར། ་
པར་གྲངས། ༠༠༠༡མ༡༠༠༠
དཔེ་རྟགས། ISBN 978-7-5409-5851-o
དཔེ་རིན་སྒོར། པོད་༡༤༨ལ། ༣༤༠• ༠༠



KUT
ERRIGITT UTA
多钦则文集:全8册:藏文/他尔新主编,-成都:
四川民族出版社,2015.3"
ISBN 978-7-5409-5851-0
I. 0多… II. 0他… I. 0藏学一文集一藏语
IV. OR281.4-53
中国版本图书馆 CIP 数据核字(2015) 第059342号
多钦则文集(8)
他尔新主编
策划:阿旺泽仁扎西
责任编辑:白玛次成扎西公保杰
封面设计:扎西白玛次成
技术设计:扎西
责任印制:嘉央朗杰
收集整理:四川省藏文古籍搜集保护编务院
出版发行:四川党建期刊集团 四川民族出版社
地址:成都市三洞桥路12号
印刷:四川嘉创印务有限责任公司
成品尺寸:170mmX240mm
印 张 :170.5
字 数 :2560千,
次:2015年3月第一版
次:2015年3月第一次印刷
数:0001~1000 册
号:ISBN 978-7-5409-5851-0
价:340.00 元(1-8卷)
成印字版印印书定

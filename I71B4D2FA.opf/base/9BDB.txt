༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7920
n/a
ImageGroup:
ISBN:
ma
13CN7922
n/a
Title:
མདོ་མཁྱེན་བརྩེ་ཡེ་ཤེས་རྡོ་རྗེའི་གསུང་འབུམ།
mdo mkhyen brtse ye shes rdo rje'i gsung 'bum/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
In/a
n/a
Date:
Volume:
JIO II
II
Total Volumes:
TBRC Pages:
Introductory Pages:
Text Pages:
Scanning Information:
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༄༅། །མདོ་མཁྱེན་བརྩེ་ཡེ་ཤེས་རྡོ་རྗེའི་
གསུང་འབུམ་བཞུགས་སོ། །
གསུང་འབུམ་པོད་དང་པོ།
ཀྱིས་ཚུལ་དབྱིན་གསུངས་པg #w༧གླུ་མ།
སི་ཁྲོན་དུས་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



ها
لس . هه ای
به
.
..
ا
ی
...
این
پ
ا
و با شدت لله
انا
!!!
"
!



མཁན་སློབ་ཆོས་གསུམ།



ཆེན་རབ་འབྱམས། །



རིག་འཛིན་འཇིགས་མེད་གླིང་བ།



རྔ་གབ་འཇིགས་མེང་སྲིན་ལས་འོང་ཟེར།།



མདོ་མཁྱེན་
ནི་ཤེས་རྡོ་རྗེ།



གསལ་དབང་མོ།



སྔོན་འགྲོའི་ཞུ་ཚིག་
གྲུབ་དབང་རྫོགས་ཆེན་པའི་བསྟན་པའི་མངའ་བདག་རྣམ་གསུམ་གྱི་ཡ་གྱལ།
དཔོན་སློབ་ནམ་མཁའ་འོད་གསལ་ཞེས་གྲགས་དཀར་གྱི་བ་དན་སྲིད་ན་མངོན་པར་
མཐོ་བ་གང་ཉིད་ཀྱི་སྤྲུལ་བའི་ཟློས་གར། ： རྒྱལ་བསྟན་སྤྱི་དང་བྱེ་བྲོག་བཀའ་རྙིང་
ཟུང་འཇུག་གི་བསྟན་པའི་གཙུག་ནོར། རྒྱལ་དབང་ ༧ཀརྨ་པ་བཅུ་དྲུག་པ་ཆེན་པོའི་
ཐུགས་ཟིན་གྱི་སྲས་མཆོག ། ༧བཅུ་བདུན་པ་ཆེན་པོའི་ཕྲིན་ལས་ཀྱི་བྱེད་པོ།
བསྟན་དང་འགྲོ་བའི་སྤྱི་དཔལ་ཆེན་པོ་གང་གི་ཐུགས་བསྐྱེད་ཉིན་མོར་བྱེད་པའི་ཕྲིན་
ལས་ཀྱི་འཇུག་པ་ཤར་ནུབ་རིས་སུ་མ་ཆད་པར་འཛམ་གླིང་ཡངས་པའི་ཐ་གྲུ་ཀུན་ཏུ་
ཁྱབ་ཅིང་། ངེས་དོན་གསུང་རབ་ཀྱི་དཔེ་སྐྲུན་སྒྲིག་སྟངས་ཕུལ་དུ་བྱུང་བ། བཟོ་
བཀོད་ཕུན་སུམ་ཚོགས་པ། ནང་དོན་རིས་སུ་མ་ཆད་པ་བསྐྲུན་དང་སྐྲུན་བཞིན་པ་
ལས། ད་ལན་གསང་བ་འོད་གསལ་སྙིང་ཐིག་གི་ཤིང་རྟ་ཆེན་པོ་ཀུན་མཁྱེན་འཇིགས་
མེད་གླིང་པ། རྨད་བྱུང་བརྟུལ་ཞུགས་སྤྱོད་པའི་རོལ་གར་བསྒྱུར་བ་མདོ་མཁྱེན་བརྩེ་
ཡེ་ཤེས་རྡོ་རྗེ་མཆོག་གི་ཟབ་གཏེར་གྱི་བསྟན་རྒྱུན་ཡུན་དུ་གནས་པ་དང་། དེ་འཛིན་
དམ་པ་རྣམས་ཀྱི་ཐུགས་བཞེད་སྐོང་ཕྱིར་དང༌། སྔོན་བྱོན་ཡབ་མེས་གོང་མའི་ཕྱག་
སྲོལ་བཟང་པོའི་རྒྱུན་མི་ཉམས་པར། བསྟན་འགྲོའི་གསོ་སྨན་དང་། དུས་ཀྱི་རྒུད་
སེལ་དུ་དམིགས་ཏེ། མདོ་མཁྱེན་བརྩེའི་བཀའ་འབུམ་ཡོངས་རྫོགས་བཀྲ་ཤིས་
རྟགས་བརྒྱད་ཀྱི་གྲངས་དང་ལྡན་པ་འདི་ཉིད་ཚར་ཆིག་སྟོང་པར་དུ་བསྐྲུན་ཏེ། ཕྱོགས་
1
，



་ མདོ་མཁྱེན་བརྩེའི་གསུང་འབུམ།
མེད་ཆོས་སྦྱིན་གྱི་མཛད་བཟང་བསྐྱངས་པ་ལ། སྙིང་ཐག་པ་ནས་བཀའ་དྲིན་བླ་
ལྷག་ཏུ་ཆེ་ཞེས་ཞུ་བ་དང་ཆབས་ཅིག །མགོན་པོ་མཆོག་གི་གསང་གསུམ་རྒྱལ་བ་ཚེ་
མཐའ་ཡས་པའི་ངོ་བོར་ལྷུན་གྱིས་གྲུབ་ཅིང་། རྟག་ཁྱབ་ལྷུན་གྲུབ་ཀྱི་མཛད་པ་དབྱར་གྱི་
ཆུ་གཏེར་དང་ཡར་ཟླའི་མཆེད་པོར་འགྱུར་བའི་གུས་སྨོན་ཡང་ཡང་ཞུ་བ་ལགས་ན་
མཆོག་གསུམ་རྒྱལ་བ་སྲས་དང་བཅས་པས་དེ་དེ་བཞིན་དུ་འགྲུབ་པར་བྱིན་གྱིས་
བརླབ་པར་མཛད་དུ་གསོལ། མཆོག་གི་བཀའ་འབངས་པ་ཐུབ་བསྟན་ཉི་མས་རེབ་
གནས་ས་བྱི་ལོའི་རྒྱལ་ཟླའི་ཚེས་བཅོ་ལྔ་ལ་དད་པའི་སོར་རྩེས་བསྒྲེངས་ཏེ་ཕུལ་བ་
ལགས།
ཞེས་པར་སྐྲུན་ཐེངས་དང་པོའི་སྔོན་འགྲོའི་ཞུ་ཚིག་འདི་སྐྱབས་རྗེ་བླ་མ་གཟན་
དཀར་རིན་པོ་ཆེ་ཐུབ་བསྟན་ཉི་མ་མཆོག་གི་ཞལ་གསུང་འདི་ཉིད་གཙུག་ཏུ་བཏེགས་
ནས། ད་ལན་འདིར་པར་ཐེངས་གཉིས་པའི་གསལ་བཤད་ཅུང་ཙམ་ཞུ་བར་འོས་
པས། ་ དེ་ལ་ཐོག་མར་གསུང་ཆོས་བརྒྱུད་ཉལ་རྗེས་གཅོད་དང་ཆོས་བདག་གི་སྐོར་
རོབ་ཙམ་ཞུས་ན། དེ་ཡང་མདོ་ཌཱཀྐི་མ་ཟླ་གསལ་དབང་མོའི་ཞལ་སྔ་ནས་མདོ་མཁྱེན་
བརྩེ་ཡེ་ཤེས་རྡོ་རྗེའི་གསུང་ཆོས་སྔོན་མདོ་སྒར་ན་ཡོད་དུས་ཤིན་ཏུ་མང་པོ་ཡོད་རབ་གོ། ་ -
ཨ་འཛོམ་རྒྱལ་སྲས་འགྱུར་མེད་རྡོ་རྗེའི་ཞལ་ནས། མདོ་མཁྱེན་བརྩེའི་གསུང་ཆོས་ཆོས་
སྒྲུང་ནོར་བུའི་བང་མཛོད་ཁོ་ན་ལའང་པོད་སུམ་ཅུ་སོ་ལྔ་ཙམ་ཡོད་པ་རེད་ཅེས་གསུང་
པ་ཐོས། རྗེས་སུ་ལྕགས་ལ་རྒྱལ་པོས་བཙན་དབང་གིས་རྒྱལ་སར་དྲངས། དེར་
མ་འཐུས་པའི་སྐྱིད་སྣང་དགོན་སོགས་ནའང་གསུང་ཆོས་མི་ཉུང་བ་རེ་ཡོད་པར་ཐོས་



སྔོན་འགྲོའི་ཞུ་ཚིག
ཀྱང་མཇལ་སྐལ་མ་ལྡན། ལྕགས་ལ་རྒྱལ་སྲས་ཀཿཐོག་དྲི་མེད་ཞིང་སྐྱོང་གི་སྤྲུལ་
སྐུར་ངོས་བཟུང་རྗེས་གསུང་ཆོས་ཡོངས་རྫོགས་ཀཿཐོག་དགོན་དུ་དྲངས། རྗེས་སུ་་་
སྤྲུལ་སྐུ་འདི་ཉིད་ཞིང་བརྗེས་རྗེས་འཇམ་དབྱངས་མཁྱེན་བརྩེའི་ཆོས་ཀྱི་བློ་གྲོས་
སྐབས་དེར་ཀཿཐོག་དགོན་དུ་བླ་ཐོབ་ཏུ་བཞུགས་པས་ཁོང་གི་ཐུགས་བཞེད་ལ་
གསུང་འབུམ་འདི་དག་ཀཐོག་ཏུ་ཉར་བ་ལས་མདོ་སྒར་རང་གཞིས་ལ་ཕྱིར་ཕུལ་ན་
འགྲོ་དོན་འོང་དགོངས་པ་ལྟར། མདོ་སྒར་མི་ཉག་གསེར་བྱེ་ཐང་ན་གཞིས་སྡོད་
སྐབས་ཤིག་ལ་གསུང་ཆོས་དྲེལ་རྒྱབ་གཅིག་རྫོང་སར་ནས་བསྐྱལ་འདྲེན་གནང་བ་
ངའི་ལག་ཏུ་འབྱོར། གསུང་འབུམ་དེ་དག་གི་ཁྲོད་དུ་པོད་བརྒྱད་ངས་ཉར་བ་ལས་
གཞན་ཀུན་རྨེ་ཁོག་ཕྱོགས་ལ་བསྐྱལ། རྗེས་སུ་ནམ་མཁའི་འཇའ་ལྟར་གང་སར་
མཐོང་ཐོས་སུ་མ་གྱུར་བས་ཤིན་ཏུ་ཕངས། ངས་ཉར་བའི་པོད་བརྒྱད་པོ་སྤྲུལ་སྐུ་དྲི་
མེད་ཀྱིས་པར་ཤིང་བསྐོས་པ་རེད་གསུངས་སོ། །དེས་ན་མདོ་ཌཱཀྐི་མ་ཟླ་གསལ་
དབང་མོ་མཆོག་ནི་སྨོས་མ་དགོས་པར་བཀའ་བབ་ཀྱི་རིག་འཛིན་ཆེན་པོ་འདི་ཉིད་
ཀྱི་ཉེ་བརྒྱུད་འཁྲུལ་བྲལ། ཟབ་གསང་མཁའ་འགྲོའི་ཐུགས་ཐིག་གི་ཆོས་ཀྱི་བདག་
མོའམ་རྒྱུད་འཛིན་ཉིད་དུ་དེང་ཡང་སྐུ་འཚོ་གཞེས་བཞིན་བཞུགས་པ་ལགས་ན། མགོན་
པོ་གང་གི་སྐུ་ཚེ་བསྐལ་བརྒྱར་འཚོ་ཞིང་མཛད་འཕྲིན་ཡར་ཟླའི་དཔལ་བཞིན་རྒྱས་
་ པའི་གུས་འདུན་སྙིང་ནས་ཞུ།
ད་ནི་མ་དཔེ་གཙིགས་ཉར་བྱས་པའི་སྐོར་ཕྲན་ཙམ་གླེང་ན། མདོ་མཁྱེན་བརྩེ་
ཡེ་ཤེས་རྡོ་རྗེའི་ཟབ་གཏེར་ཡང་གསང་མཁའ་འགྲོའི་ཐུགས་ཐིག་གི་ཆོས་སྐོར་མང་



མདོ་མཁྱེན་བརྩེའི་གསུང་འབུམ།
ཤོས་ཤིག་སྐྱབས་རྗེ་དམ་པ་ཐུབ་བསྟན་ཉི་མ་མཆོག་དང་སྐྱིད་ལུང་རང་དགོན་གྱི་
སྐྱབས་མགོན་ཡེ་ཤེས་རྡོ་རྗེའི་ཡང་སྲིད་གཟར་དཀར་སྐུ་ཆེན་པདྨ་དངོས་གྲུབ་རོལ་
བའི་རྡོ་རྗེའི་ཞལ་སློབ་རྣམས་ཀྱིས་སྲོག་ལས་ཕངས་པར་གཙིགས་ཉར་བྱས་པ་རེད་ ་
འདུག །ཇི་ལྟར་ཞེ་ན་སྤྱི་ལོ་༡༩༥༨ལོ་ཟླ་བ་དྲུག་པ་ཡས་མས་ལ་མཆོག་སྤྲུལ་ཐུབ་
བསྟན་ཉི་མ་དང་སློབ་རྒན་འཇིགས་མེད་དབང་ཕྱུག་དཔོན་གཡོགས། དམངས་
གཙོ་བཅོས་བསྒྱུར་མ་བྱས་པའི་སྔོན་གྱི་ཐེངས་གཞུག་མར་རྫོགས་ཆེན་དགོན་དུ་འཁྱུག་ཙམ་
ཕེབས་སྐབས། རྫོགས་ཆེན་དགོན་ཞོལ་དུ་དཔར་ཁང་ཆུང་ངུ་ཞིག་ན། མཁྱེན་
བརྩེ་ཡེ་ཤེས་རྡོ་རྗེའི་ཐུགས་ཀྱི་བུ་ཆུང་སྟོང་ཟ་འོད་ཟེར་གྱི་རྣམ་སྤྲུལ་ཡིན་ཞེས་སྤྲུལ་སྐུ་
རང་ཉིད་ཀྱིས་ཞལ་གྱིས་བཞེས་པའི། རྫོགས་ཆེན་སྤྲུལ་སྐུ་དྲི་མེད་ཀྱིས་གང་གི་ཉེ་
བརྒྱུད་མཁྱེན་བརྩེ་ཡེ་ཤེས་རྡོ་རྗེའི་ཟབ་ཆོས་མཁའ་འགྲོའི་ཐུགས་ཐིག་གི་ཆོས་སྐོར་པོད་
གསུམ་མམ་བཞི་ལ་ལོངས་པ་ཞིག་པར་ཤིང་གསར་བརྐོ་གནང་ནས་དག་ཞུས་དང་
པར་བཙུགས་མ་རྫོགས་པར་ཡོད་པ་ལ། གཟན་དཀར་རིན་པོ་ཆེས་གཟིགས་མ་ཐག་
ཐུགས་ནན་ཆེན་པོས་ངས་ད་ལན་འདི་ཚར་གཅིག་ངེས་པར་དུ་དཔར་དགོས་གསུངས།
དེ་ནས་རྫོགས་ཆེན་བླ་རུང་ལ་བཀའ་དགོངས་ཞུས་ནས་གནང་བ་ཐོབ་ཀྱང་དཔར་
བདག་གིས་ད་དུང་པར་བཙུགས་དང་དག་ཞུས་གང་ཡང་བྱས་མེད་པས་རྗེས་སུ་པར་
ཆོག་ཟེར། འོན་ཀྱང་གཟན་དཀར་རིན་པོ་ཆེས་ད་ལན་ངེས་པར་དུ་པར་དགོས་
གསུངས་ནས་པར་ཤིང་སྣུམ་བསྲེག་གི་ལས་ཀར་ཡང་ཞུགས་ནས་དེར་ཡོད་པའི་
གསུང་ཆོས་ཆ་ཚང་ཞིག་པར་ཐུབ་སོང་། པར་ཤིང་འདི་བརྐོས་ནས་ཐེངས་དང་པོ་
4



སྔོན་འགྲོའི་ཞུ་ཚིག །
ཚར་གཅིག་པར་དུ་བཏབ་པ་ཡིན་ལ་ཐེངས་གཞུག་མའི་པར་ཐེངས་སུ་ཡང་གྱུར། དེ་
ཅིའི་ཕྱིར་ཞེ་ན་པར་ཤིང་འདི་བརྐོས་ནས་ཤོག་བུའི་སྟེང་ལ་ཐེངས་འདི་གཅིག་པུ་
ལས་པར་ཐུབ་ཡོད་པ་མ་རེད། གསུང་ཆོས་འདི་དག་པར་ལ་འདེབས་དུས་སྤྲུལ་སྐུ་
རིན་པོ་ཆེས་ཆོས་ཚན་འཚོལ་སྡུད་དང་ཤོག་ལྡེབ་འཐོར་སྒྲིག་གི་ཕྱག་ལས་ལ་ཐུགས་
འགན་ཟབ་བཞེས་གནང་ནས་སྐུ་ངལ་ཆེན་པོ་མཛད་ཡོད་པ་མ་ཟད་ཉིད་ཀྱི་ཞལ་ནས་
ངས་དཀའ་ལས་ཆེན་པོ་བྱས་ནས་ཤིན་ཏུ་ཞིབ་ཚགས་ཤིག་བསྒྲིགས་ཡོད་པའི་རྩིས་
ཡིན་ཞེས་གསུང་སོང་། མ་དཔེ་གཅིག་པུ་དེ་ཉིད་སྤྲུལ་སྐུ་ཁོང་དཔོན་གཡོགས་
ཀྱིས་སྐྱིད་ལུང་རང་དགོན་ལ་བསྣམ་ཡོང་བ་རེད། ཤིན་ཏུ་མ་ལེགས་པ་ཞིག་ལ་ཟླ་
ཤས་ཙམ་ལས་མ་འགྱངས་པར་༡༩༥༨ལོའི་ལོ་མཇུག་ཙམ་ལ་མེ་སྐྱོན་བྱུང་ནས་པར་
ཁང་མ་ཟད་གྲུབ་དབང་རྫོགས་ཆེན་པའི་དགོན་གཞིས་ཡོངས་རྫོགས་སྲེག་ཟའི་ཞལ་
དུ་སྟབས་སོང་བར་གྲགས། ཕྱིས་སུ་གསུང་ཆོས་དེ་དག་རང་དགོན་གྱི་ཀ་གཉག་
བྱང་ཆུབ་རྡོ་རྗེ་དང་སློབ་རྒན་འཇིགས་དབང་། ཨ་མ་བདེ་ཆེན་སྒྲོལ་མ་བཅས་ཀྱིས་
དུས་འགྱུར་གྱི་འཚུབ་རླུང་ཁྲོད་དུ། དཀའ་སྡུག་དང་ལ་ཡོགས་ཀྱི་མྱོང་ཚོར་གང་
མང་ཞིག་བརྒལ་ནས་གཙིགས་ཉར་ཐུབ་ཡོད། རིག་གསར་རྗེས་སུ་དུས་ཟིང་ཅུང་
ལྷོད་ཡངས་སུ་སོང་འཕྲལ་གཟན་དཀར་རིན་པོ་ཆེས་གསུང་བཞིན་མཁན་དགེ་
འདུན་རྒྱ་མཚོས་ཁྲིན་ཏུར་ཁྱེར་ནས། སྤྲུལ་སྐུས་པར་བཙུགས་མ་བྱས་པའི་མ་དཔེ་དེ་
ལ་དག་ཞུས་དང་ཕྱག་མཆན་མཛད་པ་མ་ཟད་གསུང་ཆོས་གང་འཛོམ་ཆ་ལྔ་བཅུ་བསྐྱར་
པར་མཛད་ཡོད། ཁོང་གིས་དེ་དུས་ང་ལ་འབྱོར་བ་ཞན་པས་ཆ་ལྔ་བཅུ་ལས་པར་ཐུབ་མ་



མདོ་མཁྱེན་བརྩེའི་གསུང་འབུམ།
སོང་གསུངས། དག་ཞུས་དང་ཕྱག་མཆན་གནང་ཡོད་པའི་མ་དཔེ་དེ། ཡང་བསྐྱར་
སྐྱིད་ལུང་དགོན་པར་གནང་ཡོད་ཀྱང་། ༡༩༩༡ལོ་སྐོར་ལ་མ་ཕྱི་དེ་ཉིད་རྨེ་བ་བཀྲ་
བརྟན་ཟེར་བ་ཞིག་གིས་གཡར་ནས་ཚུར་མ་སྤྲད་པས་ཤིན་ཏུ་ཕངས། འོན་ཀྱང་གོ་
ཚོད་ལོ་བཀྲ་བརྟན་གྱི་ཁང་པ་མེར་ཚིག་ནས་གསུང་ཆོས་མ་ཕྱི་དེ་རྩ་བརླག་ཏུ་ཤོར་
སོང་བ་རེད་ཟེར་བ་ཐོས། དེ་འདྲའི་དཀོན་ཞིང་རྩ་ཆེ་བའི་མ་དཔེ་འདི་དག་གོང་ཞུས་
ལྟར་གལ་སྲིད་སྤྲུལ་སྐུས་ཚར་ལྔ་བཅུ་བསྐྱར་པར་བྱས་མེད་ན། ཡང་མ་དཔེ་རྩ་བརླག་
ཏུ་འགྲོ་བའི་ཉེན་ཁ་ཤིན་ཏུ་ཆེན་པོ་ཞིག་ལ་ཐུག་ཡོད་པ་ཀུན་ལ་གསལ་བ་ལྟར་རེད།
པར་བཙུགས་དང་དག་ཞུས་མ་རྫོགས་པའི་པར་གཞི་བསྐྱར་པར་མ་དེ་དག་ད་ལྟ་ཡང་
རང་དགོན་དུ་ཉར་ཡོད། །
དེ་མིན་ཟབ་གསང་མཁའ་འགྲོའི་ཐུགས་ཐིག་ལས་འཛིན་པ་རང་གྲོལ་དང༌།
གླིང་གི་ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། མཁྱེན་བརྩེ་
ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས་བཅས་ནི་རང་དགོན་གྱི་སྒོ་འཛི་བླ་མ་
ཚེ་རིང་རྣམ་རྒྱལ་དང་བླ་མ་ཐུབ་བསྟན་ཡེ་ཤེས་མིང་སྲིང་བཅས་ཀྱིས་གཙོར་མཛད་
ནས།དངོས་བརྒྱུད་གང་རུང་གིས་དུས་འགྱུར་རླུང་དམར་གྱི་ཁྲོད་དུ་རང་གི་འཁོར་
གཞིས་གཏན་མེད་ཁའི་ཕོར་བ་ཙམ་ཡང་ཉར་འཇོག་དཀའ་བའི་དུས་དེར་སྲོག་དང་
བསྡོས་ནས་གཙིགས་ཉར་ཐུབ་ཡོད། །
ཉེ་བའི་ཆར་གྲུབ་རྟགས་རྣམ་ཐར་ཆོས་ཚན་བརྒྱ་དང་ཉེར་གསུམ་གྱི་སྟེང་དུ་ཨ་བུ་
སྤྲུལ་སྐུ་རིག་འཛིན་ངེས་དོན་རྒྱ་མཚོའི་ཡང་སྤྲུལ་སྐྱིད་ལུང་གནས་བརྟན་ཚེ་རིང་དང་།



སྔོན་འགྲོའི་ཞུ་ཚིག་
རུ་སར་འཇིགས་མེད་རང་གྲོལ་གཉིས་ཀྱིས་ཚན་པ་བཅུ་གཉིས་ཁ་སྐོང་མཛད་ནས་
ཆོས་ཚན་བརྒྱ་དང་སོ་ལྔ་བྱས་ཡོད་པ་དང༌། ལོ་ཤས་སྔོན་ལ་མི་ཉག་མཁན་པོ་ཐུབ་
བསྟན་ཆོས་དར་གྱིས་མཛད་པའི་མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་
བྱོན་གྱི་རྣམ་ཐར་གསལ་བའི་མེ་ལོང་ཞེས་པ་ཀྲུང་གོ་བོད་རིག་པ་དཔེ་སྐྲུན་ཁང་གིས་ -
དཔེ་བསྐྲུན་བྱས་ཡོད་པས། ་ རྣམ་ཐར་ཞིབ་རྒྱས་རྟོགས་པར་འདོད་ན་དེ་དག་ལ་
གཟིགས་འཚལ། དེ་དག་ལས་འཛིན་གྲོལ་ཅུང་ཁྱབ་ཆེ་བས་བྲིས་དཔར་གང་རུང་
གང་སར་ཅུང་མང་ཙམ་ཡོད་ནའང་མ་དཔེ་རྙིང་པ་ཁ་ཤས་དེང་ཡང་དགོན་ཐོག་ཏུ་
མཇལ་ཐུབ། མཆོག་སྤྲུལ་གཟན་དཀར་རིན་པོ་ཆེའི་ཞལ་ནས། སྔགས་འཆང་
འཇའ་ལུས་རྡོ་རྗེའི་རང་རྣམ་མཁའ་འགྲོའི་ཞལ་ལུང་སྔོན་ཨ་སྡུག་ལག་ཝར་ཨ་ཐུབ་
ལྭ་དཀར་ཚང་མ་གཏོགས་པར་ཤིང་ཡོད་པ་མ་རེད། དཔེ་དེ་རྗེས་སུ་སྐྱིད་ལུང་རང་
དགོན་ན་ཡོད་དར་ངས་ཀྱང་དགོན་ཐོག་ཏུ་ཐེངས་ཤས་མཇལ་མྱོང། དེ་ཡང་རང་
དགོན་གྱི་བན་རྒན་སུ་ཞིག་གིས་ཉར་ཚགས་ཐུབ་པ་ཡིན་རྒྱུ་རེད་གསུང་། ཡང་ཁོང་
གི་ཞལ་ནས་དཔེ་ཉར་དང་རྒྱུན་སྤེལ་ཐད་ལ་རྒྱལ་དབང་ཉི་མ་ལགས་ཀྱང་ཤིན་ཏུ་
བཀའ་དྲིན་ཆེན་པོ་རེད། ཁོང་གིས་འབྲུག་ནས་མང་ཙམ་རྒྱུན་སྤེལ་མཛད་ཡོད་པ་
མ་ཟད། འཛིན་གྲོལ་གྱི་ཆ་ལག་ཁྲིད་ཡིག་རྣམ་གསུམ་སོགས་གསུང་ཆོས་གང་མང་
ཞིག་བསྒྲིགས་ཡོད་པའི་ཕྱག་དཔེ། ཁོང་རྒྱལ་ནང་དུ་ཕེབས་སྐབས་བསྣམས་གནང་
བ་ངས་གཡར་ནས་བསྐྱར་པར་ཞིག་བྱས་ཡོད་པ་འདྲ་གསུངས་པས། དེས་ན་རྒྱལ་
དབང་ཉི་མ་ལགས་ཀྱང་གསུང་ཆོས་འདི་འཚོལ་བསྡུ་སྤེལ་གསུམ་ལ་བཀའ་དྲིན་ཆེན་



མདོ་མཁྱེན་བརྩེའི་གསུང་འབུམ།
པོ་ཡིན་པ་ཤེས་ཐུབ།
མདོར་ན་ཟབ་ཆོས་དེ་དག་བླ་སློབ་ཁོང་རྣམ་པའི་བཀའ་དྲིན་གྱིས་ཕྱི་རབས་ཀྱི་
ཀློག་པ་པོ་རྣམས་ལ་མིག་མཐོང་ལག་ཟིན་དུ་མཁོ་འདོན་ཐུབ་ཡོད་པས། ཉེ་ཆར་
རང་ཅག་ལ་མངོན་སུམ་མིག་གི་བདུད་རྩིར་གྱུར་ཡོད་པ་དང་། གསུང་ཆོས་པོད་
འདི་ཙམ་སྒྲིག་རྒྱུ་ཡོད་པ་བཅས་ནི་ལས་ཀྱིས་འབྲེལ་བའི་སློབ་འབངས་ཁོང་རྣམས་
ཀྱི་མཛད་རྗེས་རླབས་པོ་ཆེ་ཞིག་ཡིན་པ་སྨོས་མ་དགོས་སོ། །
དེ་བས་ན། འཇམ་མགོན་མི་ཕམ་རིན་པོ་ཆེས་ཞལ་ནས། གསེར་གཞོང་ནོར་
བུས་སྤྲས་པའི་ཡོན་གྱིས་ཀྱང་། །མི་འགུགས་དབྱིངས་ཀྱི་མཁའ་འགྲོའི་ཐུགས་
མཛོད་ཆོས། །བརྩེ་བས་རྗེས་འཇུག་སྐལ་བར་ཁོ་ནར་བཀྲམ། །ཞེས་གསུངས་
པ་ལྟར་མདོ་མཁྱེན་རྩེ་ཡེ་ཤེས་རྡོ་རྗེའི་ཟབ་ཆོས་མཁའ་འགྲོའི་ཐུགས་ཐིག་གི་ཆོས་
སྐོར་གཙིགས་ཉར་དང༌། འཚོལ་བསྡུ་སྒྲིག་ཞུས་བཅས་ལ་ཐུགས་ནན་དང་བཀའ་
སློབ་རྒྱ་ཆེར་གནང་བའི་སྐྱབས་རྗེ་དམ་པ་མཆོག་སྤྲུལ་ཐུབ་བསྟན་ཉི་མ་ལགས་དང་།
མདོ་ཌཱཀྐི་མ་ཟླ་གསལ་དབང་མོ། སྐུ་ཚ་བླ་མ་ཚེ་སྒྲུབ། ། རྫོགས་ཆེན་དཔོན་སློབ་
སྤྲུལ་སྐུ་ཀརྨ་གསུང་རབ་ངེས་དོན་བསྟན་པའི་རྒྱལ་མཚན། བླ་མ་མདོ་སྡེ་མགོན་པོ།
ཉག་རོང་བླ་མ་ཚེ་རིང་རྒྱ་མཚོ། སྐྱིད་ལུང་བླ་མ་མཐར་ཕྱིན། རྫོགས་ཆེན་མཆོག་
གླིང་སྤྲུལ་སྐུ་གུར་དགའ། མི་ཉག་མཁན་པོ་ཐུབ་བསྟན་ཆོས་དར་བཅས་དང་། པར་
ཐེངས་འདིའི་རྟིང་མའི་གསུང་ཆོས་ཡོངས་རྫོགས་ལ་དག་ཞུས་མཛད་པའི་སྐྱིད་ལུང་
བླ་མ་མདོ་སྡེ་དང་། སྐྱིད་ལུང་བླ་མ་བང་མེན། དེ་མིན་གསུང་ཆོས་ཡོངས་རྫོགས་



སྔོན་འགྲོའི་ཞུ་ཚིག་
ཀྱི་པར་ངོས་དེབ་གཟུགས་བཟོ་བཀོད་པ་བཀྲ་ཤིས་ཚེ་མཚོ་སོགས་ལ་སྙིང་ཐག་པ་
ནས་བཀའ་དྲིན་ཆེ་ཞུ་བ་དང་ཆབས་ཅིག །ཐེངས་འདིའི་ཚད་ལྡན་པར་སྐྲུན་གྱི་མཐུན་
སྦྱོར་བདག་རྐྱེན་གང་འཚམས་གནང་བའི་སི་ཁྲོན་མི་རིགས་དཔེ་སྐྲུན་ཁང་གི་བོད་
ཡིག་པར་སྐྲུན་ལྟེ་གནས་ཀྱི་འགོ་གཙོ་ཨ་སྔགས་ཚེ་རིང་བཀྲ་ཤིས་ལགས་དང་། གསུང་
ཆོས་འདི་བཞེངས་སྐྲུན་གྱི་ལས་ཀར་ཐོག་མཐའ་བར་གསུམ་དུ་བློ་འདོན་རམ་འདེགས་
གང་དགར་གནང་བའི་བོད་ཡིག་རྩོམ་སྒྲིག་ཁང་གི་གཙོ་འགན་པ་མཆེད་གྲོགས་དམ་
པ་པདྨ་ཚུལ་ཁྲིམས་བཅས་ལའང་བཀའ་དྲིན་ཆེ་ཞུ་བ་ཡིན། འདིར་རང་གི་གོ་ཐོས་
ཙམ་གཙོ་བོར་བྱས་ནའང་དོན་དུ་སྒྲོ་སྐུར་དང་ཚིག་གི་སྤྲོས་པ་བསྐྱུང་ནས་བདེན་དོན་
གསལ་བཤད་གང་ནུས་བྱས་ན་ཡང་། ད་དུང་ཟབ་ཆོས་འདི་ལ་ཉར་འཚོལ་སྒྲིག་
ཞུས་གང་གི་ཐད་ནས་ཐུགས་གཙིགས་རྒྱ་ཆེར་མཛད་པའི་གནའ་དེང་གི་མཁྱེན་ལྡན་
གང་མང་ཞིག་གསལ་བཤད་ཐུབ་མེད་ངེས་པས་སྙིང་ནས་དགོངས་དག་ཞུ་བ་ཡིན།
ཞེས་པར་ཐེངས་གཉིས་པའི་གསལ་བཤད་འདི་རྩོམ་སྒྲིག་པ་སྐྱིད་ལུང་བཀྲ་
ཤིས་ཚེ་རིང་ནས་གུས་པས་སྦྱར་བའོ།།



དཀར་ཆག
LEEEEEEEEEEEEE
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་།
མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས།།
ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས།
བ་བ•༢༨༣
•༤༠༧



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ་ ཀ༽ །
༄༅། །རིག་འཛིན་འཇིགས་མེད་གླིང་པའི་ཡང་སྲིད་
སྔགས་འཆང་འཇའ་ལུས་རྡོ་རྗེའི་རྣམ་ཐར་
མཁའ་འགྲོའི་ཞལ་ལུང་
བཞུགས་སོ། །



-
--
-
--
མདོ་མཁྱེན་བརྩེའི་གསུང་འབུམ།
ན་མོ་གུ་རུ་ཝེ། ཀ་དག་ནང་གསལ་གཞོན་ནུ་བུམ་པའི་སྐུ། །ཁྱད་ཆོས་དྲུག་ལྡན་
གདོད་ནས་མངོན་སངས་རྒྱས། །དགོངས་པ་ཟང་ཐལ་ཉིད་ལས་མི་གཞན་འཁོར། །ཀུན་
བཟང་ཡབ་ཡུམ་གཉིས་ལ་གུས་ཕྱག་འཚལ། །ངེས་པ་ལྔ་ལྡན་སྟུག་པོ་བཀོད་པའི་
ཞིང་། །ཁ་སྦྱོར་ཡན་ལག་བདུན་ལྡན་ལོངས་སྤྱོད་རྫོགས། །བུདྡྷ་བཛྲ་རཏྣ་པདྨ་དང་། །
ཀརྨའི་རིགས་ཀྱི་འཁོར་ལ་བརྡ་ཆོས་སྟོན། །རྫོགས་སྐུ་རིགས་མཆོག་ལྔ་ལ་གུས་ཕྱག་
འཚལ། །སྟོང་གསུམ་མི་མཇེད་བྱེ་བ་ཕྲག་བརྒྱའི་ཞིང་། །མཁའ་དང་ས་སྤྱོད་སྣ་ཚོགས་
སྤྲུལ་པའི་གནས། །གང་ལ་གང་འདུལ་སྣ་ཚོགས་གཟུགས་སྟོན་པའི། །སངས་རྒྱས་
སྤྲུལ་པའི་སྐུ་ལ་གུས་ཕྱག་འཚལ། །གྲངས་མེད་གོང་ནས་ད་ལ་ཐུག་གི་བར། །དག་
དང་མ་དག་སྐྱེ་བའི་ཕྲེང་བ་ཀུན། །རིགས་ཀྱི་བདག་པོ་འདྲེན་པའི་བླ་མ་མཆོག །དྲི་མ་
མེད་ལ་རྩེ་གཅིག་གུས་པས་འདུད། །དེ་སྲས་རྡོར་སེམས་མི་ཡི་བརྫུར་ཞུགས་ཤིང་། །
ཨ་ཏི་སེམས་ཀློང་མན་ངག་སྐོར་གསུམ་དང་། །ལུས་མེད་མཁའ་འགྲོའི་ཆོས་སྐོར་
ཐིག་ལེ་གསུམ། །སྟོན་མཛད་གསང་བདག་དགའ་རབ་དཔའ་བོར་འདུད། །སྐུ་གསུམ་
རྒྱལ་བའི་མཁྱེན་ནུས་གཅིག་བསྡུས་དཔལ། །ཞི་ཆགས་ཁྲོ་བོའི་དཀྱིལ་འཁོར་ཀུན་གྱི་
གཙོ། །ཊཱཀྐི་ཡོངས་ཀྱི་མེས་པོ་ཧེ་རུ་ཀཿ །ཁམས་གསུམ་དྲེགས་ལྡན་ཡོངས་ཀྱི་སྲོག་
སྙིང་བདག །རྒྱུད་ལུང་མན་ངག་འབུམ་གྱི་མཛོད་འཛིན་ཞིང་། །བཀའ་གཏེར་དག་
སྣང་ཆོས་ཀྱི་འབྱུང་གནས་ཆེ། །ཚེ་རབས་རྗེས་སུ་བཟུང་བའི་དྲིན་ལྡན་རྗེ། །བདག་གི་
བླ་མ་པདྨ་ཀ་ར་ལ། །རྩེ་གཅིག་གུས་པའི་ཡིད་ཀྱིས་གསོལ་བ་འདེབས། །ཐུགས་རྗེ་མ་
གཡེལ་རྫུ་འཕྲུལ་ཤུགས་ཕྱུངས་ལ། །བདག་གི་རིག་པའི་ཀློང་དུ་བཞུགས་ནས་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཀྱང་། །ལོངས་སྤྱོད་འཁོར་ལོའི་གསང་མཛོད་རྡོལ་བར་མཛོད། །གང་ཁྱོད་མ་དག་
འཁྲུལ་བའི་སྣང་ངོ་རུ། །ཤ་ཁྲག་སྦུབས་སུ་སོ་སྐྱེ་འཕགས་པའི་ཚུལ། །དག་དང་མ་
དག་གདུལ་དཀའི་འགྲོ་བ་ཀུན། །མཐོང་ཐོས་དྲན་རེག་ཐབས་མཁས་བྱང་སེམས་
ཀྱིས། །རྗེས་བཟུང་ཡང་དག་ལམ་དུ་འགོད་མཛད་ཅིང་། །བདག་སོགས་སྨིན་གྲོལ་
བདུད་རྩིའི་བཅུད་ཀྱིས་གསོས། །རིག་འཛིན་རྣམ་བཞིའི་ལམ་བཟང་སྟོན་མཛད་
མགོན། །ཀུན་བཟང་གཞན་ལ་ཕན་དེས་རྟག་ཏུ་སྐྱོངས། །སྔོན་བྱོན་གྲུབ་བརྙེས་རིག་
པ་འཛིན་པ་དང་། །བསྟན་འཛིན་སྐྱེས་བུ་རིམ་པར་བྱོན་རྣམས་ཀྱི། །ཕྱི་ནང་གསང་
བའི་རྣམ་ཐར་ངོ་མཚར་བས། །རྗེས་འཇུག་དད་མོས་ངེས་འབྱུང་སྐྱོ་ཤེས་ཀྱིས། །རྒྱུད་
བསྐུལ་ཡང་དག་ལམ་དུ་འགོད་བྱེད་པ། །ཡོད་བཞིན་བདག་འདྲ་སོ་སོའི་སྐྱེ་བོ་ཡི། །
འཁྲུལ་བའི་བྱ་སྤྱོད་བྲི་བར་མི་འོས་ཀྱང་། །སྐྱེ་ཀུན་དྲིན་གྱིས་བསྐྱངས་མཛད་ལྕམ་མོ་
ཡི༑ ༑བཀའ་དང་ཁྱད་པར་བསྐལ་མང་ལས་ཀྱིས་འབྲེལ། །སྨོན་ལམ་དག་པའི་ཆོས་
རྒྱལ་སེམས་དཔའ་ཆེས། བཀའ་ནན་ལན་གྲངས་ལྡོག་ཏུ་མ་ནུས་པར། །དབྱིངས་རིག་
སྤྲུལ་བསྒྱུར་ཡེ་ཤེས་ཌཱཀྐི་མར། །གསོལ་བ་བཏབ་ནས་བརྗོད་པར་དམ་བཅའོ། །ཨེ་
མ་ཧོ། སྔོན་དུས་ཏི་གྲོ་ཁྲ་མོ་བྲག་དཀར་དུ། །གུ་རུ་ཡབ་ཡུམ་སྤྱོད་པར་བཞུགས་པའི་
དུས། །རྫོགས་ཆེན་མཁའ་འགྲོ་སྙིང་ཐིག་ཞལ་ཕྱེས་ཚེ། །རྫུ་འཕྲུལ་གྱིས་བྱོན་བྱིན་
གྱིས་བརླབས་པ་དང་། །ལོ་ཆེན་བཻ་རོ་གཡུ་སྒྲ་སྙིང་པོ་ཡིས། །སྒྲུབ་པ་མཛད་ཅིང་མ་
རུང་རུ་ཊ་བཏུལ། །རྩ་གསུམ་གནས་སུ་བྱིན་གྱིས་བརླབས་པའི་གནས། རྒྱལ་རོང་
ཀེའུ་ཚང་སེང་བྲག་གཡས་ཕྱོགས་ཀྱི། །རྡོ་རྗེ་ཕག་མོས་བྱིན་བརླབས་གནས་མཆོག་



མདོ་མཁྱེན་བརྩེའི་གསུང་འབུམ། །
ཏུ༑ ༑ཡང་གསང་ཐུགས་ཐིག་དཀྱིལ་འཁོར་ཞལ་ཕྱེས་ཚེ། །དབྱིངས་ལ་སྟོན་པ་རྣམ་
གསུམ་འབྲལ་མེད་བཞུགས། །ལྷ་སྲས་སྤྲུལ་པ་མ་ཧཱ་ར་ཛ་གཙོས། །གཟུགས་མེད་
ལས་ཅན་དག་པའི་འཁོར་རྣམས་འདུས། །མ་འོངས་ཉམས་མཚར་ཕྱིར་དུ་འདྲ་འབག་
བཀོད། །སྐྱེ་བའི་ཕྲེང་བ་གོང་མའི་རྣམ་ཐར་གསལ། །འོན་ཀྱང་ཡེ་ཤེས་ཌཱཀྐིས་འདི་
སྐད་གསུངས། །དེ་ཡང་རིག་འཛིན་ཆེན་པོ་འཇིགས་མེད་གླིང་པ་ནི། གསང་བདག་
དགའ་རབ་རྡོ་རྗེ་ནས་རིམ་པར་བརྒྱུད་ཅིང་། འཇམ་དབྱངས་སྤྲུལ་པའི་ཟློས་གར་
ཆོས་ཀྱི་རྒྱལ་པོ་ཁྲི་སྲོང་ལྡེའུ་བཙན་གྱི་རྣམ་རོལ་གཏེར་སྟོན་རྐྱང་པའི་སྐྱེ་བ་བཅུ་གསུམ་
གྱི་ཐ་མ་དགོངས་འདུས་ལུང་བསྟན་བཀའ་རྒྱ་མ་ལས་ལུང་གིས་ཟིན་པ་ལྟར་ཡིན་
འདུག་ཅིང་། ད་ལྟའི་སྐྱེ་བ་འདི་ཡི་རིགས་རུས་ཆོ་འབྲང་སོགས་ནི། མགོ་ལོག་ཞེས་
པའི་སའི་ཆར་བདེ་གཤེགས་སྒྲུབ་པ་བཀའ་བརྒྱད་ཀྱི་སྒྲུབ་གནས་རྡོ་རྗེ་ཕག་མོས་བྱིན་
གྱིས་བརླབས་ཤིང་སློབ་དཔོན་ཆེན་པོས་ཟླ་དྲུག་སྒྲུབ་པ་མཛད་ཅིང་ལན་བདུན་བྱོན་
པའི་ས། གནས་བདག་སྟོབས་ལྡན་ནག་པོ་དྲེགས་པའི་ཚུལ་བཟུང་བ་གཉན་ཆེན་ཐོད་
པ་རྩལ་ཞེས་བྱ་བ་ས་བཅུའི་སེམས་དཔའ་ཆེན་པོ་ཡུམ་ཆེན་ལྷ་མོ་ཀླུ་མོ་གཉན་མོ་བཞི་
དང་སྲས་འཁོར་སྤྲུལ་པ་ཡང་སྤྲུལ་དཔག་ཏུ་མེད་པས་བསྐོར་བའི་གནས་སུ་ཕྱིའི་མཚོ་
ཆེན་བརྒྱད་ཀྱི་ནང་ནས་སྔོ་མཚོ་གོང་འོག་ཅེས་པ་ལྷ་བདུད་ཀྱི་མཚོ་གཉིས་སུ་གྲགས་
པའི་མཚོ་གོང་མའི་འགྲམ་དུ་བྲག་དཀར་རྒྱ་སྟག་འགྱིང་བ་ལྟ་བུ་ཞིག་ཡོད་པ་དེ་ཟོ་
དོར་གྱི་སྒོ་ཆེན་ཡིན་པར་འདུག་རེ་ཞིག་གི་ཚེ་དེ་གར་སྟོད་ནས་འོང་བའི་གཉན་ལྷ་དེའི་
བུ་ལྷང་ཆེན་ཐར་ཟེར་བའི་མདའ་རྩལ་ཐོགས་པ་མེད་བ་ཞིག་སླེབ་ནས་དེར་བསྡད་



་ སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
པས། མཚོ་གོང་འོག་གཉིས་ཀྱི་ནང་ནས་ཆུ་གླང་གཉིས་འོང་ནས་འཐབ་འཛིང་ཁོ་ནར་
བྱེད་ཀྱིན་འདུག་པ་མཐོང་། དེའི་ནུབ་བྲག་དཀར་དེའི་གམ་དུ་ཉལ་བའི་རྨི་ལམ་ལྟ་
བུའི་སྣང་བ་ལ། མི་དཀར་རྟ་དཀར་ཅན་ཞིག་བྱུང་ནས་ཁྱོད་གང་ནས་འོང་ཟེར། །
སྟོད་མངའ་རིས་ཕྱོགས་ནས་འོང་། མིང་ལ་ཅི་ཟེར། ལྷང་ཆེན་ཐར་རོ། །ནུས་པ་ཅི་
ཡོད། མདའ་སྐྱེན་པོའི་རང་དབང་ཐོབ་བོ་སྨྲས་སོ། །འོ་ན་སང་མཚོ་གོང་འོག་གཉིས་
ནས་གླང་གཡག་གཉིས་ཐོན་ཞིང་འཐབ་འཛིང་བྱེད་འོང་བས་གོང་མ་དེ་ངེད་ལྷའི་བླ་
ཟོག་ཡིན། འོག་མའི་ནང་ནས་འོང་བ་དེ་ཁོ་བདུད་ཀྱི་བླ་ཟོག་ཡིན་པས། ཁྱོད་ཀྱིས་
མདའ་ཡིས་བསྣུན་ཅིང་སྲོག་ཆོད་པར་གྱུར་ན་ངེད་ལྷ་རྒྱལ་ཞིང་ཁོ་བདུད་ཕམ་པར་
འགྱུར་བས། རང་ཅག་མཐུན་གྲོགས་བྱེད་ཅིང་ཁྱོད་འདོད་དོན་ཐམས་ཅད་ཡོངས་སུ་
འགྲུབ་བར་བྱེད་དོ། །ཞེས་ཐ་ཚིག་བསྒོས་སོ། །ནོངས་པར་གླང་གཉིས་བྱུང་ནས་
འཐབ་ཚེ་དབྱིབས་འདྲ་བས་ངོས་མ་ཟིན་ཞིང་མདའ་བསྣུན་རྒྱུའི་རྔོ་མ་ཐོགས་པར་དེ་
ཉིན་ལུས། དེའི་ནུབ་ཀྱང་སྔར་གྱི་མི་དཀར་རྟ་དཀར་ཅན་དེ་བྱུང་ནས་ཁྱོད་ཀྱིས་དེ་རིང་
མདའ་མི་བརྡེག་པ་ཅི་ཡིན་ཟེར་བས། ངས་གླང་གཉིས་འདྲ་བར་འདུག་པས་ངོས་མ་
ཟིན་ནོ་བྱས་པར་འོ་ན་སང་ངའི་བླ་ཟོག་ལ་རྟགས་ཡོད་པས་ངོས་ཟུང་ལ་ཧུར་ཐག་
གྱིས་ཤིག ཁྱོད་ཀྱིས་འདོད་དོན་རྣམས་ངས་འགྲུབ་པར་བྱེད་དོ་ཟེར་ནས་སོང་ངོ༌། །
སང་ནངས་པར་གླང་གཉིས་སྔར་ལྟར་འཐབ་ཚེ་ཁོས་ལེགས་པར་བལྟས་པས། གཅིག་
གི་ཟེ་བའི་ནངས་དུ་མེ་ལོང་ཞིག་འོད་ལྷང་ངེར་བཏགས་འདུག་པས་མེད་མཁན་དེའི་
སྙིང་གི་ཐད་དུ་གཟིར་ཞིང་མདའ་ཞིག་བསྣུན་པས་གླང་དེ་མཚོ་འོག་མའི་ནང་དུ་མཆོང་
5



་
མདོ་མཁྱེན་བརྩེའི་གསུང་འབུམ།
སོང་། མཚོ་ཡང་ཁྲག་གིས་དམར་ལྟེམ་གྱིས་གྱུར་ནས་སྟོད་ཕྱོགས་ཀྱི་རི་བྲག་མཚོ་
ཤིང་ཀུན་གྱིས་ཀི་བསྭོ་ལྷ་རྒྱལ་གྱི་སྒྲ་ས་གཡོ་ནུས་པ་ཙམ་བསྒྲགས་ཤིང་། སྨད་ཕྱོགས་
ཀུན་ཏུ་ངུ་སྒྲ་དང་སྐད་ངན་དིར་གྱིས་སོང་། དེའི་ནུབ་ཀྱང་སྔར་གྱི་མི་དེ་བྱུང་ནས། ད་
ནི་དཀར་པོའི་ལྷ་རྒྱལ་ནག་པོའི་བདུད་ཕམ། རང་རེའི་འདོད་དོན་གྲུབ་སོང་བས།
ངེད་ཀྱིས་ཁྱོད་ལ་བཟང་ལན་འཇལ་བ་ཡིན་པས་སང་ནངས་པར་བྲག་རྩ་འདིར་སྲོག་
ཆགས་འཇིགས་སུ་རུང་བ་ཇི་ལྟ་བུ་ཞིག་བྱུང་ན་རབ་ཀྱི་ལག་པས། འབྲིང་གི་མདའ་
སྒྲོས་བྱུགས། ཐ་ན་བྱེ་མ་སྤར་གང་དེའི་ལུས་ལ་རྒྱོབ་ཅིག་ཟེར་ནས་སོང་ངོ༌། །སང་
ནངས་པར་ཉི་མ་ཤར་ཚེ་བྲག་ཐོག་དེ་ན་ལྷ་གཡག་དཀར་པོ་འཇིགས་སུ་རུང་བ་ཁ་
གདངས་ཤིང་ལྕེ་བར་སྣང་ལ་གཡུག་པ་ཁ་རླངས་ན་བུན་འཁྲིགས་ཤིང་། རྨིག་པས་ཕ་
ཝོང་ཙོག་པོར་འཕེན་པ་ཞིག་བྱུང་བ་འཇིགས་སྐྲག་གིས་ལྟ་མ་ནུས་པར་ལུས་ནས་
མཚོའི་ནང་དུ་ཐལ་ལོ། །དེའི་ནུབ་སྔར་གྱི་གྲོགས་དེ་བྱུང་ནས། ཁྱོད་ཀྱིས་ཕོ་མ་བྱས་
སོང་། ད་ནི་སང་སྲོག་ཆགས་གཞན་མ་ཞིག་འོང་བར་འཇིགས་སྐྲག་མི་དགོས་ཤིང་
སྔར་གང་བསྒོས་པ་ལྟར་གྱིས་ཤིག་ཟེར་ནས་སོང་ངོ་། །ཡང་སང་ཉི་མ་ཤར་ཚེ་བྲག་
ཐོག་ནས་སྟག་མོ་འཇིགས་སུ་རུང་བ་ཁ་གདངས་མིག་བསྒྲད་མཆེ་བ་གཙིགས་ཤིང་
སྡེར་མོས་རྡོ་ཤིང་ཙོག་པོར་འཕེན་པ་ཞིག་རྔམ་པའི་སྟབས་ཀྱིས་བྱུང་བར་སྔངས་ཤིང་
འགུལ་བསྐྱོད་ཙམ་ཡང་མ་ཕོད་པར་བསྡད་པས་དེ་ཡང་མཚོ་ནང་དུ་ཐལ་ལོ། །དེའི་
ནུབ་ཡང་སྔར་གྱི་གྲོགས་དེ་བྱུང་ནས། ཁྱོད་ལྟ་བུའི་མི་ཐབས་སྡུག་བསོད་ཟད། ལས་
གང་ཡང་མི་འགྲུབ་པའི་མི་ཞིག་གར་ཡོད། ངེད་ནས་ཁྱོད་ལ་ཕན་ཐོག་དཀའ་བར་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
འདུག་ཟེར། ཁྱོད་སྔར་གྱི་ཐ་ཚིག་ལ་མི་གནས་སོ་སྨྲས་པས། ངེད་རང་མི་གནས་པ་
མིན་ཀྱང་ཁྱོད་ནས་མ་བྱུང་། ཁར་ཉིན་སྔོན་ནས་ལྷ་གཡག་དཀར་པོ་བྱུང་བ་དེ་ངེད་ཀྱི་
སྲས་མོ་ཆུང་བ་ལྷ་མོ་འོད་ལྡན་དཔལ་མོ་ཡིན། གཞན་གྱིས་སློང་ཡང་མ་ཚར་ཀུན་གྱི་
མཆོག་ཏུ་གྱུར་བ་ཡིན་པས། ཁྱོད་ལ་ཐོབ་ན་མི་བརྒྱུད་ཆོས་ཀྱི་བསོད་ནམས་ཐོབ་ཅིང་
རིག་འཛིན་གདུང་བརྒྱུད་གྲལ་མི་ཉམས་པ། རྒྱ་བོད་ཆོས་ཀྱིས་འདུལ་ཞིང་ཆེ་ཞིང་སྙན་
གྲགས་རྒྱ་བོད་ཁྱབ་པ་ཞིག་འོང་བར་ངེས་ཀྱང་དེའི་རྟེན་འབྲེལ་མ་འགྲིགས། ད་ནངས་
རྒྱ་སྟག་དེ་ག་གཉན་རིགས་བསོད་ནམས་དཔལ་སྟེར་ངེད་ཀྱི་སྲས་མོ་འབྲིང་བ་ཡིན།
སློང་མཁན་བྱུང་ཡང་སྦྱིན་མ་ཚར། ཁྱོད་ཀྱིས་ཐོབ་ན་མི་བརྒྱུད་བསོད་ནམས་ཐོབ་ཅིང་
ལོངས་སྤྱོད་མངའ་ཐང་འཕེལ་ཞིང་ཀུན་གྱིས་བཀུར་སྟི་རིམ་གྲོའི་གནས་སུ་འགྱུར་
ཡང་དེའི་རྟེན་འབྲེལ་ཡང་མ་འགྲིགས། ད་ནི་སྲས་མོ་ཆེ་བ་ཀླུ་མོ་གཟི་འོད་སྒྲ་རྒྱལ་
ཞེས་པ་ཡོད་ཀྱང་རྨ་རྒྱལ་སྤོམ་རའི་ཆུང་མར་སྦྱིན་ཆད་བྱས་ཚར། ཁྱོད་ལ་ལན་གཅིག་
སྦྱིན་ཆོག་ཀྱང་། ཡུན་དུ་ཕན་ཐོགས་པར་དཀའ། ཁྱོད་ལ་ཐོབ་ཚེ་མི་བརྒྱུད་སྡིག་
ལ་རྔམས་ཤིང་ལས་སུ་དམག་ཇག་ཆོམ་རྐུན་དང་། ལོངས་སྤྱོད་གཞན་ནོར་ཁོ་ནས་
འཚོ་ཞིང་། སྲོག་གཅོད་ཤ་ཁྲག་དམར་སྟོན་བརྩོན་པ། མི་བརྒྱུད་མ་རྫོགས་པར་དུ་
རང་མགོ་གཞན་འོག་ཏུ་མི་ཤོར་ཙམ་དུ་འབྱུང་ཡང་རྟེན་འབྲེལ་ཐ་མའོ། །འོན་ཀྱང་
སང་ནངས་པར་སྙིང་སྟོབས་བསྐྱེད་མ་ནུས་ན། ངེད་ཀྱི་བྱ་ཐབས་བྲལ་བས་ཁྱོད་རང་
བདེ་བར་ཡུལ་གཞན་དུ་བཞུད་ཅིག ཁོ་བོས་ནོར་གྱིས་རྫོངས་པ་ཙམ་བྱེད་དོ་ཟེར་ནས་
སོང་ངོ༌། །སང་ཉི་མ་འཆར་དུས་ཡང་བྲག་ཐོག་ནས་རེ་འབྱམས་འཇིགས་སུ་རུང་བ་ཁ་
7
་



མདོ་མཁྱེན་བརྩེའི་གསུང་འབུམ།
གདངས། མིག་བསྒྲད་ལྕེ་བརྐྱངས་པ་ཞིག་བྱུང་བ་ལག་དང་སྒྲོ་ཡིས་བྱུག་པའི་སྤོབས་
པ་མ་བྱུང་ཡང་། བྱེ་མ་སྤར་གང་མཇུག་མའི་ཕྱོགས་སུ་གཏོར་བས། དར་གཅིག་ན་
བུད་མེད་མཛེས་ཤིང་ཡིད་དུ་འོང་བ་དར་གོས་རིན་པོ་ཆེའི་རྒྱན་ཅན་ཞིང་བྱུང་ནས་
གྲོགས་བྱས་སོ། །ཞག་གསུམ་ཙམ་ནས་བུ་མོ་དེ་ན་རེ། ཁྱོད་དེ་རིང་ལུང་པ་འདིའི་སྟོད་
དུ་སོང་དང་མཚོ་ཆུང་ཞིག་གི་ཁ་ན། ང་ཡི་ནོར་རྫོངས་ནོར་ཆ་ཤས་ཡོད་པ་དེ་དེད་ལ་
ཤོག་ཟེར་བཞིན་ཕྱིན་པས། ནོར་སྤུ་རིགས་མི་འདྲ་བ་བརྒྱ་ཕྲག་ཙམ་འདུག་པ་དེད་
ནས། མར་དགོང་མོར་སླེབས་དུས་ན་མཚོ་འདབས་དེར། སྒྲ་ལེགས་པོ་ཞིག་ཕུབ་
དེའི་ནང་དུ་དཀོར་ཆ་ལོངས་སྤྱོད་སོགས་གྱ་ནོམ་པ་བཀོད་འདུག་པས། རང་ཅག་གི་
འདི་གང་ནས་བྱུང་དྲིས་པས། ང་ཡི་མིང་པོས་བསྐྱལ་བྱུང་ཟེར། ཁྱོད་ཀྱི་མིང་པོ་ཁར་
ཉིན་ངའི་གྲོགས་པོ་དེ་ཨི་ཡིན་དྲིས་པས་ཡིན་ཡང་སྲིད་ཟེར། དེ་ནས་ཁོ་རང་གཉིས་
བདེ་སྐྱིད་ལ་ལོངས་སུ་སྤྱོད་ཅིང་རྩེད་འཇོའི་ངང་དུ་གནས་སོ། །རེ་ཞིག་ན་བུ་ཞིག་ཀྱང་
བཙས་པ་ལོ་ངོ་ལོན་ཙ་ན་ཆུང་མ་དེས་སྨྲས་པ། ད་ནི་རང་ཅག་འགྲོགས་ནས་ལོ་གསུམ་
སོང་། དེའི་རིང་ལ་བདེ་སྐྱིད་ལྡན་པར་བྱུང་། བུ་འདི་ཡང་ལོ་ངོ་ལོན་པས་སྔར་བཙས་
སྟོན་ཀྱང་མ་བྱས། སང་ནས་བཟུང་ཞག་གསུམ་བར་སྟོན་མོ་རྒྱ་ཆེན་པོ་ཞིག་བྱེད། བུ་
འདིའི་ཞང་པོ་ཚང་ལ་ཡང་མཆོད་པ་རྒྱ་ཆེན་པོ་ཞིག་བྱེད་དགོས་ཟེར། ཁྱོ་བོས་ཀྱང་དེ་
ལྟར་ཤིན་ཏུ་ལེགས་བྱས་སོ། །བུ་མོ་དེས་དོ་ནུབ་ཁྱོད་རང་བདེ་བར་ཉོལ་དང་ངས་
སྟོན་མོ་གྲབ་བྱེད་དོ་ཟེར་བར་ནུབ་དེར་མི་མང་དང་གཅན་གཟན་སྣ་ཚོགས་འདུས་
ཤིང་ཡོ་ལོང་བྱེད་པར་སོང་ནས་བསང་དང་ཞལ་ཟས་ཀྱི་མཆོད་པ། ཟས་སྣ་དང་ཤ་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཁྲག་དམར་སྟོན། ཀླུའི་ཞལ་ཟས་དང་བཏུང་བའི་བྱེ་བྲག་བསམ་གྱིས་མི་ཁྱབ་པ་
བཤམས་འདུག་པར། སྔར་མཐོང་མ་མྱོང་པའི་ལྷ་ཀླུ་གཉན་གྱི་དམག་ཚོགས་དཔག་ཏུ་
མེད་པས་སྐད་ཅིག་སྐད་ཅིག་གིས་ལོངས་སྤྱོད་ཅིང་། ཐམས་ཅད་རང་གནས་སུ་སོང་
བའི་རྗེས་སུ་སྔར་གྱི་མི་དཀར་རྟ་དཀར་ཅན་བསྡད་དེ། ཀྱེ་གྲོགས་པོ་ཁྱོད་ཀྱི་ཆུང་མ་
འདི་སྔར་བཤད་པ་ལྟར། གཉན་གྱི་རྒྱལ་པོའི་སྲས་མོ་ཆེ་བ་སྟེ་རྨ་རྒྱལ་སྤོམ་རའི་བུ་ཡི་
ཆུང་མར་བྱིན་ཡོད་པ། འདི་ནས་ཞག་གསུམ་གྱི་དུས་སུ་ཁོ་ཡི་ཤུགས་ཀྱིས་ལེན་དུ་
འོང་བས། དེའི་དུས་སུ་ཁྱོད་ཀྱིས་བུ་ནོར་ལོངས་སྤྱོད་གང་ལའང་མ་ལྟ་བར་ལག་
གཡོན་གྱིས་སྲས་མོ་ལ་དམ་དུ་འཆང་ཞིང་། ལག་གཡས་པས་རལ་གྲི་འདི་བར་སྣང་
ལ་གཡུག་ཅིང་། ང་ནི་ལྷང་ཆེན་ཐར་པ་རྒྱལ་མཚན་ཡིན། མཚོན་འདི་རལ་གྲི་འབར་
བ་ལན་མེད་ཡིན། ཐང་རྙེད་ཆུང་མ་སུ་ལའང་མི་སྟེར་རོ་སྨྲས་ནས་དཔའ་ངར་བསྐྱེད་
ཅིང་སྡོད། སྲས་མོ་མ་ཤོར་ན། བུ་ནོར་ལོངས་སྤྱོད་ཐམས་ཅད་ནོར་བུ་རང་འཁོར་ཡོང་།
ཞེས་ཟེར་ནས་ཐལ་ལོ། །དེ་ནས་ཞག་གསུམ་གྱི་དུས་སུ་བྱང་ཕྱོགས་ནས་སྤྲིན་ནག་
གཡོ་བ་དང་། འཇིགས་པའི་སྒྲ་ཆེན་གྲགས་ཤིང་། གློག་དམར་དྲག་པོ་དང་རྡོ་ཆར་
འབེབས་པ་སོགས་བྱུང་བས། ཆུང་མས་རྨ་རྒྱལ་སྤོམ་རའི་དམག་སླེབ་བྱུང་བས། དེ་
རིང་ཅི་བྱེད་ཁྱོད་ལ་རགས་ལས་པས་སོ་ཟེར་བས། སྔར་གྲོགས་པོས་བསླབ་པ་ལྟར་
ཆུང་མ་ལ་དམ་དུ་འཆང་། རལ་གྲི་གཡུག་ཅིང་བསྡད་པས་སྦྲ་ནོར་ལོངས་སྤྱོད་ཀུན་
སྨུག་རླུང་གིས་ཁྱེར་སོང་བར་ཉམ་ང་མེད་པར་བསྡད་ཀྱང་། ཇི་ཞིག་ན་བུ་ཡང་རླུང་
གིས་བཏེགས་པས། ཕོངས་སེམས་དང་སྙིང་གིས་མ་བཟོད་པར། ཆུང་མ་བཏང་ནས་



མདོ་མཁྱེན་བརྩེའི་གསུང་འབུམ།
མྱུར་དུ་རྒྱུག་ཅིང་། བུ་ཆུང་ཟིན་ཞིང་བཟུང་བས་བར་དེར། ཆུང་མ་འུར་དིར་གྱིས་ན་
བུན་དང་རླུང་དམར་འདྲེས་པས་བཏུམས་ཏེ་ཁྱེར་སོང་། དེ་ནས་ཁོ་རང་ཕ་བུ་དང་རལ་
གྲི་འཁོར་གསུམ་བཅས་ལས། གཞན་གང་ཡང་མི་འདུག་པའི་མྱ་ངན་གྱིས་ཞག་
གསུམ་དུ་ལུས། སླར་གོང་གི་བྲག་རྩར་ཕྱིན་ཏེ་བསྡད་པས། རྟ་མཆོག་ངང་པ་གཡུ་
རྔོག་ལ་ཞོན་པ་དཔའ་བོ་གཟི་བརྗིད་བཟོད་པར་དཀའ་བ་ཞིག་དང་སྔར་གྱི་མི་དཀར་
རྟ་དཀར་ཅན་དེ་གཉིས་བྱུང་ནས། སྐྱེ་བོ་གླད་མེད་མགོ་འཁོར་པོ། །བསྒོས་པའི་ཁ་
རུ་མ་ཉན་ན། །བྱ་སྤྱོད་རླུང་གིས་ཁྱེར་བའི་ལས་འདི་འདྲ་འོང་། ངའི་ཚ་བོ་ལ་བལྟ་
སར་ལན་ཅིག་འོང་བ་ཡིན། ཁྱོད་རང་ཅི་དགར་གྱིས་ཤིག་ཟེར། ད་ཆུང་མ་དང་རྒྱུ་ནོར་
གང་ཡང་མེད་པས། བུ་འདི་ཡང་འཕྲོག་འགྲོ་སྙམ་ནས་དཔའ་ཞུམ་སྟེ་བསྡད། ཡང་
མཚོ་ནང་ནས་བུད་མེད་གཡུའི་ལན་ཚར་ཅན་ཞིག་བྱུང་ནས་བུ་ལག་ཏུ་བླངས་ཏེ། , འོ་
མ་ཕོར་ཆུང་གང་བླུད་དེ། བྱིས་པ་ཆུང་ངུ་འདི་མ་དང་བྲལ་བས་སྙིང་རེ་རྗེ་ནོར་སྐལ་
ཕྲན་བུ་ཞིག་སྦྱིན་དགོས་ཟེར་ནས། སླར་མཚོ་ནང་དུ་དེངས་སོང་ངོ་། །གནོད་སྦྱིན་
དེས་བུ་ཆུང་ཁྱོད་ཆོས་ནོར་གྱི་བསོད་ནམས་མེད་ཀྱང་མ་དང་བྲལ་བས་བདེ་སྐྱིད་ཀྱིས་
བསོད་ནམས་ཡང་མེད་འདུག་པ། དཔའ་རྩལ་ཐོགས་པ་མེད་ཅིང་ཁྱོད་ཀྱི་མི་རྒྱུད་མ་
རྫོགས་བར་དུ་རང་དབང་ཆེ་ཞིང་གཞན་འོག་ཏུ་མི་འགྲོ་བར་ཤོག་ཅིག །ཟེར་ཞིང་
མགོ་ལ་བྱུག་པ་ཞིག་བྱས། ཕ་ལ་ཁྱོད་མི་ཐབས་སྡུག་ཅིག་འདུག་ཀྱང་ལན་གཅིག་
གཉེན་དུ་གྱུར་པས་ད་གྲོགས་ལྡན་མི་བྱེད་ཐབས་མེད་ཡིན། སྤོམ་ར་ལ་ཡང་ཤ་ལན་
མི་བྱེད་ཐབས་མེད་ཡིན། སྔར་གྱི་གྲི་ཕར་བླང་ནས་ཁོང་གི་རྐེད་པར་ཤུབས་འདུག་
10



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང༌། ཀ༽
པར་བཅུག་སྟེ། ཆིབས་ལ་ཞོན་ནས་མི་སྣང་བར་གྱུར་ཏོ། །སྔར་གྱི་གྲོགས་པོ་དེ་རང་
སར་འདུག་པར། ད་ཀིའི་མི་ཕོ་གཟི་བརྗིད་ཅན་དེ་སུ་ཡིན་སྨྲས་པ། གནོད་སྦྱིན་ཐོད་
པ་རྩལ་ཟེར་བ་ཡིན། ཁྱོད་དེའི་སྲས་ཨེ་ཡིན་སྨྲས་པས། ག་ལ་ཡིན་ཁྱོད་དེ་སྐད་མ་
ཟེར་ཞིག །ང་ནང་བློན་ལྷ་བུ་མྱུར་མགྱོགས་བྱ་བ་ཡིན། ད་ཁྱོད་སྔར་གྱི་རང་མལ་དེར་
སོང་ལ་སྡོད་དང་། བྱིས་པའི་ནོར་སྐལ་སླེབ་འོང་ཟེར། དེ་ནུབ་རང་མལ་དུ་ཉལ་བས།
སང་ནངས་པར་རྨིས་སད་ཚེ་སྦྲ་ཆུང་ཐབས་ཆས་ཡོ་བྱད་ཆ་ཚང་ཞིག་དང་། སྒོ་ནོར་ལྔ་
བཅུ་ཙམ་སླེབ་འདུག །དེ་ནས་མར་འོང་ཞིང་མཚོ་གཉིས་བར་ལོ་གསུམ་བསྡད། བྱིས་
པ་དེ་ལོ་ལྔ་ལོན་དུས་མཚོ་གོང་མའི་ཁར་རྩེད་མོར་ཕྱིན་ཚེ། མཚོ་ནང་ནས་སྔར་གྱི་བུད་
མེད་དེ་བྱུང་ནས། བུ་ཆུང་ཁྱོད་ཀྱི་རྟ་སྐལ་ཕ་ཀིའི་ལུང་པའི་ནང་དུ་ཡོད། ཁྱོད་ཀྱི་མིང་
ལ་དཔའ་རྩལ་འབུམ་དུ་ཐོགས་ཟེར། བྱིས་པས་དཔལ་ཐར་འབུམ་ཨི་ཡིན་སྨྲས་པས།
ཁ་ལྟས་ལ་ཉེ་ཡིན་པས། བསོད་ནམས་ཆུང་། དཔལ་འབྱོར་མེད། དཔའ་བརྒྱུད་འོང་
བྲོས་ན་ཐར་མིང་དེ་ག་རང་གྱིས་ཤིག་ཟེར་ནས་མཚོ་ནང་དུ་ཐལ་ལོ། །བུ་དེ་མར་འོང་
ནས་ཨ་ཕ་ང་ལ་ཕ་ཀི་མཚོ་འགྲམ་ནས་བུད་མེད་སྔོན་མོ་ཞིག་གིས་ང་རང་མིང་ལ་
དཔའ་ཐར་འབུམ་བཏགས་སོང་། ཕ་ཀི་ལུང་པའི་ནང་དུ་ངའི་རྟ་སྐལ་ཡོད་འདུག་སྨྲས།
ཕ་རྒན་ན་རེ། ཁར་ཉིན་སྤོམ་རའི་དམག་འོང་དུས། ང་རང་དཔའ་བས་དཔའ་ཟེར།
ཁྱོད་རང་ཐར་བས་ཐར་ཟེར་བ་རེད་ཟེར་ནས་ཕ་བུ་གཉིས་ཀ་ལུང་པའི་ནང་དུ་བལྟ་རུ་
ཕྱིན་པས། རྟ་ཆུང་སྔོན་པོ་སྒ་སྲབ་ཀྱིས་སྤྲས་པ། འཁོར་གསུམ་རལ་གྲི་དང་བཅས་པ་
ཕ་ཝཾ་དཀར་པོ་ཞིག་གི་རྩར་འདུག་པས། ཕ་རྒན་གྱིས་གར་འཆམས་ཤིང་འོ་བཟང་།
11 ་



མདོ་མཁྱེན་བརྩེའི་གསུང་འབུམ།
འོ་བཟང་། བུ་ཆུང་ཁྱོད་ཀྱི་དོན་འགྲུབ་སོང་ཟེར་བས། ལུང་པ་ལ་འོ་བཟང་ཟེར་བའི་
མིང་ཐོགས་ཕ་བུ་གཉིས་འོ་བཟང་མདོ་དེར། ལོ་ཤས་བསྡད་ཅིང་བུ་ལ་ཡང་། དཔའ་
རྩལ་ཐོགས་པ་མེད་པ་བྱུང༌། ཉག་རོང་ཕྱོགས་ཀྱི་བུ་མོ་ལྕགས་མོ་ཞེས་པ། གཞི་བདག་
གི་ཤུགས་ཀྱིས་ཁྲིད་ནས་འོང་བ་ཞིག །དེ་གར་སླེབས་ནས་ཁོང་གཉིས་ལས་དབང་
གིས་འདོད་འབྲེལ་གྱུར་བས་ཁྱིམ་ཐབ་བྱས་ཤིང་རྨ་ཐ་མའི་སྟོད་དུ་ས་བཟུང་། བུ་
གཅིག་བྱུང་བར་སྐྱེས་པོ་དགའ་ནས། ས་འདི་ཤིན་ཏུ་ལེགས། ང་རང་ལ་བུ་ཚ་སྐྱེས་
པས་སེམས་དགའ། །ས་འདི་ལ་དགའ་མདོ་ཐོགས་ཟེར། བུ་ཆུང་དེ་རིམ་བཞིན་ནར་
སོན་ཚེ། དང་པོ་སྨར་གྱི་མདོ་ཐོག་ཟེར་བ་ལ་ས་བཟུང་། རི་ཁོག་ཀུན་དབལ་ཤུལ་གྱི་
མངའ་ཞབས་ཡིན་པས། ཁོང་རྣམས་ཀྱང་དབལ་ཤུལ་མགོ་གཏད་བྱས། ཇི་ཞིག་ན་
སྟོད་ཀྱི་ཚོ་སྡེ་རྣམས་རིམ་བཞིན་མངའ་འོག་ཏུ་དྲངས། དབལ་ཤུལ་ཡང་རང་གནས་མ་
ཟིན་པས་ཁེ་ཁོག་ཏུ་བྲོས་སོང་། མགོ་གཏད་མགོ་ལ་ཤོར་བའི་ལྕགས་མོའི་བུ་མགོ་
ལོག་ཅེས་མིང་དུ་ཐོགས། དེ་ལ་བུ་གསུམ་བྱུང་བར། ཆེ་བ་དབང་ཆེན་འབུམ། འབྲིང་
བ་པདྨ་འབུམ། ཆུང་བ་ཨ་སྐྱོང་འབུམ་ཞེས་ཟེར་བས་རྨ་ཁོག་སྟོད་སྨད་བར་གསུམ་
བཟུང་ནས། དམག་ཇག་རྔོན་རྐུན་སོགས་མི་དགེ་སྡིག་ལས་ཁོ་ནར་བརྩོན་པའི་མི་
བརྒྱུད་ཤ་སྟག་བྱུང༌། ཀཿཐོག་རིག་འཛིན་ཆེན་པོ། རིག་འཛིན་བདུད་འདུལ་རྡོ་རྗེ།
དཔལ་ཡུལ་ཀུན་བཟང་ཤེས་རབ་བཅས་ཡུལ་དེར་ལན་རེ་བྱོན་པས་ཆོས་བརྒྱུད་དེ་
ལས་མཆེད། ཨ་སྐྱོང་གི་བརྒྱུད་ལས་བྱུང་བའི་སྙིང་དཀར་རྒྱལ་ཟེར་བ། བུ་སྤུན་ནང་
མ་འགྲིགས་ནས་སྨད་དུ་སོང་སྟེ། གཞི་བདག་གཉན་པོ་གཡུ་རྩེ་ལས་མཆེད་པའི་ག་
12.



1
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཝར་ཞེས་པའི་རྩར་ས་བཟུང་ཞིང་། ལུང་དཀར་མཚོ་འགྲམ་ནས་གསེར་སྙིམ་པ་གང་
རྙེད། གསེར་འབུམ་ཞིག་བཞེངས། སླར་མིང་བསྒྱུར་ཏེ། ཆོས་ཕྱུགས་རྒྱལ་ཞེས་
བཏགས། དེའི་བརྒྱུད་ལས་བྱུང་བ་ཀུན་ལ་ཆོས་སྐོར་ཞེས་གྲགས་པའི། མི་རབས་
ལྔའི་མཚམས་སུ་ཕ་ཆོས་སྐོར་བསོད་ནམས་འཕན་ཞེས་པ། བུ་སྤུན་ལྔ་ཡོད་པའི་ནང་
གི་ཆུང་བ་དང་། མ་སྟོད་ཀྱི་མདའ་པ་ཞེས་པ་ནི་བཙན་གྱི་བུ་བརྒྱུད་ཡིན་པར་གྲགས་
ཤིང༌། ཆུང་མ་མགར་བཟའ་ཞེས་པ་གཞན་གྱི་བུད་མེད་དང་མི་མཚུངས་པར་རཀྟའི་
ཚབས་སུ་འོ་མ་འབབ་ཅིང་མཐོང་སྣང་དང་རྨི་ལམ་མི་འདྲ་བ་འབྱུང་བ་དེའི་བུ་མོ་ཚེ་
དབང་སྨན་ཟེར་བ་གཉིས་ཁྱོ་ཤུག་ཏུ་གྱུར། རེ་ཞིག་གི་ཚེ་ལྷ་ལྡན་དུ་མཇལ་ཕྱག་སོང་
སྐབས། ཉིན་ཅིག་ཁོ་རང་རྣམས་ལྷ་སའི་མ་ཅིག་དཔལ་ལྷའི་དྲུང་དུ་སླེབ་ཚེ། བུད་
མེད་གཉིས་བྱུང་སྟེ་ཆུང་མ་དེ་མི་མང་ཁྲོད་ནས་ཕྱུངས་ནས། དཔལ་ལྷའི་གཡས་
ཕྱོགས་སྒོའི་རྣམ་པ་ལྟ་བུ་ཞིག་ཕྱེས་ཏེ་དངོས་སུ་ཁྲིད་སོང་བར་མོ་རང་སྣང་བ་ཐོམ
ཐོམ་ལྟ་བུའི་ངང་ནས། ཐག་རིང་པོར་བགྲོད་སྙམས་ཀྱི་སྣང་བར་བྱུང་འདུག་པ། རེ་
ཞིག་ན་ཕོ་བྲང་ངོ་མཚར་ཅན་ཞིག་གི་སྒོ་དྲུང་དུ་སླེབ་འདུག་པ། ཁོང་གཉིས་ཀྱི་བར་དུ་
བཞག་སྟེ་སྒོ་ནང་དུ་ཁྲིད་ནས། ཤེལ་གྱི་ཐེམ་སྐས་ཞིག་ལ་འཛེགས་ཏེ་ཕྱིན་པས། ནང་
དེར་ཕོ་བྲང་རྒྱ་ཆེ་ཞིང་མི་དང་གཞན་ཡང་ལུས་པོ་མི་ལ་མགོ་བརྙན་སྣ་ཚོགས་པ་མང་
པོ་འདུག་པ། ལ་ལས་ནི་བྲོ་གར་བྱེད། ལ་ལས་མོ་རང་མཐོང་མ་ཐག་ཁ་པར་གྱུ། ལ་
ལས་རིང་དུ་འབྱེར། ལ་ལ་ནི་ཕག་ཏུ་ཡིབ་པ་ལ་འདི་རྣམས་ཅི་རེད་དྲིས་པས། བུད་
མེད་དེ་གཉིས་ཀྱི་འདི་རྣམས་རྒྱལ་པོ་ཆེན་པོའི་འཁོར་རྣམས་ཏེ། ལྷ་རིགས་རྣམས་
13་



མདོ་མཁྱེན་བརྩེའི་གསུང་འབུམ།
ཀྱིས་རྩེ་འཇོར་རོལ་པ་ཡིན། གཉན་དང་ཀླུ་རིགས་ཕལ་ཆེར་ལ་མཐོང་རེག་ཁ་རླངས་
ཀྱི་དུག་ཡོད་པས་ཁྱོད་ལ་གནོད་ཀྱིས་དོགས་ནས་བཟུར་བ་རེད་ཟེར། དེ་ནས་རིམ་
བཞིན་ནང་དུ་ཕྱིན་པའི་ཟུར་གྱི་སྒོ་ཆུང་ཞིག་ཕྱེས་ཏེ། མོ་རང་ལ་ཁྱོད་ནང་དུ་སོང་ཟེར་
ནས་ཁོ་རང་གཉིས་དེར་བསྡད། ནང་དུ་ཕྱིན་ཚེ་ཁྱེའུ་གཉིས་ཀྱིས་ཡར་ཁྲིད་པར། རིན་
པོ་ཆེའི་ཁྲི་ཟ་འོག་འབོལ་བརྩེགས་ཀྱི་སྟེང་དུ་སྐྱེས་པ་གཞོན་ནུ་མཚར་སྡུག་ལ་འོད་
ཆགས་པ། ཟ་འོག་གི་ན་བཟའ་དར་གྱི་ལ་ཐོད་རིན་པོ་ཆེའི་རྒྱན་ཆ་དུ་མས་སྤྲས་པ་
ཞིག་བཞུགས་འདུག་པའི་ཞལ་ནས། སྐྱེས་དམན་ཁྱོད་ཡར་ཤོག །ངལ་བར་མ་གྱུར་
ཏམ། སྔར་འདི་གར་ཡོད་པའི་ངའི་སྙིང་སྡུག་གི་གྲལ་ཡིན་ཡང་། རེ་ཞིག་དགོས་ཆེད་
ཀྱི་ཁམས་ལ་སྐྱེ་བ་ལེན་དགོས་བྱུང་སོང་། ད་ལན་འཕྲད་དགོས་་པ་ལ་ཡང་དགོས་
ཆེད་ཡོད་གསུངས་ནས། དྲུང་དུ་བཞག་ནས་བཟའ་བཏུང་སོགས་གནང་། ནུབ་ཅིག་
དགའ་མགུར་སྤྱོད་པའི་སྣང་བ་བྱུང་། ཕྱིའི་ནངས་པར་སྐྱེས་པ་དེས་དར་ཆེ་ལེགས་
ཞིག་མོའི་མགུལ་དུ་བསྐོན་ཏེ། ང་ནི་ཟུར་ཕུད་ལྔ་བའི་སྲས། །ལྷ་བུ་དུང་ཐོད་ཅན་ཞེས་
གྲགས། །ཁྱོད་དང་སྔར་ཡང་ལས་ཀྱིས་འབྲེལ།. །ད་ལྟ་པདྨའི་ཕྲིན་ལས་ཀྱི། །ཟློས་
གར་ལྷུམས་སུ་འཇུག་པ་ལ། །ཁོ་བོ་ལྷ་རིགས་གཉན་གྱི་སྲས། །ཁྱོད་ནི་ཤ་ཟ་ཌཀྐི་
མ༑ ༑བདེ་བ་ཆེན་པོའི་རོལ་པ་ལས། །དཀར་དམར་ཁམས་ཀྱི་ཐིག་ལེའི་བཅུད། །
ཤ་ཁྲག་གཟུགས་སུ་སྐུ་བལྟམས་པ། །འཇའ་ལུས་རྡོ་རྗེའི་སྤྲུལ་པའི་སྐུ། །དྲེགས་
ཚོགས་བླ་ན་འབར་བར་ཤོག །ཅེས་ཟེར་ཞིང་སྔར་གྱི་བུ་མོ་དེ་གཉིས་ནང་དུ་བྱུང་ནས་
ད་ཁྱོད་འགྲོ་རན་ནོ་ཟེར་བར། སྐྱེས་པ་དེས་ཀྱང་ཁང་བའི་སྒོ་དྲུང་བར་གོམ་གསུམ་
14



I，
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
ཙམ་བསྐྱལ། མ་འོངས་པ་ན་མི་ཡུལ་གྱི་ཚེ་ཚད་རྫོགས་ཚེ་འདིར་ཤོག་ཅིག་ཟེར། མོ་
རང་ནས་འོང་མ་འདོད་པར་ཡིད་ཤིན་ཏུ་འཕྲེང་ཡང་། བྱ་ཐབས་བྲལ་བས་ཕྱིར་ཐོན།
དེར་བུད་མེད་སྔོན་མོ་ཞིག་བྱུང་ནས། ང་ནི་ཚེ་རབས་ཀུན་གྱི་མ། །བུ་ཁྱོད་རིག་པའི་ཡེ་
ཤེས་ཀློང་། །བདེ་བ་ཆེན་པོར་ལོངས་སུ་སྤྱོད། །འགྲོ་དོན་དུས་ལ་བབ་ལགས་སམ། །
དབྱིངས་ཀྱི་མཁའ་འགྲོའི་བརྡ་ལས་བྱུང་། །ངས་ནི་རྟག་ཏུ་གྲོགས་བགྱིད་དོ། །དར་
དཀར་ཡུགས་གཅིག་མོའི་སྐེར་བསྐོན། - གོང་གི་སྒོ་ཆུང་ཞིག་གི་ནང་ནས་མི་ཕོ་གཟི་
བརྗིད་ཅན་ཞིག་མར་བལྟ་ཞིང་མེ་ཏོག་འཐོར་བཞིན། ། པདྨའི་འཛམ་གླིང་སྲོག་གི་
བདག་པོ་རུ། །དབུགས་དབྱུང་མ་འོངས་བསྐལ་པའི་ཐ་མ་ལ། །མངལ་སྐྱེས་སྣ་ཚོགས་
ཐབས་ཀྱིས་དོན་སྤྱོད་ཚེ། །ཞབས་ཏོག་བསྒྲུབས་པའི་ཁས་བླངས་དམ་བཅས་པ། །
དུས་ལ་བབ་པོ་ངོ་མཚར་རྨད་དུ་བྱུང་། །མ་མཆོད་པར་ཡང་གཡེལ་མེད་བསྲུང་བ་
དང༌། །མ་བསྐུལ་པར་ཡང་ཕྲིན་ལས་སྒྲུབ་པ་ཡི། །ཁས་བླང་དམ་ལས་མི་འདའ་ས་
མ་ཡཱ། །བསྟན་པའི་པད་ཚལ་མདོ་ཁམས་སྨད་དུ་རྒྱས། །གདུལ་བྱའི་འགྲོ་དོན་རོང་གི་
ཕྱོགས་སུ་ཡོད། །མཐར་ཐུག་མ་ཧཱ་ཙི་ནའི་གདུལ་ཞིང་སྤྱོད། །སྐུ་ཚེ་མཛད་ཕྲིན་མཐར་
ཕྱིན་རྫོགས་པར་ཤོག །ཅེས་ཟེར་ཞིང་སྒོ་ཆུང་བསྒྲིག །བུད་མེད་སྐུ་མདོག་སྨུག་ནག་
གཟི་བརྗིད་དང་ལྡན་པ་ཞིག་གིས་དར་དཀར་པོ་གཅིག་མོའི་སྐེ་ལ་བཏགས་ཏེ། ཨ་ལ་
ལ་ཧོ། ཨོཾ་སྭ་སྟི་ཟེར་ཞིང་འཛུམ་མོལ་གྱིས་ནང་དུ་ཐལ། དེ་ནས་བུ་མོ་གཉིས་ཀྱི་བར་
དེར་བཞག་ནས། ཕྱིར་འོང་བའི་སྒོ་མཚམས་དེར། བན་དེ་རལ་པ་ས་ལ་ཉིལ་བ་
འཇིགས་སུ་རུང་བ་ཞིག་འདུག་པས། འོ་འདི་ན་ཁྲག་འཐུང་ཧེ་རུ་ཀཿ མི་ཡུལ་སྲིད་
15



མདོ་མཁྱེན་བརྩེའི་གསུང་འབུམ།
བཟུང་ངོ་མཚར་ཆེ། །བུ་མོ་ཤ་ཟ་ཌཱཀྐི་མཿ མངའ་བདག་སྤྲུལ་པ་རང་བྱུང་རྗེ། །སླར་
ཡང་བོད་དུ་འབྱོན་པ་ལ། །བསྐྱེད་པའི་ཡུམ་ནི་ཁྱོད་རང་ངོ༌། །ཟེར་བར་མོས་དེའི་ངོ་ལ་
ཕར་ཅིག་བལྟས་པས་ལུས་སྦྲིད་ཀྱིས་ཆིལ་ཆིལ་ས་ལ་འགྱེལ་སྙམས་པ་བྱུང་ཡང་། བུ་
མོ་གཉིས་ཀྱིས་ལག་གཡས་གཡོན་བཏེགས་ཏེ་དར་ཅིག་བསྡད་པས་དེ་ལས་སད།
སླར་ཐེམ་སྐས་ནས་བབ་སྒོ་ཆེན་གྱི་ཕྱིར་ཐོན། ཀོ་གྲུའི་ནང་ནས་འོང་བའི་སྣང་བ་ལྟ་
བུའི་སྐད་ཅིག་གིས་སྒོ་རྩ་ཞིག་ཏུ་སླེབས་འདུག་པར། ནང་དུ་སོང་བས་ལྷ་སའི་མ་
གཅིག་དཔལ་ལྷའི་མདུན་དེར་སླེབས་འདུག དེ་ནས་སྒོ་དངོས་ནས་ཕྱིར་འོང་བས།
ཁྱོ་བོ་བསོད་ནམས་འཕན་ཡང་དེ་གར་སླེབས་འདུག་པ། བུ་མོ་གཉིས་ཀྱིས་ཁྱོད་ཀྱི་
སྐྱེས་དམན་དེ་གའོ་ཟེར། མོ་རང་གི་སྣང་བར་འཇིགས་ཆུམ་མེ་བྱུང༌། ཁྱོ་བོས་ངས་
ཁྱོད་བོར་ནས་ཞག་གསུམ་སོང་། དཔལ་ལྷའི་མདུན་ནས་བོར་བ་ཡིན་ཀྱང་། ཕྱི་ནང་
བལྟས་པས་ གཡས་ཕྱོགས་སུ་ཁྲོན་པ་ཞིག་འདུག་པ་དེའི་ནང་དུ་ལྷུང་བ་ཨི་ཡིན་
སྙམས། གང་ལྟར་ཆུང་མའི་རོ་ཡང་མ་རེག་པར་བོར་སོང་བ་འདི། མི་སྔོན་ཁྲེལ་དང་
ངོ་ཚ་ཆེ་བས་རང་ཡུལ་ཕྱོགས་སུ་འཁོར་དགོས་གཏན་ནས་མི་འདུག་སྙམ་ཡང་། ཁྱོད་
རང་སར་བྱང་བ་ནི་ཤིན་ཏུ་ལེགས། ཁྱོད་གར་སོང་ཁ་དར་འདི་རྣམས་སུས་བྱིན་པ་
ཡིན་ཟེར་བས། ད་ཅིའི་བུད་མེད་དེ་གཉིས་ཀྱི་ཁྲིད་དེ་སོང་བར། བུད་མེད་དང་སྐྱེས་པ་
མང་པོ་འདུག་པས་དེ་རྣམས་ཀྱིས་ཟས་དང་དར་སོགས་བྱིན་ཚུལ་ཧ་ལམ་ཙམ་ལས་
ཞིབ་པར་བཤད་མ་ནུས། དེ་ནས་བཟུང་མོ་ལ་རང་ལ་སྔར་དང་མི་འདྲ་བའི་ལུས་ཡང་
ཤེས་རབ་ཆེ་བ། རྨི་ལམ་གསལ་ཞིང་སྐབས་སྐབས་སུ་མཐོང་སྣང་མི་འདྲ་བ་དང་ལྷ་
16



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ལྟ་བུ་ཞིག་བབས་ཏེ། ལྐོག་གྱུར་བཤད་པ་རྣམས་བདེན། གནས་སྐོར་བ་རོགས་གཞན་
རྣམས་ནས། བུ་མོ་འདི་ཡང་ན་འདྲེས་བརླབས་འདུག་ཡང་ན་སྨྱོན་མ་ཞིག་འོང་རྒྱུ་
རེད། ཁྱོད་རང་ལ་ཕན་མི་ཐོགས་པ་འདྲ། ཞེས་ཟེར། སྐྱབས་མགོན་རྒྱལ་བ་འཇམ་
དཔལ་རྒྱ་མཚོའི་དྲུང་དུ་མཇལ་སར་མི་མང་དང་མཉམ་དུ་ཕྱིན་ཚེ། སྐྱེས་དམན་མ་ཀི་
ལ་བྱིན་ཅིག་གསུངས་ནས་སྨན་སྐུ་ཞིག་དང་མན་ཛིའི་སྲུང་མདུད་གཅིག་བཅས་གནང་
བྱུང་བར་གནས་ཚང་དུ་སླེབ་ཚེ། ཟླ་བོ་ཀུན་གྱི་ལག་བརྒྱུད་དེ་བལྟས་པས། སྡིག་ལྡན་
ཞིག་གི་ལག་ཏུ་ཕྱིན་པའི་སྐྱོན་གྱིས་རྒྱལ་བ་ཉིད་མ་དེར་འཁྲུངས་རྒྱུའི་རྟེན་འབྲེལ་མ་
བྱུང་འདུག དེ་ནས་རིམ་བཞིན་གནས་སྐོར་ལ་ཕྱིན་ཚར་ནས། མར་རང་ཡུལ་དུ་ལྡོག་
དུས་ས་ཆ་གདུང་བུ་བྲ་ཟེར་བར་སླེབས་ཚེ། འཇའ་འོད་འཁྱིལ་ཞིང་ཁ་བ་མེ་ཏོག་གི་
ཆར་བ་ལྟ་བུ་བབས། མོ་རང་གི་མཐོང་སྣང་ཡུལ་ལ་རྟ་མི་བཅུ་གསུམ་དང་། རོགས་
རྣམས་ཀྱི་མིག་སྔར་རྐྱང་བཅུ་གསུམ་གྱིས་བསྐོར་བ་གསུམ་བྱས་ཏེ་མྱུར་དུ་ཡར་ལོག་
སོང་བ་གཉན་ཐང་ལྷའི་སྐྱེལ་མ་ཡིན་པར་འདུག དེ་ནས་ཤུལ་ལམ་རིམ་བགྲོད་ཀྱིས་
རང་ཁྱིམ་དུ་བདེ་བར་སླེབས། དེ་ནས་སྐབས་ཅིག་མ་ལ་མ་ཅིག་སྔགས་ཀྱི་སྲུང་མ་
ཐོག་བབ་ཏུ་བྱོན་ནས། ཡུལ་འདིར་འདྲེ་བདུད་ཀྱི་ཁ་དར། ལོག་ལྟ་དམ་ཉམས་སྨོན་
ལམ་ལོག་པ་འདུས་པས་ང་ཡི་བུ་ཆུང་བཙས་པའི་གནས་ས་ཡིས་མི་ཐེག །ཁྱེད་རང་
བཟའ་མི་གཉིས་ལ་གནས་ཁང་གཡར་བ་ཙམ་ལས་དོན་དུ་ང་དང་ལྷའི་སྲས་པོ་ཡིན་
ཟེར། རྟགས་མཚན་སྣ་ཚོགས་སྟོན་བྱུང་བས། ཡུལ་མི་ལ་ལས་ནི་རྒྱལ་གདོན་ཆེན་
པོས་བརླབས་པ་རེད་ཟེར། ལ་ལས་ནི་སྤྲུལ་པ་ཅན་ཞིག་འདུག་པས། འདི་ལ་གེ་སར་
[
།



མདོ་མཁྱེན་བརྩེའི་གསུང་འབུམ།
སྐྱེ་རྒྱུ་ཨེ་ཡིན་ཟེར། ལ་ལས་ནི་བདུད་སྐྱེས་ནས་ཡུལ་ཁམས་ཕུང་རྒྱུ་རེད་ཟེར་ཏེ་ཀུན་
ཁ་མ་འཆམས། ཡུལ་དེར་མིག་མཐོང་མཁན་ཞིག་ཡོད་པ་དེས། ཕ་མ་གཉིས་ཀྱི་ཁང་
པའི་སྟེང་དང་གཡས་ཕྱོགས་ཀྱི་ཞིང་ནང་སོགས་ལ། སྐབས་སྐབས་སུ་སྒྲུང་ཞྭ་གྱོན་པ་
མང་པོས་སྒར་བཏབ་ནས་སྒྲུང་ངག་ཤ་སྟག་གིས་ལྷ་འབོད་དང་གསོལ་འདེབས། རྟ་
བཤད་དང་གོ་མཚོན་གྱི་བཤད་པ་ཤ་སྟག་བྱེད་པ་མཐོང་བས་མ་དེའི་ནད་བདག་ཡིན་
པ་འདྲ་ཟེར། འོན་ཀྱང་ཕ་ཡིས་བློ་ཡག་ཉེས་མེད་པ། མ་ཡི་ལྷ་བབ་ཀྱི་ཁར་ཉན་ནས།
ད་ཡུལ་གང་དུ་འགྲོ་དགོས་སྨྲས་པས། སྟོད་ཕྱོགས་སུ་སོང་དང༌། དེ་ནས་གསལ་བར་
འོང་ཟེར། གཞན་གྱིས་མ་ཐོས་པར་མཚན་ཞིག་ཏུ་བཀྱགས་ནས། སྟོད་ཕྱོགས་སུ་ཞང་
པོ་ཚང་གི་རྩར་སོང་། དེར་ཡང་སྡོད་མ་ཉན་པར་ཡར་ཡར་སོང་བས། མདོ་ཐོག་ཞེས་
པར་སླེབས་ཚེ། མ་ལ་ལྷ་ཞིག་བབ་ནས། སྒྲུང་ངག་གིས་ཀི་ཀི་བསོ་བསོ་གོང་མ་ལྷ། །
སྐྱབས་ལྷ་དང་མ་བྲལ་དཀོན་མཆོག་གསུམ། །བླ་མ་ཡི་དམ་མཁའ་འགྲོ་གསུམ། །མི་
འབྲལ་སྤྱི་བོའི་རྒྱན་དུ་བཞུགས། །རྗེ་ཨུ་རྒྱན་པདྨའི་ཐུགས་རྗེས་གཟིགས། །གླུའི་རྒྱབ་
བརྟེན་རྒྱལ་བ་རིགས་ལྔས་མཛོད། །གླུ་སྣ་མ་དང་མཁའ་འགྲོས་དྲོངས། །ས་འདི་རུ་
མི་འདུག་ཐག་གིས་ཆོད། །བདུད་སྲིན་པོ་གཉིས་ཀྱི་ཁ་བར་རེད། །བཙན་འདྲེ་མོ་
གཉིས་ཀྱི་རྒྱུག་ལམ་རེད། །དམ་ཉམས་པ་དང་ཁ་ལག་འབྲེལ་བར་གདའ། །ཡང་མིན་
ན་གཡུ་རྩེའི་རྫ་རུ་སོང་། །གཡུ་མཚོ་ཕྱུག་མོའི་ཕར་ནང་ནས། །དམར་ནག་རཀྟའི་
གཡས་ཟུར་ལ། །ཕ་ཝང་གུར་དཀར་ཕུབ་འདྲའི་ནང་། །ཨ་མའི་བུ་ཆུང་བཙས་ས་
ཡིན། །ཡང་མིན་ན་རྨ་ཡུལ་ཁམས་སུ་སོང་། །རྒྱ་གར་ཆོས་གཡང་འཁོར་ས་ཡིན། །
18，



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
རྒྱ་ནག་ཁྲིམས་གཡང་འཁོར་ས་ཡིན། །སོག་སེར་པོའི་ནོར་གཡང་འཁོར་ས་ཡིན། །
བོད་ཁམས་ཕྱྭ་གཡང་འཁོར་ས་ཡིན། །རྨ་གཡང་ཕྱུག་མོ་གླིང་པའི་ས། །བཀའ་བརྒྱུད་
བླ་མའི་སྨོན་ལམ་ཐེབས། །ཡི་དམ་ལྷ་ཡི་དངོས་གྲུབ་འཇུག །མ་དང་མཁའ་འགྲོའི་
རྟེན་འབྲེལ་འགྲིགས། །ཆོས་སྐྱོང་སྲུང་མའི་ཕྲིན་ལས་ཡོད། །སྡེ་བརྒྱད་དྲེགས་པས་
སྡོང་གྲོགས་བྱེད། །ཡུལ་དེ་རུ་བུ་ཆུང་བཙས་གྱུར་ན། །དབུ་ནག་གཙུག་གི་ནོར་བུར་
འགྱུར། །ཞེས་ཟེར་རོ། །དེ་ནས་ཕ་ཡི་བསམ་པ་ལ། གཡུ་རྩེའི་ནང་གི་ས་དེ་གར་ཡིན་
ཡང་མི་ཤེས། གལ་སྲིད་མོ་རང་ལ་ལྷ་འདྲ་བབ་ན་ཤེས་པར་སྲིད་ཀྱང་། གཞི་བདག་
དྲག་རྩལ་ཅན་གྱི་ནང་དུ་བྱིས་པ་སྐྱེས་ན་གཞི་བདག་ལ་ཕོག་ཐུག་ཤོར་ཞིང་བཀའ་ཆད་
དང་མི་འདོད་པ་དྲག་པོ་འོང་ངེས། དེས་ན་རྨ་ཁོག་གི་ས་མུ་ར་སྒོ་མདོ་ཞེས་པར་རུ་དུད་
ཁ་ཤས་ཡོད་པའི་ནང་དུ་སོང་སྟེ་དེར་བསྡད་ན་དྲག་སྙམས་ནས་ཕྱིན་ཏེ་ཞག་ཤས་སོང་
བ་ན། ཡང་རྐྱེན་ཕྲན་བུར་ཁག་བཞག་སྟེ་མ་ན་ཞིང་ཐུ་མོར་གྱུར་ཚེ་རིམ་གྲོ་ཕྲན་བུ་
བྱས་ཀྱང་མ་ཕན། ཡུལ་དེར་ལྷ་བ་ཞིག་ཡོད་པར་དམ་ཅན་རྡོ་རྗེ་ལེགས་པ་བབ་ནས།
འཛམ་གླིང་གནམ་ས་ཕྱེད་ཀྱི་བདག་པོ་ང་ནི། བུད་མེད་འདིའི་ལུས་སྒྲོམ་དུ་ཡོད་པའི་
བྱིས་པ་འདི་ཡི་སྲུང་མ་ཡིན། རུ་མང་ཁྲོད་འདིར་བསྡད་དེ་བྱ་སྤྱོད་མང་བས་ལན།
ཡུལ་འདིར་མ་སྡོད་པར་བུད་མེད་གཞན་དང་ཁ་ལག་མི་འབྲེལ་བའི་གནས་སུ་སོང་།
སྨད་ཕྱོགས་སུ་སོང་དང་སང་ཚེས་བཅོ་ལྔའི་ནུབ་མོ་ཟླ་བ་འཆར་ཚེ་འོད་ཆུ་ལ་དྭངས་
ཀྱི་ལེར་ཤར་ཞིང་། དེའི་འགྲམ་གྱི་སྤང་ཐོག་ཏུ་འཇའ་ཚོན་སྣ་ལྔ་འཁྱིལ་ལེར་ཡོད་པས་
དེར་སོང་ལ་སྡོད་དང་འདོད་དོན་ལྷུན་གྱིས་འགྲུབ་པར་ངེས་ཟེར། དེ་ལྟར་བློ་ཐག་



-
，
མདོ་མཁྱེན་བརྩེའི་གསུང་འབུམ།
བཅད་ནས། སང་སྔ་མོ་ནས་དེའི་ཕྱོགས་སུ་ཕྱིན་པས། དགུང་མོ་ལ་ཁར་སླེབས་ནས་
མར་བལྟས་ཚེ་སྔར་དམ་ཅན་གྱིས་ཟེར་བའི་རྟགས་རྣམས་མངོན་འདུག་པས། དེ་གར་
ཕྱིན་ནས་ཉེ་ས་ཞིག་ལ་སྦྲ་སར་ཆུང་ངུ་ཞིག་ཡོད་པ་གཡར་ཏེ། དེའི་ནང་དུ་ཕ་མ་གཉིས་
ཕ་ཡི་ཚ་མོ་ཞིག་དང་གཡོག་མོ་གཉིས་བཅས་བསྡད། གཞན་རྣམས་རང་ཡུལ་དུ་ལོག་
སུ་ལའང་ཁ་ལག་མ་འབྲེལ་བར་བསྡད། དེ་ནས་སྨིན་དྲུག་ཟླ་བའི་ཚེས་བརྒྱད་ཀྱི་ཉིན།
མ་ལ་ལྷ་ཞིག་བབ་སྟེ། ཆོས་སྐུ་དྲུག་པ་རྡོ་རྗེ་འཆང་། །རིགས་ལྔའི་སངས་རྒྱས་བྱིན་
རླབས་ཅན། །ཏཱ་རེ་ལྷ་མོ་ཚེ་ཡི་ལྷ། །བུ་འདི་ལ་དབང་མཆོག་བསྐུར་དུ་གསོལ། །ས་
འདི་ཡི་ས་ངོ་མ་ཤེས་ན། །རྨ་ཆུ་གཡས་ནས་འབབ་ས་ཡིན། །གོང་ཆུ་གཡོན་ནས་
འབབ་ས་ཡིན། །གསེར་ཆུ་མདུན་ནས་འབབ་ས་ཡིན། །གོང་གསེར་བཀྲ་ཤིས་ཁ་
མདོ་ཟེར། །ཡིད་བཞིན་ནོར་བུའི་གདན་སྟེང་ན། །མོ་ང་ཡི་ང་ངོ་མ་ཤེས་ན། །བཀའ་
གོང་མའི་ལྷ་གྲལ་ནང་ཤེད་ན། །མ་ཚེ་འཛིན་གྲུབ་པའི་རྒྱལ་མོ་ཡིན། །བུ་འདི་ལ་ཚེ་
དབང་བསྐུར་དུ་འོང་། །བྱིན་རླབས་ཀྱི་ན་བུན་ཐིབས་སེ་ཐིབ། །དངོས་གྲུབ་ཀྱི་ཆར་
རྒྱུན་སི་ལི་ལི། །ཐུགས་རྗེའི་འོད་ཕུང་ལྡེམས་སེ་ལྡེམ། །ལུས་མི་འཇིགས་རྡོ་རྗེའི་གོ་
ཁྲབ་བགོ། །གསུང་མི་འགྱུར་ཁམས་གསུམ་དབང་དུ་སྡུད། །ཐུགས་མི་ཤིག་ཆོས་ཀྱི་
མཛོད་འཛིན་ཞིང་། །རིག་འཛིན་པདྨ་ཀ་ར་ཡི། །ཟབ་མོའི་གཏེར་ལ་དབང་བསྒྱུར་
ཞིང་། །སངས་རྒྱས་བསྟན་པ་འཛིན་པ་དང་། །བདུད་སྡེ་ཆོམ་ལ་ཕབ་པར་ཤོག །སྡེ་
བརྒྱད་དབང་དུ་འདུ་བ་དང་། །དཀར་ཕྱོགས་མཐུ་རྩལ་ཆེ་བར་ཤོག །སེམས་ཅན་
བདེ་ལ་འགོད་པ་དང་། །སྨོན་ལམ་མཐའ་རུ་ཕྱིན་པར་ཤོག །ཁམས་གསུམ་དབང་དུ་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
འདུ་བ་དང་། །སྲིད་གསུམ་ཟིལ་གྱིས་གནོན་པར་ཤོག །བཀྲ་ཤིས་ཆོས་ཀྱི་ཉི་མ་
ཤར། །བདེ་སྐྱིད་དཔལ་ལ་ལོངས་སྤྱོད་ཤོག །ཅེས་ཟེར་བས་མའི་ཁོག་པ་ནས། ཨ་
ཅེ་ལེགས་སོ་ཟེར་བ་ཀུན་གྱིས་ཐོས། དེ་ནས་ཚེས་བཅུའི་ཉིན། མ་ལ་ལྷ་ཞིག་ཕེབས་
ཏེ༑ དེ་རིང་བྱིས་པ་བཙས་པའི་དུས་ལ་བབ་པོ། །རེ་ཞིག་གི་ཚེ་ན། འོ་ད་དུང་མཁའ་
འགྲོ་མ་རྣམས་ཀྱང་མ་སླེབས། གཟའ་སྐར་འཕྲོད་སྦྱོར་སོགས་ད་དུང་དུས་ལ་མ་བབ་
འདུག་ཟེར་ནས་ལྷ་ཡལ་སོང་། ཡང་ཚེས་བཅུ་བཞིའི་ནུབ་མོར་ཕའི་རྨི་ལམ་ལ་ཁོ་རང་
རྣམས་ཀྱི་སྦྲ་ཆུང་གི་མཐར། གུར་མང་དུ་ཕུབ། སྐྱེས་པ་དང་བུད་མེད་མང་པོ་ཚོགས་
ཏེ༑ དཀྱིལ་དེར་ཐབ་ཆེན་ཞིག་བཙུགས། སྟོན་མོ་དང་ཟས་སྣ་མང་དུ་བཤམས།
གོང་དེར་ཁྲི་ཆེན་ཞིག་གི་ཁར། སྐྱེས་བུ་སྒྲུང་ཞྭ་གྱོན་པ་ཞིག་གིས། སྒྲུང་ངག་གིས་ལྷ་
འབོད་བྱེད། གཞན་རྣམས་ལ་ལས་གླུ་ལེན། ལ་ལས་བྲོ་གར་འཆམས། ལ་ལས་རྟ་
རྒྱུག་དང་མདའ་འཕེན་བྱེད། ཐབ་ཆེན་གྱི་གོང་དེར་ཁྲི་ཞིག་གི་ཁར། བུད་མེད་རྒྱན་ཆ་
དུ་མས་སྤྲས་ཤིང་གཟི་བརྗིད་དང་ལྡན་པ་ཞིག་འདུག་པས་བཙས་སྟོན་ཞག་གསུམ་དུ་
བྱེད་དགོས་ཟེར། གཞན་ཡང་མི་རིགས་དང་སྐད་རིགས་མི་འདྲ་བ། ཆོས་གོས་དང་
རྒྱན་ཆ་མི་མཚུངས་པ་དཔག་ཏུ་མེད་པས་མིག་གི་མཐོང་ཡུལ་ཀུན་གང་བ་ཞིག་ཡོད་པ་
རྨིས་ཟེར། དེ་ནས་ཚེས་བཅོ་ལྔའི་ནམ་ལངས་པ་དང་། མ་ལ་ལྷ་དྲག་ཤུལ་ཅན་ཞིག་
བབ་སྟེ། ཡ་མྱུར་དུ་གདན་ཤོམས། ཕྱེ་མར་དང་སྐྱེམས་ཕུད་མཆོད། བུ་བཙས་པའི་
དུས་ལ་བབ་པོ་ཟེར། ཕ་ཡང་ཆུང་མའི་གཡོག་བྱེད་པའི་སྲོལ་མེད་ཀྱང་། ལྷ་ལ་སྐྲགས་
ཏེ་ཕྱིང་དཀར་གྱི་གདན་བཏིང་། ཤུག་དུད་དང་མཆོད་པ་རྣམས་བྱས། གཡོག་རྣམས་
་
21



མདོ་མཁྱེན་བརྩེའི་གསུང་འབུམ།
སྦྲ་ཡི་ཕྱི་རོལ་དུ་བཏོན། ཕ་ཡང་ཕྱིར་སོང་བར། སྦྲ་ལ་ཉི་རྩེ་ཕོག་དུས། ལྷ་དེས་ཧ་
ཧའི་གད་རྒྱང་སྒྲོགས་ཤིང་། སྐྱེས་པ་ཁྱོད་ནང་དུ་འོང་ནས་བུ་ཆུང་གི་ཞབས་ཏོག་མི་
བསྒྲུབས་ན་ད་ལྟ་ཉིད་དུ་ཁྱོད་ཀྱི་སྲོག་ལ་ཧུར་ཐུམ་བྱེད་དོ། །ངས་གཟུགས་ཅན་མིའི་བྱ་
སྤྱོད་མི་ཤེས་ཟེར་བ། འཇིགས་སྐྲག་གིས་ནང་དུ་མྱུར་བར་ཕྱིན་ཚེ། བྱིས་པ་སྐྱེས་ཚར་
འདུག་པ་རྡོ་རྗེ་སྐྱིལ་ཀྲུང་བཅས་ཏེ། སྦྲའི་མཚམས་ནས་ཉི་ཟེར་ཤར་བ་ལ་ལག་པས་
བཟུང་ཞིང་ཨ་ཨཱ༔ ཨི་ཨཱི་བརྗོད་ཅིང་འདུག་ཟེར། ལྷོས་ནི་སྐད་རིགས་མི་འདྲ་སྣ་
ཚོགས་བརྗོད་ཅིང་། བར་སྣང་ལ་བལྟ་ཞིང་འདུག་པ། བྱིས་པའི་ལྟེ་ཐག་བཅད་པ་
སོགས་ལས་ཀུན་ཕ་ཁོ་རང་གིས་བགྱིས་ཤིང་། བྱིས་པ་མ་ཡི་ལག་ཏུ་སྤྲད་པར། མ་
ཡིས་ཆུ་དཀར་འཇམ་ཞིག་ཁྱེར་ཤོག་ཟེར་ནས། ལུས་ཀུན་ལེགས་པར་བཀྲུས། སྐྱེས་
པ་ཁྱོད་ཀྱང་གནོད་སྦྱིན་གྱི་རིགས་ལས་བྱུང་། སྔོན་གྱི་ལས་ཀྱི་འབྲེལ་བ་ཡིན་པས་
སྔར་ཡང་ཞབས་ཏོག་འབྲིང་ཙམ་བྱུང༌། ད་དུང་བུ་འདི་ཡི་ཞབས་ཏོག་ལེགས་པར་
གྱིས། སྐྱེས་བུ་འདི་ཁྱོད་འཛམ་བུ་གླིང་པའི་བསོད་ནམས་ཀྱིས་ཐེག་ན་ཆོག་པར་ཡོད་
ཟེར་ཞིང་ལྷ་ཡལ། དེ་ནས་ཞག་གསུམ་གྱི་ནུབ། མ་ཡི་པང་དུ་ཡོད་པར་ཐོར་ཐུན་
གསུམ་པ་ཙམ་གྱི་དུས་སུ། བྱིས་པ་གར་སོང་ཆ་མེད་དུ་གྱུར། མ་ཡང་སྡུག་བསྔལ་
གྱིས་མནར། ཕས་ནི་རང་ཅག་ཀུན་གཉིད་དུ་སོང་བའི་ཤུལ་དུ་ཡུལ་དེར་ཤ་ཁྱི་རྔམ་པ་
ཞིག་ཡོད་པ་དེས་ཁྱེར་བ་རེད་བསམ་སྟེ་སྡུག་བསྔལ་དང་ངོ་ཚས་གདུང་། ཨ་ཁུ་དང་
ཉེ་བ་རྣམས་ཀྱིས་ཐོས་ན་འཁོན་འཛིན་འབྱུང༌། གཞན་གྱི་ཐོས་ན་ཁྲེལ་ཆེ་བས། ད་ནི་
འཆི་སོང་ཟེར་ན་དགའ་ཟེར་སེམས་ངལ་གྱི་ངང་དུ་ལུས། - ཞག་གསུམ་སོང་བའི་ཉི་



་ སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ ་
ཤར་གྱི་དུས་སུ་མའི་སྔས་ཐོག་དེར་གང་ནས་བྱུང་ཆ་མེད་པར་སླེབ་འདུག་པས་ཁོ་རང་
རྣམས་ངོ་མཚར་དང་དགའ་བ་དཔག་ཏུ་མེད་པ་བྱུང་། དེའི་དུས་སུ་རང་གི་ཉམས་སྣང་
ལ༑ བུད་མེད་དམར་མོ་ཞིག་གིས་དར་གྱི་ཁུག་ཏུ་དྲིལ་ཏེ་ནམ་མཁའི་ཁམས་ནས་
ཁྱེར་སོང་བ། རེ་ཞིག་གི་ཚེ་ཤེལ་གྱི་ཕོ་བྲང་རྒྱན་བཀོད་ཕུན་སུམ་ཚོགས་པ་ཞིག་གི་
ནང་དུ་སླེབས། སྐྱེས་པ་དང་བུད་མེད་གཟི་བརྗིད་ཅན་དཔག་ཏུ་མེད་པ་འདུག དབུས་
དེར་ཁྲི་གསུམ་གྱི་ཁར་བླ་མ་གསུམ་བཞུགས་འདུག་པར། སྔར་འདྲིས་ཀྱི་མི་དང་
འཕྲད་པ་ལྟར་རང་ཡང་དགའ་བ་དང་དད་འདུན་དཔག་ཏུ་མེད་པ་སྐྱེས། བླ་མ་དབུས་
མའི་ཞལ་ནས། འདི་ལ་བག་ཆགས་སྒྲིབ་པ་མི་མངའ་ཡང་། །ཕ་མའི་མངལ་གྱི་དྲི་
མས་གོས་སྲིད་ན། །ཤེལ་སྒོང་འདམས་ཀྱི་དྲི་མ་བཀྲུས་པ་བཞིན། །གཟི་བརྗིད་འོད་
ཟེར་དཔལ་དུ་འབར་བར་བྱེད། །ཅེས་གསུངས་པར། བླ་མ་གསུམ་གྱི་གཡས་གཡོན་
ན༑ མཁའ་འགྲོ་མ་བསྒྲེས་ཉམས་ཅན་གཉིས་འདུག་པས་མགྲིན་གཅིག་ཏུ། མངལ་
སྒྲིབ་དག་ཅིང་རྡོ་རྗེའི་གོ་ཆ་བགོས། །རྟགས་དང་ཡོན་ཏན་མངོན་པར་སྟོན་པ་ཡི། །
དུས་ལ་མ་བབ་ད་དུང་ནང་དུ་སྦོས། །ཉི་ཤུ་བར་དུ་རྨོངས་པའི་རང་གཟུགས་སྟོན། །
དུས་ལ་བབ་ཚེ་ངེད་ཀྱིས་བརྡ་སྟོན་ནོ། །ཨ་ལ་ལ་ཧོ། བརྡ་ཐིམ༔ ཞེས་གསུངས། དེ་
ནས་བླ་མ་དབུས་མས། ཤེལ་གྱི་བུམ་པ་ཞིག་གིས་དབང་བསྐུར་ཞིང་ཁྲུས་མཛད།
གཡས་པ་དེས་ཐོད་པའི་ནང་ནས་བདུད་རྩི་ཞིག་ལྕེ་ཐོག་ཏུ་བླུགས། གཡོན་པ་དེའི་
ཐུགས་ཀ་ནས་འོད་ཟེར་སེར་པོ་ཞིག་བྱུང་སྟེ། ལུས་གཡོགས་ཤིང་སླར་ལུས་ལ་ཐིམ་
པའི་སྣང་བ་བྱུང་། དེ་ནས་གཡོན་ཕྱོགས་ཀྱི་མཁའ་འགྲོ་མ་དེས་ང་རང་ཕྱག་ཏུ་བླང་སྟེ།
，
A
23



མདོ་མཁྱེན་བརྩེའི་གསུང་འབུམ།
དག་པ་སྐུ་གསུམ་གཟིགས་ངོ་རུ། །ཁྱོད་ནི་རྒྱལ་བ་ཀུན་གྱི་སྲས། །ཡེ་ཤེས་མཁའ་
འགྲོའི་སྣང་ངོ་ལ། །བུ་ཁྱོད་ཁྲག་འཐུང་ཧེ་རུ་ཀཿ མ་དག་འཁོར་བའི་སྣང་ངོ་རུ། །ཁྱོད་
ནི་འཁྲུལ་ཞིག་ཀུ་སུ་ལུ། །ཤ་ཁྲག་མངལ་གྱི་སྒོང་རྒྱའི་སྦུབས། །ལན་གཅིག་སྲིད་པ་
བཟུང་དུས་འདིར། །རང་གཞན་དོན་གཉིས་ལྷུན་གྲུབ་ཅིང་། །ནམ་མཁའ་མཛོད་ལ་
དབང་བསྒྱུར་ཞིང༌། །འགྲོ་དོན་མཐའ་རུ་ཕྱིན་པར་ཤོག །ཉེར་ལྔ་ཞེ་དྲུག་ང་དགུའི་
འཕྲང་། །ལས་ཐར་དཔེ་བྱད་གྲངས་ལྡན་ཏེ། །དེ་ཚེ་ལས་ཅན་དག་པའི་འཁོར། །
གསོལ་བཏབ་འབྲས་བུ་དུས་སྨིན་ན། །གོ་བདུན་མཐའ་རུ་ཕྱིན་ཡང་སྲིད། །འོན་ཀྱང་
སྐྱེ་འགྲོའི་བསོད་ནམས་དང་། །འདུས་པ་འཁོར་ལ་རགས་ལས་ཤིང་། །དམ་ཚིག་
ཉམས་ཤིང་སྐྱོ་སུན་ན། །ཡེ་ཤེས་མཁའ་འགྲོ་ཁྲེལ་བའི་རྒྱུ། །འཇའ་ཚོན་དར་གྱི་ལམ་
ནས་འདྲེན། །བུ་ཁྱོད་རྡོ་རྗེའི་གོ་ཆ་ཡི། །སྙིང་སྟོབས་གཉན་པོའི་དབང་བཏང་ན། །ཚེ་
ཆོས་བར་ཆད་ང་ཡིས་བཟློག །བཞེད་དོན་མཐའ་རུ་ཕྱིན་པར་ངེས། །ཞེས་གསུང་
ཞིང་། སྔར་གྱི་བུད་མེད་དེའི་ལག་ཏུ་སྤྱད། བུད་མེད་སྔོན་མོ་ཞིག་ལ། འཇིག་རྟེན་
ཁམས་ཀྱི་མ་ཁྱོད་དེ། །རྟག་ཏུ་གཡེལ་བ་མེད་པར་སྐྱོང་། །འཁྲེན་ཞིང་གཞུང་བར་མ་
བྱེད་པར། །ལུས་དང་གྲིབ་མའི་ཚུལ་དུ་འགྲོགས། །ཞེས་གསུངས་ཕྱག་སྤྱི་བོར་
བཞག །ཐོད་པའི་ནང་ནས་བདུད་རྩི་ཧུབ་གསུམ་གནང་སོང་། དེ་ནས་བུད་མེད་དེས་
ཁྱེར་ནས་རང་གནས་སུ་ལྡོག་པའི་སྣང་བ་བྱུང་། དེ་ནས་བཟུང་སྣང་བ་ཡུད་ལ་སད་
ཅིང་། དུས་ཀུན་སྐུ་དང་ཐིག་ལེ་ལུ་གུ་རྒྱུད་ཀྱི་སྣང་བ་དང་མི་འབྲལ་བ་དང་། ཁྱེའུ་ཆུང་
ངུ་གཉིས་བརྩེ་གྲོགས་སུ་ཡོད་པའི་སྣང་བ་རྒྱུན་མི་ཆད་པར་འཆར་འདུག །རིགས་
1
2A



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
རུས་དང་། མའི་མངལ་དུ་ཞུགས་ནས་མི་ཡུལ་དུ་སྐྱེ་བ་བླངས་པ་ཡན་གྱི་སྐབས་དང་
པོའོ། །དེ་ནས་ཉིན་གཅིག་དངོས་མེད་བྱིས་པ་གཉིས་ཀྱིས་ལག་པར་འཇུས་ནས།
ཡར་ལངས་ཏེ་བལྟས་པས། ལྷོ་ནུབ་ཕྱོགས་སྲིན་ཡུལ་ལང་ཀ་པུ་རིའི་གྲོང་ཁྱེར་དང༌།
ཟངས་མདོག་དཔལ་གྱི་རི་བོ་འཇའ་ཚོན་ལྟར་སྒྲིབ་གཡོགས་བྲལ་བར་ཕྱི་ནང་གི་
བཀོད་པ་དང་། གུ་རུ་སྣང་སྲིད་ཟིལ་གནོན་གཙོ་འཁོར་གསུམ་རྗེ་འབངས་རིག་འཛིན་
འཁོར་ཚོགས་དང་བཅས་པས་ཚོགས་ཀྱི་འཁོར་ལོ་རྒྱ་ཆེན་པོ་བསྐོར་ཞིང་། དཔའ་བོ་
དང་མཁའ་འགྲོའི་ཚོགས་བསམ་གྱིས་མི་ཁྱབ་པ་མཐོང་ངོ་། །མོས་གུས་མཆི་མ་
འཁྲུགས་པ་ཙམ་བྱུང་། མས་བྱིས་པ་ལངས་འདུག་ཟེར་ནས་སྐད་ཆེན་པོ་ཞིག་བཏོན་
བྱུང་བར་ཉམས་དེ་ལས་སད་ཅིང་འགྱེལ། དེ་ནས་བཟུང་ཐ་མལ་གྱི་བྱིས་པ་དངོས་སུ་
གྱུར་ཏོ། །དེ་ནས་ལོ་ངོ་ལོན་ཙམ་ན། ཕ་མ་རྣམས་ཡུལ་དེར་སྡོད་གནས་མེད་ཕྱིར་རང་
ཡུལ་ཕྱོགས་སུ་ཆས་པར། ཁོ་སག་ལུང་བཟང་ཞེས་པའི་སར་སླེབས་དུས། རྨ་ཡུལ་
ཕྱོགས་ཀྱི་བུད་མེད་དྲེའུ་དཀར་པོ་ཞོན་པ། རིན་པོ་ཆེའི་རྒྱན་གྱི་བརྒྱན་ཞིང་མདའ་དར་
གཡབ་པ་ཞིག་གིས་སྣ་དྲངས་ཏེ། རྟ་པ་རྒྱན་གོས་མཛེས་པ་དཔག་ཏུ་མེད་པ་བྱུང་ཞིང་།
བཀྲ་ཤིས་གླུ་དབྱངས་བརྗོད་པ་དང་སྨོན་ལམ་བཏབ་ཅིང་། བུད་མེད་དེས་འོ་མ་ཞིག་
བླུད་པའི་སྣང་བ་བྱུང་། ཀུན་ཀྱང་ཡིད་འཕྲེང་དུང་ངེ་བའི་ཉམས་ཀྱི་ཕྱིར་ལོག་སོང་།
མདུན་ཕྱོགས་ནས་ཞུབ་ཆེན་གྱོན་པ་མང་པོ་ཁྲོབ་སིལ་གྱི་བྱུང་ཞིང་། དེའི་རྗེས་སུ་རྒྱན་
དང་ཆ་ལུགས་གཟི་བརྗིད་ཆེ་བའི་རྟ་པ་དཔག་ཏུ་མེད་པ་དང་། བུད་མེད་དར་གོས་
རིན་པོ་ཆེའི་རྒྱན་ཅན། ཆུ་གླང་དང་ཤ་རྐྱང་ལ་ཞོན་པ་ཆ་ཤས་བྱུང་ཞིང་དེའི་ནང་ནས་
25



མདོ་མཁྱེན་བརྩེའི་གསུང་འབུམ།
བུད་མེད་ན་ཆུང་ཞིག་གིས། སྐྱེས་མཆོག་རིགས་ཀྱི་མྱུ་གུ་མ་ཡི་མངལ་སྒོར་འགྲིམ་
དགོས་པ་འོ་མ་བརྒྱལ་ལམ་ཟེར། ཀུན་གྱི་གཙོ་མོ་སྔོ་སངས་གཟི་བརྗིད་དཔལ་དུ་
འབར་ཞིང་དར་སྔོ་དམར་གྱི་ན་བཟའ་ལྷབ་ལྷུབ་ཏུ་གསོལ་བ་ལ། ཕྱག་ན་རིན་པོ་ཆེའི་
་ བུམ་པ་ཐོགས་པ་ཞིག་གིས། རིག་འཛིན་མི་ཡི་རྫུར་ཞུགས་པ། །བུ་ཆུང་འཇའ་ལུས་
རྡོ་རྗེ་ལ། །བསྟན་དང་འགྲོ་བའི་དོན་བསྒྲུབ་ཕྱིར། །མ་ཡི་མངལ་སྒོར་འགྲིམས་པ་
ལ༑ ༑དཀའ་ཚེགས་སྡུག་བསྔལ་ལོས་ཏེ་འབྱུང་། །འོན་ཀྱང་བདེན་མེད་རྟོགས་པ་
ལ༑ ༑ཚོར་བའི་སྡུག་བསྔལ་ག་ལ་ཡོད། །བདེ་གཤེགས་ཐུགས་ཀྱི་སྲས་པོ་མཆོག །
གཟུགས་སུ་གྲུབ་པ་ངོ་མཚར་ཆེ། །དག་བྱེད་ཡེ་ཤེས་བདུད་རྩིའི་ཆུས། །ཁྲུས་གསོལ་
ཟག་མེད་བཅུད་ལ་རོལ། །ཞེས་ཟེར་ཞིང་། མོ་རང་ནས་བུམ་པའི་ཆུས་སྤྱི་བོ་ནས་
ཁྲུས་བྱས། སྔར་གྱི་བུད་མེད་ན་ཆུང་དེས་ཐོད་པའི་དབྱིབས་ཀྱི་ཕོར་བ་སྔོན་པོ་ཞིག་གི་
ནང་ནས། སྐྱེམས་ལྗང་ལྟེམ་མེ་ཞིག་བླུད་བྱུང་བར། ལུས་སེམས་ལ་བདེ་བ་ཁྱད་པར་
ཅན་སྐྱེས། དེ་ནས་གཙོ་མོ་དེས་ངེད་ཀྱི་གམ་དུ་ན་ནིང་པདྨ་འབུམ་སྡེས་ཉིད་གདན་
འདྲེན་འོང་དུས། བླ་མ་རྣམ་གསུམ་གྱི་ཚེའི་དབང་བསྐུར་བའི་ཕོ་བྲང་དེ་ཀ་ཡིན། ད་
རེས་འདི་རྣམས་ཐམས་ཅད་ཁྱོད་ཀྱི་བསུ་མ་དང་། མཐུན་རྐྱེན་སྒྲུབ་ཕྱིར་འོང་བ་ཡིན་
ཟེར་ཞིང་། ཁོང་གི་གཙོས་ཆ་ཤས་འཇའ་སྤྲིན་ལྟ་བུའི་དབུས་ཞིག་ཏུ་ཐིམ་སོང་། ཞུབ་
ཆེན་ཅན་རྣམས་དང་ཆ་ཤས་ངེད་རང་རྣམས་དང་ལྷན་དུ་ཡོད་པའི་སྣང་བ་ཡང་བྱུང་།
དེ་ནས་ལན་ཅིག་མི་མང་འདུས་འཚོགས་ཆེན་པོ་ཡོད་པ་ཞིག་ཏུ་སླེབས། ཕ་སོགས་ཟླ་
བོ་མི་ཀུན་གྱིས། ཀི་བསྭོ་ཧོ་དང་མཆོད་མཆོད་བསྟོད་བསྟོད་ཟེར། དེར་ཚོགས་པའི་
，
་
26



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཁྲོད་དེར་སྔར་གྱི་སྐྱེས་པ་རྣམས་དང་། བུད་མེད་གཟི་བརྗིད་ཅན་དེ་རྣམས་འདུག །
གཙོ་བོས་ན་རེ། ད་ཁྱེད་རིམ་བཞིན་སྟོད་ཀྱི་ཕྱོགས་སུ་འགྲོ་དགོས་པ་འདྲ། ངེད་ཅག་
གི་གནས་འདིར་ཉིད་ལོ་བཅུ་གཉིས་བར་དུ་མི་སླེབས་པ་འདུག །ཁྱོད་བྱིས་པ་ཡིན་པ་
དང༌། མི་ཡུལ་སྒྲིབ་པའི་དབང་གིས་རེ་ཞིག་མི་གསལ་ཡང་། ངེད་ཅག་རྣམས་ནས་
དད་པ་ཡིད་ནས་མི་འདོར་བར་བྱེད་དོ་ཟེར། གཙོ་མོ་དེ་ན་རེ། སྟོད་ཀྱི་གངས་དཀར་
ཏི་སེ་དང་། སྨད་ཀྱི་རི་བོ་རྩེ་ལྔའི་བར། །ངེད་ཀྱི་རྫུ་འཕྲུལ་བཀོད་པ་ཡིས། །གོམས་པ་
འདེགས་འཇོག་བརྒྱ་ལས་མེད། །ཡ་གིའི་ཕོ་བྲང་ནང་བཞུགས་པའི། །གནོད་སྦྱིན་
རྒྱལ་པོ་ཐོད་པ་རྩལ། །འཛམ་བུའི་གླིང་གི་མངའ་བདག་སྟེ། །དོན་ལ་སྟོབས་ལྡན་ནག་
པོའོ། །སྲས་མཆོག་དགྲ་འདུལ་རྒྱལ་པོ་ཡང་། །ཧས་པོ་རི་དང་གཡར་མོ་གངས། །
གོམས་པའི་འདེགས་འཇོག་གསུམ་ལས་མེད། །གཞོན་ནུའི་དུས་སུ་སྡུག་བསྔལ་བ། །
བག་ཆགས་སྒྲིབ་པ་སྦྱོང་བའོ། །སྤྲུལ་པ་སྤྲུལ་གཞི་ལས་བྱུང་ཕྱིར། །པདྨ་ཀ་རར་
གསོལ་བ་ཐོབ། །བར་ཆད་བདུད་ཀྱི་གཡུལ་ལས་རྒྱལ། །འདོད་པ་ཁམས་ལ་དབང་
བསྒྱུར་བའི། །མ་ཅིག་སྔགས་སྲུང་རལ་གཅིག་མ། །ཁྱོད་ལ་ལུས་དང་གྲིབ་བཞིན་
འགྲོགས། །སྐྱོ་སུན་མ་མཛད་བདེ་བར་གཤེགས། །ཞེས་ཟེར་ཞིང་། རང་གི་བྲང་ལ་ཕུ་
གསུམ་བཏབ། ཐོད་པ་ཞིག་གཏུགས་ཏེ་ཕར་སོང་། སྔར་གྱི་བུ་མོ་དེས། ང་ནི་ཉིད་གང་
དུ་བཞུགས་ཀྱང་སྐབས་སྐབས་སུ་སླེབས་འོང་ཞིང་། སྐྱེས་དང་ཕ་མའི་ཞབས་ཏོག་
ཀྱང་རེ་ཞིག་སྒྲུབ་པོ་ཟེར། བརྩེ་བའི་རྣམ་འགྱུར་སྟོན་ཞིང་། ཀུན་གྱིས་དལ་ཅིག་སྐྱེལ་
མ་བྱེད་ཅིང་། གཙོ་མོ་དེས་དར་དཀར་པོ་ཞིག་བྱིན་བྱུང་། དེར་ཚོགས་པ་ཀུན་ནས་ལྷ་
27



་
.
.
.
མདོ་མཁྱེན་བརྩེའི་གསུང་འབུམ།
རྒྱལ་ལོ། ལམ་ཡག་ལམ་ཡག གཞི་ལ་བཀྲ་ཤིས་ཟེར། གཙོ་མོ་རྣམས་དང་། གཙོ་མོ་
མ་བུ་ཤིན་ཏུ་ཡིད་འཕྲེང་བའི་ཉམས་བྱེད། ང་རང་ཡང་སེམས་འཕྲེང་ཞིང་སྐྱོ་ལྷང་ངེར་
བྱུང་། རེ་ཞིག་གི་བར་དེར། དེ་རྣམས་ཀྱིས་བལྟས་ཡོད་པའི་སྣང་བ་བྱུང༌། དེ་ནས་
མས་བྱིས་པ་འདིས་ཁ་དར་ཞིག་གོན་འདུག གང་ནས་འོང་བ་ཡིན་ཡང་ཟེར། ཕ་ཡིས་
ད་ནངས་སྔོ་མཚོའི་ཁར། ལ་བཙས་ནང་ནས་དཀར་ལྷབ་ལྷབ་ཞིག་རླུང་གིས་ཁྱེར་བྱུང་
བ་དེ་ཨི་ཡིན་ཟེར། རོགས་ལ་ལས་ལ་བཙས་ནང་དུ་ཁ་དར་མེད་ཟེར། འོ་བཟང་
བཟང་གཞི་བདག་ནས་གནང་བ་རེད། བུ་འདི་མགོ་ལོག་ཁག་གསུམ་གྱི་མགོ་ནོན་པ་
ཞིག་འོང་བ་ཡིན་ཡོང་ཟེར། དེ་ནས་ཉིན་གཅིག་ཁྱིམ་ཡོད་པའི་གྲོང་པར་སླེབས་པ་
འདྲ་བར་བུད་མེད་གཅེར་བུ་དང་། གོས་ཧྲུལ་གྱོན་པ། རྫ་མ་དང་། སྐྱེ་ནག སྨྱུག་
སིས་སོགས་ཁུར་བ་མང་པོ། ངེད་ཅག་རྣམས་ཀྱི་མདུན་དུ་ཡར་བྱུང་ཞིང་། འཇིགས་
ཚུལ་སྣ་ཚོགས་སྟོན་འདུག་པར། ང་རང་གི་གཡས་ཕྱོགས་དེ་ནས། བུད་མེད་སྔོན་མོ་
འཇིགས་སུ་རུང་བ་མཆེ་བ་གངས་རི་ལྟར་གཙིགས་པ་ཞིག་གིས། ཧ་ཧའི་གད་རྒྱངས་
ཆེན་པོ་ཞིག་བསྒྲགས་སོང་བ་དང་། འཁོར་མང་པོས་རྒྱོབ་སོད་ཀྱི་གད་རྒྱང་སྒྲོགས་
པས་སྔར་གྱི་དེ་དག་ཀུན་ར་ལུག་སེར་བས་བདས་པ་ལྟར་གར་སོང་ཆ་མེད་དུ་སོང་།
གཅིག་གཉིས་ཙམ་གྲོང་འདབས་དེར་འདར་ཕྲི་ལེར་འདུག་པ། གསོན་འདྲེ་ཡིན་པ་
འདྲ། དེ་ནས་ཁྱིམ་ཞིག་གི་ནང་དུ་སླེབས། མུན་པ་ནག་ཐིབ་ཐིབ་འདུག གཟུགས་
མེད་པའི་སྒྲས། ཆོས་ཉིད་ཆོས་ཅན་བདེན་པ་དང་། །ཡེ་ཤེས་མཁའ་འགྲོའི་བྱིན་
རླབས་ཀྱིས། །མི་གཙང་དྲི་མ་ཀུན་དག་ནས། །བྱིན་རླབས་ཆར་རྒྱུན་འབེབས་པར་
28



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཤོག །ཨོཾ་ཤུདྡྷེ་ཤུདྡྷེ་སྭཱ་ཧཱ། ཞེས་ཟེར་ཞིང་། འཇའ་ཚོན་ལྟ་བུའི་འོད་ཀྱིས་མུན་པ་དེ་
སངས་ཉམས་བྱུང་། དེར་བུད་མེད་རྒན་མོ་ཞིག་གིས་བརྩེ་བརྩེ་དུང་དུང་བྱེད་འདུག་པ་
ཕྱི་མོ་ཡིན་པར་འདུག ཡང་སྐབས་དེར། བླ་མ་ཞྭ་མོ་དམར་འཛུག་གོན་པ་ལག་ན་
ཕྲེང་བ་དང་བེར་ཀ་ཐོགས་ཤིང་། ལུས་བོང་ཆེར་སོང་ཚེ་ཁང་བརྩེགས་གཉིས་རྩེར་
སླེབ་པ། ཆུང་ངུར་སོང་ཚེ་བྱིས་པ་ལོ་བརྒྱད་ཙམ། སྐྱེས་པ་བུད་མེད་ཆ་ཤས་ཀྱིས་
བསྐོར་བ་ཞིག་གིས། ང་རང་ལ་ཐོ་བརྩམས་འདུག་པར། བུད་མེད་ཞིག་གིས་སྲུང་
ཞིང་གནོད་མ་ནུས་པ། དགོང་མོ་ཞིག་ཏུ་ཁོ་རང་ཡང་གཟི་བརྗིད་ཆེ་ཞིང་། འཁོར་ཡང་
མང་དུ་སོང་ནས། ལག་ན་གློ་སྙིང་ཞིག་ཐོགས་འདུག་པ་དེས་ང་རང་ལ་བསྣུན་གྲབ་
བྱེད་འདུག་པས། རང་ཡང་འཇིགས་སྐྲག་གིས་མ་བཟོད་ནས། ཨོ་རྒྱན་པདྨ་འབྱུང་
གནས་མཁྱེན། སྨྲས་པས། སྟོད་ཕྱོགས་ནས་སྒྲ་ཆེན་པོ་ཞིག་བསྒྲགས་བྱུང་བར། ཅི་
ཡིན་སྙམས་ནས་ཡར་བལྟས་པས། སྐར་མདའ་ལྟ་བུའི་འོད་ཀྱི་ལེ་བ་ཞིག་བྱུང་། ཁོ་
རང་གི་བྲང་ལ་ཕོག་སོང་བར། སྐད་ངན་དང་ངུ་འབོད་སྒྲ་བྱུང་། འཁོར་རྣམས་གར་
སོང་ཆ་མེད་དང་། ཁོ་རང་མ་ཀིའི་ལོགས་ཤིག་ཏུ་འགྱེལ་འདུག་པ། ད་ལྟའི་འོད་དེ་
སེར་ལམ་མེར་རང་གནས་སུ་ལྡོག་སོང་། ཕྱི་ནང་གི་མི་ཀུན་གྱིས་རྩིག་རྩ་མ་ཀིར་སོག་
མའི་ཕོན་ཆེན་ཞིག་ལ་ཁྲག་ཕྲན་བུ་ཡང་འགོས། མེས་ཀྱང་ཅུང་ཟད་ཚིག་འདུག་ཟེར་
བ༑ རྒྱལ་དབང་པདྨའི་ཐུགས་རྗེས། རང་ལ་གནོད་པའི་ཡུལ་དེའི་རྒྱལ་གདོན་མཐུ་
ཆེན་ཞིག་གནས་སྤར་བར་གདའ་འོ། །དེ་ནས་རེ་ཞིག་འཕྱང་མོ་ཉུག་ཏུ་གནས་ཤིང་།
ཡུལ་སྟོད་སྨད་ཀྱི་བདུད་དང་ལོག་འདྲེན་མི་དང་མི་མ་ཡིན་པ་རྣམས་ཀྱིས་ཐོ་འཚམས་
29



1
མདོ་མཁྱེན་བརྩེའི་གསུང་འབུམ། །
སྣ་ཚོགས་བྱུང་འདུག་ཀྱང་། སྔགས་ཀྱི་སྲུང་མ་དང་ཌཱཀི་རྣམས་ཀྱི་ནུས་མཐུས་སྐྱོབ་
པས་གླགས་མ་རྙེད། ཉིན་གཅིག་ཁང་པའི་ཕུག་ཏུ་གཅིག་པུར་ཉལ་ཡོད་པ་ཨ་ཕྱི་ཡིན་
སྙམས་པའི། བུད་མེད་རྒན་ཉམས་ཅན་གོས་སྔོན་པོ་ལྷབ་ལྷུབ་ཏུ་གྱོན་པ་ཞིག་བྱུང་
ནས། ཁྱོད་ཐོག་ཁར་ཕེབས་དང་ལྟད་མོ་ཡག་པོ་ཡོད་ཟེར། ང་རང་ལག་ཏུ་བཟུང་ནས་
སོང་བར་སྐས་རིང་པོ་ཞིག་ཡོད་པ། མོ་རང་གིས་སྐས་ཀྱི་འགོ་ནས་ང་རང་གི་ལག་
གཡས་གཡོན་ནས་བཟུང་ཞིང་། རིམ་བཞིན་སྐས་ཐེམ་སྤར་ནས་སྟེང་དུ་བཞག་སོང་
བར། ཨ་ཕྱི་དང་ཕ་མ་རྣམས་ཁང་སྟེང་དུ་ཡོད་པ། ཁོང་རྣམས་ཀྱིས་བུད་མེད་དེ་མ་
མཐོང་འདུག་པས། མ་ཡིས་བྱིས་པ་ཆུང་ངུ་སྐས་ནང་འོང་གིན་འདུག་ཟེར་ཞིང་སྒྲགས་
ཏེ་ཡར་བྲོས། ཕ་ཡིས་ཀྱང་བལྟ་མ་ནུས། ཨ་ཕྱིས་སྐས་འགོ་ནས་ཡར་བླང་ཞིང་།
ངས་རང་དང་གཞན་གྱི་བྱིས་པ་ཆུང་ངུ་མང་དུ་མཐོང་ཡང་། - འདི་འདྲ་བྱེད་མཁན་
གཏན་ནས་མེད་པས། ངའི་ཚ་བོ་འདི་སྤྲུལ་སྐུ་ཞིག་ཡིན་པར་ངེས་ཟེར། དེ་ནས་ཁང་
སྟེང་ནས་ཕར་བལྟས་པས། རི་གྲྭ་ཝར་ཞེས་པའི་གཞི་བདག་གི་ངོས། སྤྲིན་འཇའི་
དབུས་ནས་གཏེར་ཆས་ཅན་གྱི་བླ་མ། སྨ་ར་ཨོག་ཚོམ་ཅན། དབུ་སྐྲ་ཐོར་ཅོག་ཁྲུ་གང་
ཙམ་གྱི་ལྷག་མས་སྐུ་རྒྱབ་ཁེབས་པ། འཇིགས་སུ་རུང་བ་ཞིག་ཚུར་བྱུང་སྟེ། དང་པོ་ཧཱུཾ་
ཧཱུཾ་ཕཊ་ཕཊ་ཀྱི་སྒྲ་སྒྲོགས་ཤིང༌། ས་ཐམས་ཅད་ཡོམ་ཡོམ་ཤིག་ཤིག་བྱེད་པ་ལ། ང་
རང་དགའ་བའི་སྣང་བ་ལས་འཇིགས་སྐྲག་གི་ཉམས་མ་བྱུང་། གཏེར་སྟོན་སངས་
རྒྱས་གླིང་པ་དེང་སྐབས་མིའི་ཡུལ་དུ་ཡོད་པ་བླ་མ་བསོད་ནམས་ཆོས་ལྡན་ཟེར། ཁྱོད་
ཀྱི་རྩད་ཆོད་པར་མཛོད་ཅིག ང་རང་ཉིད་ཀྱི་གྲོགས་ལྡན་དུ་རྟེན་འབྲེལ་འགྲིགས་ན་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
མྱུར་དུ་འོང་དགོས་པ་ཡོད་ཟེར། ངས་ཁྱོད་སུ་ཡིན་བྱས་པར། མི་མཁྱེན་ནམ་ཉང་རེལ་
པ་ཅན་ནོ་ཟེར་མི་སྣང་པར་གྱུར། དེ་ནས་བཟུང་ང་རང་རང་གི་བླ་མ་བསོད་ནམས་
ཆོས་ལྡན་སར་ཁྱེར་ཅིག །དེ་དང་མ་འཕྲད་ན་ང་རང་རང་ཡུལ་འགྲོ་ཤ་སྟག་སྨྲས། ཕ་
རྒན་གྱི་མགོ་ལོག་སྨད་དུ་བླ་མ་ཀུན་བཟང་སར་ཕྱིན། བྱིས་པའི་ལོ་རྒྱུས་བཤད་ཅིང་།
བླ་མས་རྩར་བཅད་པས། ཁོང་གིས་མ་ཤེས་ཤིང་། གང་ལྟར་ཁོ་རང་དང་ཨ་ཁུ་ཡོན་
ཏན་རྒྱ་མཚོ་ཟེར་བའི་སྤྲུལ་སྐུ་ཞིག་ཡོད་པ་དེ་གཉིས་ཡར་འོངས་ཏེ། ང་རང་ལ་ཁྲུས་
དང་ཚེ་དབང་སོགས་བྱས་པར། ཨུ་རྒྱན་པདྨ་མཁྱེན་དང་བཛྲ་གུ་རུ་མ་ཎི་ཨཱ་ལི་ཀཱ་ལི་
སོགས་སྒྲོགས་པར་བླ་རྒན་དེས་བྱིས་པ་འདིའི་ཁ་ལྟས་ལ་ཉེ་བཟང་འདུག རིགས་
བཟང་ཞིག་ཡིན་པར་གདའ། གང་ལྟར་ཀཐོག་དགོན་དུ་ཁྱེར་དང་། བྱིས་པ་ཡང་
སྤྲུལ་སྐུ་ཞིག་འོང་། ཁྱོད་རང་ཕ་མ་གཉིས་ལ་ཡང་དོན་ཆེན་པོ་ཡོད་ཟེར། མིང་ལ་ཆོས་
དབྱིངས་རྡོ་རྗེ་བཏགས་སོ། །བླ་སྤྲུལ་གཉིས་རང་གནས་སུ་ལོག སླར་ཡང་བསོད་
ནམས་ཆོས་ལྡན་ཤ་སྟག་གླེང་བར། ཉིན་གཅིག་རྗེ་བཙུན་གྲུབ་པའི་དབང་ཕྱུག་ཐམས་
ཅད་མཁྱེན་པ་ཆེན་པོ་དེ་ཉིད། མགོ་ལོག་སྨད་ཕྱོགས་པདྨ་འབུམ་གྱི་སར་བྱོན་ཡོད་
པར་ཐོས་པས། ཕ་རྒན་ནས་ཁོང་ཕྱོགས་ཀུན་དུ་བྱོན་བཞུད་མཛད་པ་ཞིག་ཡིན་རྒྱུ་
རེད་པས། དེ་ལ་དྲིས་ན་བླ་མ་དེ་མཁྱེན་ནམ་སྙམས་ནས། དྲང་དུ་ཆས་སོ། །དེའི་
ནངས་པར་སྔ་མོར་ཐམས་ཅད་མཁྱེན་པ་ཉིད་ནས་དེ་རིང་སྟོད་ཕྱོགས་ནས་མི་སུ་བྱུང་
ཡང་། ཁྱེད་རང་རྣམས་ནས་རྟེན་འབྲེལ་ལེགས་པོ་ཤ་སྟག་ལས་གཞན་བརྗོད་མི་ཉན་
འཕྲལ་དུ་ང་རང་གི་གམ་དུ་ཁྲིད་ལ་ཤོག་གསུངས། དེའི་ཉིན་ཕ་ཁོ་རང་སྒར་ཐོག་ཏུ་



མདོ་མཁྱེན་བརྩེའི་གསུང་འབུམ།
སླེབས། སྐྱབས་རྗེའི་ཉེར་གནས་འཇིགས་མེད་ཆོས་གྲགས་འཕྲལ་དུ་བྱུང་ནས་འོ་
བཟང་བཟང་ཁྱོད་སུ་ཡིན་ཟེར། བར་གཞིའི་ནང་ནས་ཆོས་སྐོར་བསོད་ནམས་འཕན་
ཟེར་བ་ཡིན་སྨྲས། ད་ཁྱོད་མྱུར་དུ་བླ་མའི་མདུན་དུ་ཤོག་གསུངས་ཟེར། སྐུ་དྲུང་དུ་
ཕྱིན་པར་ཆོས་གྲགས་ནས་འདི་བར་གཞིའི་ཆོས་སྐོར་རེད་ཟེར་ཞིང་མིང་སོགས་ཞུས་
སོང་། སྐྱབས་མགོན་ཉིད་ནས་ཁྱོད་ཀྱི་དེ་རིང་ཁ་ངན་སོགས་གཏན་ནས་བརྗོད་མི་
རུང་ཚུལ་གསུངས། དེས་ང་ལ་གཞན་བཟང་ངན་ཞུ་རྒྱུ་མེད་ཀྱང་། བྱིས་པ་ཆུང་ངུ་ལོ་
ཁ་གང་ཙམ་ཡོད་པ། ཁོ་རང་བླ་མ་བསོད་ནམས་ཆོས་ལྡན་རྩར་འགྲོ་དགོས་ཤ་སྟག་
ཟེར་འདུག བླ་མ་དེ་ཉིད་ཀྱི་ཐུགས་ལ་མངའ་འམ་ཞུ་བ་དང་། སྐྱོན་ཡོད་མེད་ཀྱི་ཐུགས་
རྟགས་སོགས་ཞུ་སར་འོང་བ་ཡིན་ཞུས། བླ་མས་དར་ཅིག་སྤྱན་འབྲུ་ཚུགས་སུ་ནམ་
མཁར་གཟིགས་ཏེ། ཕྱག་ཐལ་མོ་སྦྱར་ནས་འོ་བཟང་བཟང་། རྟེན་འབྲེལ་ལེགས་པོར་
འགྲིགས་བྱུང༌། ངའི་རྨི་ལམ་དང་ཁྱོད་ཀྱི་སྐད་ཆ་གཉིས་ཆ་མཚུངས། ང་ཡི་འདོད་དོན་
ལྷུན་གྱིས་གྲུབ་པར་གདའ། བླ་མ་བསོད་ནམས་ཆོས་ལྡན་ཟེར་བ་དེའི་རྒྱུས་ང་རང་ལ་
ཡོད་ངེད་གཉིས་མཆེད་གྲོགས་བཟང་ས་ཡིན། ཧ་ཧ། ད་གང་ལྟར་ཡང་། ང་རང་ཁྱོད་
ཀྱི་རྩར་སྤྲུལ་སྐུ་དེ་ལ་ལན་གཅིག་བལྟ་རུ་འོང་དགོས། ཁྱོད་ཆོས་སྐོར་དང་ངེད་བོ་ཆུང་
གཉིས་ཕ་མའི་རིང་ནས། བཟང་མཛའ་དང་ཤག་པོ་ཡིན་པས། ང་རང་ལ་འབུལ་
བཞག་སོགས་མི་དགོས། རང་ཁྱིམ་ལྟར་བྱེད་ཆོག་གསུངས། དེ་ནས་ཕ་རྒན་ཁོ་རང་
ཡང་དགའ་ཞིང་རང་གནས་སུ་ལོག་གོ །ཀུན་བཟང་རིགས་ཀུན་ཁྱབ་བདག་རྡོ་རྗེ་
འཆང་། །སངས་རྒྱས་གཉིས་པའི་རྒྱལ་ཚབ་འགྲོ་བའི་གཉེན། །གདུལ་བྱ་མ་རུང་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང༌། ཀ༽
འདྲེན་པའི་དེད་དཔོན་ཆེ། །ཁྱོད་ཞལ་པདྨོ་མཇལ་བ་ཅིས་མི་སྤྲོ། །དེ་ནས་རྗེ་བཙུན་
ཐམས་ཅད་མཁྱེན་པ་ངེས་པ་དོན་གྱི་རྡོ་རྗེ་འཆང་ཆེན་པོ་དེ་ཉིད་ཕ་ཁྱིམ་གྱི་ཁང་སྟེང་
དེར་ཕེབས། ཞལ་གྱི་དཀྱིལ་འཁོར་མཇལ་མ་ཐག་ཏུ་ཨོ་རྒྱན་ཆེན་པོའི་རྒྱན་ཆ་ལུགས་
ཡོངས་རྫོགས་སུ་གསལ་བ་ལས་ཐ་མལ་གྱི་གཟུགས་སུ་མོ་མཐོང་། བླ་མའི་ཞལ་ནས་
ཁྱོད་ཀྱིས་ང་རང་ཨི་ཤེས་གསུངས། བྱིས་པ་དེས་བསོད་ནམས་ཆོས་ལྡན་ངས་ཁྱོད་
ལོས་ཤེས་ཀྱང་། ཁྱོད་ཀྱིས་ང་རང་དོར་བ་ཨི་ཡིན་ཟེར་ཞིང་། བླ་མས་བྱིས་པ་ཕྱག་ཏུ་
བླངས་ནས་སྤྱན་ཆབ་ཁྲོམ་མེར། འོ་ལེགས་སོ་ཐུགས་བདེན། ཡུས་ཆེ་བ་ཐུགས་ཁག་
མེད། ཁོ་བོས་ད་བར་རྩད་མ་ཆོད། ཉིད་ཀྱི་ཞབས་ཏོག་མཐར་ཕྱིན་པ་བྱེད་དོ། །
གསུང་ཞིང་དབུ་གཏུགས། དེ་ནས་བླ་མ་རིག་འཛིན་འདུས་པའི་དཀྱིལ་འཁོར་ཞལ་
ཕྱེས་ཤིང༌། ཁྲོ་བོ་སྨེ་བ་བརྩེགས་པའི་བྱབ་ཁྲུས། ཚེ་སྒྲུབ་བདུད་རྩི་བུམ་བཅུད་ཀྱི་
དབང་སོགས་གནང་། མ་མགོན་ལྕམ་དྲལ་གྱི་བསྐང་གསོལ་མཛད་ཅིང་། བྱིས་པ་
གཉེར་གཏད་སོགས་ཐུན་མོང་མ་ཡིན་པ་མཛད། ཕ་མ་གཉིས་ལ་ཁྱོད་ཅག་རྣམས་ཁོ་
བོའི་རྗེས་སུ་འགྲོ་དགོས་འདུག །བསོད་ནམས་ཆོས་ལྡན་ཟེར་བ་དེ་ངའི་མིང་ཡིན་
ཀྱང་། སྔར་ང་ཡི་བླ་མ་ཞིག་ཡོད་པ་དེས་མ་གཏོགས་གཞན་སུས་ཀྱང་མི་ཤེས།
ད་ཁྱེད་ཅག་ཀུན་ངའི་རྗེས་སུ་འགྲོ་དགོས་བྱིས་པ་འདི་ང་དང་བྲལ་ནས་འདི་གར་
བཞག་ན་ཚེ་ལ་བར་ཆད་འོང་ངེས་ཡིན་གསུངས། ཕ་མ་གཉིས་ནས་འགྲོ་བར་སེམས་
ཀྱང་། ཨ་ཁུ་ཆོས་སྐོར་ཟོན་འབུམ་རྒྱལ་ཟེར་བ་བདུད་སྤྲུལ་སྡིག་ལ་རྔམས་ཤིང་ཆོས་
ལ་སྡང་བའི་གདུག་པ་ཅན་ཞིག་ཡོད་པ། དེའི་རིགས་བརྒྱུད་རྣམས་ཀྱང་བྱིས་པ་ལ་
33:



མདོ་མཁྱེན་བརྩེའི་གསུང་འབུམ།
ཤིན་ཏུ་སྡང་བར་ཡོད་པས། ཁུ་བོ་ནས་ན་རེ། ངའི་ཚ་བུ་འདི་སྤྲུལ་སྐུ་ཡིན་ཡང་མི་
དགོས། མིན་པར་ཤོག །ངའི་མི་རྒྱུད་ལ་དགྲ་ཤ་ཟ་ཞིང་དགྲ་ཁྲག་འཐུང་བ་ལས།
སྔར་ཡང་བླ་མ་དང་སྤྲུལ་སྐུ་སྐྱེ་མ་མྱོང་། ངའི་ཚ་བུ་ཡུལ་གཞན་དུ་ཁྱེར་མཁན་ཞིག་
ཡོད་ན། ངས་མེ་མདའ་བསྣུན་ཞིང་གསོད་པར་བྱེད་དོ་ཟེར་བར། རེ་ཞིག་ཐབས་མ་
བྱུང་འདུག་ཀྱང་རྗེས་སུ་རྗེ་བླ་མའི་གདན་ས་ཤུགས་ཆེན་སྟག་མགོ་ཟེར་བར་འོང་རྒྱུའི་
ཞག་དུས་ཀྱི་ཐ་ཚིག་བོར། དེ་ནས་བླ་མ་འབྱོན་པར་ཆས་པར་བྱིས་པས་ཟླ་བ་གཉིས་
ནས་ཁྱོད་ཀྱི་དྲུང་དུ་མ་སླེབས་ན་ང་རང་རང་གནས་སུ་འགྲོ་ཟེར།་ བླ་མས་འོ་ལེགས་
སོ་ཅིས་ཀྱང་སླེབས་པར་བྱེད་དོ། །ཕ་མ་གཉིས་ལ་ལེགས་པར་ཡིད་ལ་ཟུངས། རང་
ཡུལ་ཟེར་བ་ཞིང་ཁམས་ཡིན་པས་ཡག་ཉེས་ཆེ་ཤིན་ཏུ་གཟབ་དགོས་གསུངས་ནས་
ཕེབས་སོང་ངོ༌། །དེ་ནས་ཨ་ཁུ་དེས་ཕ་ལ་ཁྱོད་རང་མི་མགོ་ཡང་ཀླད་མེད་བྱ་སྒྲོ་རླུང་
ཁྱེར་ལྟ་བུ་ཞིག་རེད། བུ་ཆུང་འདི་རང་རེ་ཨ་ཞང་མདའ་པ་ཚང་གི་བརྒྱུད་པ་ཡིན་པས་
དཔའ་རྒོད་སྐྱེན་གསུམ་བློ་འཕྲུལ་ཆེ་བ་ཞིག་འོང་། སངས་རྒྱས་ནམ་མཁར་བྱ་ལྟར་
འཕུར་བ་ཞིག་འོང་བ་ལས་རང་རེའི་བརྒྱུད་འཛིན་དམག་དཔོན་ཐུབ་པ་ཞིག་འོང་ན་
དེས་དགའ། རང་ལག་ཏུ་ཤི་ཡང་བྱེད་ཐབས་བྲལ་བས་འགྱོད་པ་མེད་ཟེར། ཕ་སྤུན་
གཞན་རྣམས་ཀྱིས་བུ་ཆུང་འདིའི་བྱ་སྤྱོད་གང་ལ་བལྟས་ཀྱང་། ། རང་རེ་རྣམས་ཀྱི་
ཉམས་ཕན་ཞིག་འོང་བ་མི་འདྲ། འཆི་བ་ལས་སྤྲུལ་སྐུ་ཞིག་འོང་ཀྱང་ལེགས་ཟེར། ལ་
ལས་ནི་མ་ལ་ལྷ་བབ་འདྲེ་བབ་ཀྱི་སྨྱོ་ལུགས་དང་། བུའི་བྱ་སྤྱོད་ལ་བལྟས་ན། ཡང་ན་
ཆོས་སྐོར་འདི་ཡར་དར་བའི་རྟགས་རེད། ཡང་ན་མཐའ་བརླག་པའི་རྟགས་རེད། ཁ་
34 ་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཚོན་གཅོད་དཀའ་འདུག་ཟེར། དེ་ནས་སྐབས་སྐབས་སུ་མ་ལ་ཡང་ཌཀྐི་ཤ་ཟ་ཁ་མོ་ཆེ་
སོགས་བབ་ནས། བླ་མའི་དྲུང་དུ་འགྲོ་དགོས་ཚུལ་ཟེར་བ་དང་། བྱིས་པའི་བསུ་མ་
ཡང་སླེབས་བྱུང་བས་བླ་མའི་དྲུང་དུ་འགྲོ་རན། ཡང་ན་དབུས་གཙང་ཕྱོགས་སུ་འགྲོ།
དེ་མིན་རང་གནས་སུ་འགྲོ་བ་ཡིན་ཟེར། ཕ་ནས་བུ་ཆུང་འདི་ནི་འཆི་བ་ལས། གསོན་
པོའི་ཐབས་ཤིག་བྱུང་ན། ཅི་ལ་ཐུགས་ཀྱང་སྒྲུབ་དགོས་སྙམས་ནས་སུས་ཁར་མ་ཉན་
པས། ཕ་མ་བུ་གསུམ་གཡོག་འཁོར་ཁ་ཤས་ཁྲིད་ནས་རྡོ་ཡུལ་སྟོད་དུ་བླ་མའི་དྲུང་དུ་
སོང་། དེར་ཤུགས་ཆེན་སྟག་འགོ་ཞེས་པ་རྗེ་བཙུན་ཆོས་ཀྱི་རྒྱལ་པོའི་གདན་སར་
སླེབས། དེར་སྐྱབས་མགོན་རིན་པོ་ཆེ་ཐུགས་དགྱེས་ཤིང་བརྩེ་བ་ཆེན་པོས་རྗེས་སུ་
བཟུང་ཞིང་། ཕ་རྒན་ལ་ཁྱོད་གཞན་དབང་དུ་མ་སོང་བར་བློ་ཐག་བཅད་ནས་འདིར་
འོང་བ་གོ་ཆོད་ཤིན་ཏུ་ལེགས། མདངས་ངའི་རྨི་ལམ་ན་ཀུན་མཁྱེན་ཆོས་ཀྱི་རྒྱལ་པོ་
གནས་འདིར་བྱོན་ནས་གསེར་གྱི་མཆོད་རྟེན་ཁྲུ་གང་བ་ཞིག་གནང་བ་རྨིས། བལྟས་
པས་མཆོད་རྟེན་གྱི་བུམ་པ་བང་རིམ་རྣམས་སུ། བརྡ་ཡིག་ཤ་སྟག་འདུག་པས་མ་
འོངས་པ་ན་བུ་ཆུང་འདི་གཏེར་སྟོན་ཞིག་འོང་བ་འདྲ། གཡའ་དྲིས་ཅུང་ཟད་ཀྱིས་གོས་
འདུག་པས། རེ་ཞིག་གསལ་དཀའ་བར་འདུག་གསུངས། ཕ་རྒན་ནས་གཏེར་སྟོན་
ཟེར་བ་ཅི་ལགས་ཞུས་པས། ཁྱེད་ཀྱིས་དེ་མི་ཤེས་རང་བཞིན་རྨི་ལམ་བཤད་པ་ཡིན་
གསུངས། ཉིན་གཅིག་ཚོགས་འཁོར་ཞིག་མཛད་འདུག་པར། སྐྱབས་མགོན་ཐམས་
ཅད་མཁྱེན་པ་དེ་ཉིད་རིན་པོ་ཆེའི་ཁྲི་བཀོད་ལེགས་ཞིག་གི་སྟེང་དུ་རྒྱལ་པོའི་ཆ་བྱད་
ལ་ཐོད་སོགས་ཀྱིས་བརྒྱན་པ། དེའི་ཐུགས་ཀ་ནས་འོད་མེ་ལོང་ཙམ་གྱི་ནང་དུ་སྤྱན་
35



མདོ་མཁྱེན་བརྩེའི་གསུང་འབུམ། .
རས་གཟིགས་ཁ་སར་པཱ་ཎི་སེམས་ཉིད་ངལ་གསོའི་བཞུགས་སྟངས་ཅན་ཞིག་འདུག
གཡས་ཕྱོགས་སུ་པཎྜི་ཏའི་ཆ་བྱད་ཅན་གྱི་བླ་མ་སྐུ་མདོག་སྨུག་ཟིལ་ཆགས་པ། པདྨ་
སཾ་ཞུ་གསོལ་བ་ཕྱག་གཉིས་མཉམ་བཞག་གི་སྟེང་ན་བདུད་རྩིའི་ཐོད་པ་བསྣམས་པ་
ཞིག་གིས་སྤྱན་འབྲུ་ཚུགས་ཀྱིས་ང་རང་ལ་གཟིགས་འདུག གཞན་ཡང་ཨ་ཙ་ར་ལྟ་བུ་
དང༌། བུད་མེད་རུས་རྒྱན་ཅན་མང་པོས་གར་སྟབས་ཤིག་ཤིག་བྱེད་ཅིང་བར་སྣང་
ཀུན་འཇའ་འོད་ཀྱི་ལེར་ཡོད་པ་ཞིག་མཐོང་། དེར་བླ་མའི་ཐུགས་ཀའི་སྤྱན་རས་
གཟིགས་ཀྱི་སྐུ་དེ་ལས་འོད་ཟེར་འཕྲོས། ནམ་མཁའ་ནས་གསེར་གྱི་རྡོ་རྗེ་རྩེ་ལྔ་པ་
འོད་འབར་བ་ཞིག་བྱུང་བ་བླ་མའི་ཞལ་དུ་ཞུགས་པ་མཐོང་ངོ༌། །སྐབས་ཤིག་ཏུ་གྲུབ་
དབང་རྡོ་རྗེ་འཆང་ཆེན་པོ་ཆོས་ཉིད་ཉམས་ཀྱི་སྣང་བ་རབ་ཏུ་འུར་ཞིང་། ཚོགས་ཀྱི་
ཉམས་མགུར་དང་། འབྱུང་འགྱུར་བསྟན་པ་སྤྱིའི་ལུང་བསྟན་སོགས་གནང་སོང་།
དེའི་ཚེ་སྐབས་སྐབས་སུ་བླ་མའི་སྐུ་དེ་ཡང་མཐོང་ལུགས་མི་འདྲ་བ་སྣ་ཚོགས་དང༌།
དྲུང་དུ་བུད་མེད་མདོག་དང་རྒྱན་སོགས་རིགས་མི་འདྲ་བ་དང་། བནྡེ་སྔགས་པ་སྐྱེ་བོ་
སོགས་སྣ་ཚོགས་ཡོད་པ་མཐོང་ཡང་། རྗེས་སུ་དཔྱད་ཚེ་མིའི་རིགས་ཡིན་པ་མི་འདྲ།
ནུབ་གཅིག་མ་ཡི་པང་དུ་ཉལ་ནས་ཡོད་པའི་ཐོ་རངས་ཙམ་མ་དེ་བུད་མེད་དམར་མོ་
རལ་པ་དམར་སེར་ཅན། མིག་གསུམ་པ་འཇིགས་སུ་རུང་བ་ཞིག་རེད་འདུག་པས། ང་
རང་དང་པོར་འཇིགས་སྐྲག་གི་སྣང་བ་ཞིག་བྱུང་། དེ་ནས་ཁྱོད་སུ་ཡིན་སྨྲས་པས།
སྔགས་འཆང་ཧཱུྃ་ཀར་སྲས་མོ་འཛོམ་པ་སྐྱིད། །ད་ལྟ་ཤ་ཟ་ཁ་མོ་ཆེ་ཞེས་བྱ། །ཆོས་ཀྱི་
རྒྱལ་པོའི་མ་ཡི་ཚུལ་དུ་འོང་། །ལས་དང་རྟེན་འབྲེལ་སྨོན་ལམ་མ་ལོག་ན། །བོད་དུ་
36



གཉིས་ལ་སྤྲུལ་སྐུར་རང་རྣམས་ཀྱང་ཡར་ལ་དབང་གིས་ག
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཉི་ཟླ་ཟུང་ཅིག་འཆར་ངེས་ཟེར། །ཕ་ཡིས་འོ་ཅི་རེད་ཟེར་བ། ད་ཅིའི་བུད་མེད་དམར་
མོ་མི་འདུག་པར། མོ་རང་གིས་བྱིས་པ་གཉིད་ལོག་བྱེད་པ་རེད་ཟེར། ཡུལ་དེར་
གནས་སྐབས་ཕ་མ་གཉིས་ལ་སྲིང་མོ་སྐུ་ལུས་མངལ་དུ་ཆགས་པ་འདྲ། དེ་ནས་རྗེ་བླ་
མས་ད་ནི་བུ་ཆུང་མཆོག་གི་སྤྲུལ་སྐུ་ཡིན་པ་འཁྲུལ་བ་གཏན་ནས་མེད། ད་དུང་ཡང་
ཁྱེད་རང་གཉིས་ལ་སྤྲུལ་སྐུ་རེ་འཁྲུངས་ལས་ཆེ་བས། ལོ་ཕར་མི་འགྱང་པར་རང་ཡང་
སྟོད་ཕྱོགས་སུ་བྱོན་རྒྱུ་ཡིན་པས་ཁྱེད་རང་རྣམས་ཀྱང་ཡར་འོང་དགོས་པ་མ་གཏོགས།
སྤྲུལ་སྐུ་འདི་མགོ་ལོག་ཡུལ་དེར་ཡུན་རིང་བསྡད་ན། བར་ཆད་དབང་གིས་གཤེགས་
འགྲོ་བར་ཐེ་ཚོམ་མེད་ཅེས་གསུངས་ནན་དཔག་ཏུ་མེད་པ་མཛད། ཕ་ཡིས་དང་པོར་
ཁས་ལེན་མ་ནུས་ཀྱང་རྗེས་སུ་བླ་མའི་བཀའ་དང་བུ་ཡི་སྲོག་ཕོང་པའི་ཕྱིར་བཀའ་
བཞིན་སྒྲུབ་པར་ཁས་བླངས། ཡུལ་དེར་ཟླ་བ་གཅིག་དང་ཕྱེད་ཙམ་བསྡད་ནས།
སྐྱབས་མགོན་མཆོག་གིས་བསྲུང་བ་རིམ་གྲོ་དབང་དང་བྱིན་རླབས་ཐུགས་གཏད་ཕྲིན་
བཅོལ་སོགས་རྒྱ་ཆེར་མཛད་ནས། ངེད་ཅག་ཀུན་སླར་རང་ཡུལ་དུ་ལྡོག་པར་གདའ།
དེ་ནས་ཕ་ཁྱིམ་དུ་བྱིས་པའི་རྩེད་འཇོའི་ངང་དུ་གནས། ནུབ་ཅིག་དངོས་སམ་རྨི་ལམ་
མ་ངེས་པ་ཞིག་ཏུ་བུད་མེད་རྒན་ཉམས་ཅན་ཕྱག་ན་འཁར་བ་ཐོགས་པ་ཞིག་བྱུང་སྟེ།
ཀྱེ་རིགས་ཀྱི་བུ། ཁྱོད་དང་ཚངས་པ་ལྷའི་མེ་ཏོག །ཏཱ་རེ་རྡོ་རྗེ་ཕག་མོ་ཡི། །སྤྲུལ་པ་
རྣམ་གསུམ་དུས་གཅིག་ཏུ། །བོད་དུ་འགྲོ་དོན་སྤྱོད་གྱུར་ན། །མ་འོངས་སྙིགས་མའི་
རྟགས་ངོམས་ཚེ། །ཁམས་དབུས་བསྟན་པའི་མེ་རོ་གསོ། །སེམས་ཅན་བདེ་སྐྱིད་སྤེལ་
ནུས་ཀྱང་། །བར་ཆད་བདུད་ཀྱི་འཇུག་སྒོ་དང་། །འགྲོ་བའི་བསོད་ནམས་དམན་པའི་
37



མདོ་མཁྱེན་བརྩེའི་གསུང་འབུམ།
ཕྱིར། །གཉིས་ལས་འོང་བར་མི་གདའ་སྟེ། །སྤྲུལ་པ་ཕན་ཚུན་གཅིག་བསྡུས་ནས། །
ཐབས་དང་ཤེས་རབ་རྟེན་འབྲེལ་གྱིས། །ཉིད་དང་ཏཱ་རེའི་གཟུགས་མངོན་ནོ། །ཞེས་
ཟེར་བ་ང་རང་གི་ཡིད་ལ་མེད་པར་ངག་ནས། དབྱངས་ཀྱི་རྗེ་མོའི་བཀའ་ལེགས་སོ། །
ང་རང་གི་ཕྲིན་ལས་ཀྱི་ཕོ་ཉ་བ་ཏཱ་རེ་རྡོ་རྗེ་ཕག་མོ་མི་ཡུལ་ཅིས་ཀྱང་འོང་དགོས།
གཞན་མ་འོང་ཀྱང་ཆོག སྤྲུལ་པ་བསྡུས་ཀྱང་ཆོག་བྱས། རྒན་མོ་དེ་མདུན་དེར་ཙོག་
གེར་བསྡད་སོང་བར། སྙིང་ག་ནས་འོད་ཟེར་ཞིག་འཕྲོས། གར་བྱུང་མེད་པའི་བླ་མ་
གཏེར་ཆས་ཅན་ཞིག་ཐོན། བླ་མ་དེ་རྒན་མོའི་ཐུགས་ཀར་འོད་དུ་ཞུ་ཤེལ་གྱི་རྡོ་རྗེ་
ཞིག་ཏུ་གྱུར། དེ་ཡང་འོད་ཀྱི་གོང་བུའི་རྣམ་པ་རང་དང་འདྲེས། བུད་མེད་སྔོན་མོ་ཞིག་
ཀྱང་འོད་ཀྱི་སྣེ་ལས་བྱུང་། རྒན་མོའི་ཐུགས་ཀའི་འོད་ཀྱི་དེ་ཉིད་འོད་དུ་ཞུ་བ་ལས་
སྒྲོལ་ལྗང་གི་སྐུ་རྒྱ་སྲན་ཙམ་དུ་གྱུར། མར་བལྟས་པས་སྔར་གྱི་ཤ་ཟ་ཁ་མོ་ཆེ་ཡིན་ཟེར་
བའི་མ་དེ་འདུག་པ་དེའི་སྤྱི་བོ་ནས་མར་ཞུགས་སོང་ངོ་། །རྒན་མོ་དེས་རྟེན་འབྲེལ་
དུས་སྐབས་དང་འབྲེལ་བ་ཞིག་རྒྱན་དུ་ཆེ་ཟེར་བ་ཡིན་པས་དེ་ག་ཙམ་ཡིན་ལེགས་
ཟེར། སུ་པྲ་ཏིཥྛ་བཛྲ་ཡེ་སྭཱ་ཧཱ། ཟེར་ཞིང་། ང་རང་གི་མགོ་ལ་བེར་རྒ་དེས་གཅིག་རེག
མའི་མགོར་གཅིག་རེག་སྟེ་མི་སྣང་བར་གྱུར་སོང་། ང་རང་རྨིས་སད་ཚེ་མ་ལ་ལྷ་ཞིག་
བབ་སྟེ་སྣ་ཚོགས་བཤད། དེའི་ནུབ་མོའི་རྨི་ལམ་ན་ལྷ་སྐུ་གཡུ་མདོག་ཅན་ཞབས་
གཡས་བརྐྱང་གཡོན་མི་མངོན་པ་ཞིག་བུད་མེད་གཅིག་གིས་ཁྱེར་ཏེ་འོང་། འཇིག་རྟེན་
ཁམས་སུ་རྗེ་བཙུན་སྒྲོལ་མ་འདི་ལས་མེད་པས་འདི་ཡང་ཁྱོད་ཀྱི་ཚགས་གྱིས་ཟེར་
ནས་པང་དུ་བཞག་བྱུང་བ་མོ་རང་གི་སྙིང་ཁར་ཐིམ་པ་རྨིས་འདུག དེ་ནས་བཟུང་ཕ་
，
38
་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
མའི་ཁྱིམ་གྱི་ཕྱི་ནང་ཀུན་དང་། ཁྱད་པར་སྐབས་སྐབས་སུ་མའི་ཉེ་ཕྱོགས་ཀུན་ཏུ།
འོད་དམར་མེ་སྟག་ཕྲོམ་ཕྲོམ་བྱེད་པ་ཤ་སྟག་འོང་འདུག་པ། གཞན་མ་ཀུན་གྱི་ཁྱེད་ཀྱི་
རྩར་བྱད་ཟོག་ཞིག་ཡོད་པ་ཡིན་ནམ། འདི་བྱད་ཁའི་རྟགས་རེད་ཟེར། ལ་ལས་རྒྱལ་
གདོན་རེད་ཟེར། གང་ལྟར་ཡང་སྲིང་མོ་ཉིད་ལ་སྔོན་གྱི་ཐ་ཚིག་དབང་གིས་དྲང་སྲོང་
ཆེན་པོ་ལུས་དང་གྲིབ་བཞིན་འགྲོགས་ནས་ཕྲིན་ལས་སྒྲུབ་དགོས་ཕྱིར། མངལ་དུ་
ཞུགས་ནས་བཟུང་འཁོར་བ་ཡིན་པར་ངེས་འདུག དེ་ནས་ཟླ་བཅུ་པའི་ཚེས་བཅུའི་ཐོ་
རངས་ཁར། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་པའི་སྒྲ་ཞིག་གྲགས་ཏེ། ཁྱིམ་ཀུན་འོད་
ལྗང་གུས་ལྟེམས་ལྟེམས་གང་བ་བྱུང་། དེའི་ཉིན་དེར་ནམ་མཁའ་ལ་འཇའ་ཚོན་དང་།
གྲོང་པའི་གོང་དེར་རྒོད་མང་པོ་ཚོགས་ནས། མར་ཁྱིམ་ཕྱོགས་ན་བལྟས་འདུག་པ་
དང་། ཁང་སྟེང་ལ་ཡང་རྒོད་ལྔ་བབས། ཡུལ་པ་ཀུན་ནས་ཐན་ལྟས་སུ་བརྩིས། ཨ་ཁུ་
གདུག་པ་ཅན་ནས་ཀྱང་མེ་མདའ་ཐོགས་ཤིང་བརྡེག་གྲབ་བྱེད་པར། ང་རང་ནས་ཨ་
ཕྱི་ལ། མཁའ་འགྲོ་མ་རྣམས་ཐོན་ལེ་རེད། དེ་རིང་སྐྱིད་པོ་བྱུང་ཟེར་ཞིང་ཡར་རྒྱུག་
མར་རྒྱུག་བྱེད་པར། ཨ་ཕྱི་ནས་ཁྱེད་ཀྱིས་དེ་འདྲ་མ་བྱེད་ཅིག །མེ་མདའ་བརྒྱབ་ན་
ངའི་ཚ་བུ་སྐྲག་པར་འགྱུར། ཟེར་ནས། རྡོས་བརྡེག་པས་ཁོ་ཕྱིར་ལོག་སོང་། དེའི་ཉིན་
ང་རང་དར་ཅིག་ཉལ་བའི་ཉམས་རྨི་ལམ་མ་ངེས་པར། ནམ་མཁའི་མཐོངས་སུ་འཇའ་
དང་འོད་ཀྱི་གུར་ཁྱིམ་གྱི་དབུས་ན། རི་དྭགས་སྔོན་མོ་མཐིང་གའི་མདོག་ཅན་གསེར་
གྱི་རྭ་གཅིག་ལུས་ལ་འཇའ་ཟེར་འཕྲོ་བ་ཞིག་གིས། ཁོ་མོ་མི་ཡུལ་འགྲིམ་པ་ལ། །
ལོངས་སྤྱོད་རྫོགས་ལས་སྤྲུལ་པའི་གཟུགས། །འོད་ལུས་ཡེ་ཤེས་སྙིང་པོ་ཅན། །བཟུང་
39



མདོ་མཁྱེན་བརྩེའི་གསུང་འབུམ།
ནས་བརྡ་དང་བརྡ་ཆོས་སྟོན། །སྣ་ཚོགས་ཐབས་ཀྱིས་འགྲོ་བ་སྒྲོལ། །སྒྲ་ཐོས་སེམས་
ཅན་གྲོལ་བར་འགྱུར། །འབྲེལ་ཚད་དོན་དང་ལྡན་པའོ། །ཞེས་གསུངས་སོ། །དེ་ཡི་
མོད་ལ་རང་ཡང་རྨིས་སད། ཨ་ཕྱི་ནས་དེ་རིང་ཁྱིམ་དུ་དྲི་བཟང་པོ་ཞིག་གིས་ཁྱབ་
འདུག་ཁྱོད་ཀྱི་མ་ཡང་ད་ཙམ་བཙས་རན་ཡོད་པས། ཁྱོད་ལ་གཅུང་པོ་སྤྲུལ་སྐུ་ཞིག་
འཁྲུངས་རྒྱུ་ཨི་རེད་ཟེར། ང་རང་ནས་བུ་མིན་བུ་མོ་མཁའ་འགྲོ་མ་ཡིན་སྨྲས་པས།
ཨ་ཕྱི་ནས་ཁ་ངན་པ་དེ་འདྲ་མ་གྲགས། བུ་མོ་ག་ལ་ཡིན། བུ་ཡིན་ཟེར་ང་རང་ནས་བུ་
མི་དགོས། བུ་མོ་ཡིན་ན་ཤིན་ཏུ་ལེགས། ང་ལ་ཡང་ཕན་ཐོགས་སྨྲས་པར། དེའི་ནུབ་
དགོང་མོ་དབང་གི་དུས་ནས། ཁྱིམ་ཀུན་འོད་དམར་མེ་སྟག་འཕྲོ་བ་དང་། འཇའ་ཚོན་
འཁྱིལ་བ་སོགས་སྣ་ཚོགས་བྱུང་། སྲོད་དྲག་པོའི་དུས་སུ་སྐུ་བལྟམས་འདུག །དེའི་
ནུབ་ང་རང་ཁང་སྟེང་དུ་བཞག་པ་རེད། སང་སྔ་མོར་བལྟ་རུ་ཕྱིན་པས། ཁྱིམ་ཕུག་མུན་
ནག་ཞིག་གི་ནང་དུ་བཞག་འདུག་པ། ནང་ཀུན་འཇའ་ཚོན་སྣ་ལྔས་ཁྱབ་ཅིང་། །ལྷ་སྐུ་
ཆུང་བ་མཐོ་གང་ཙམ་པ་སྐུ་མདོག་མི་འདྲ་བ་དུ་མའི་ནང་དུ། བུ་མོ་མི་ལྟར་དུ་མ་མཐོང་
ཞིང་། འཇའ་ཚོན་ཁྱིལ་ལེ་བ་ཞིག་གི་དབུས་ན། བྱིས་པ་ལྗང་ལྡེམ་ལྡེམ་བྱེད་པ་ཞིག་
འདུག ང་རང་གི་ཁྱོད་ངའི་སྲིང་མོ་ཨི་ཡིན་སྨྲས། འོ་འོ་ཟེར་ཞིང་འཛུམ་མོལ་ལེ་ང་རང་
གི་ལག་པར་འཇུས། ཡང་བལྟས་པས་བུ་མོ་ཆུང་ཆུང་ཞིག་གིས་ང་རང་གིས་ལག་པ་
བཟུང་འདུག མས་འོ་བུ་མོ་རེད་ཅི་བྱེད་ཟེར། ཨ་ཕྱིས་གང་ཡིན་ཀྱང་རུང་། ཚ་བུ་ཁོ་
རང་གི་སྲིང་མོ་ཡིན་ཟེར་ཞིང་མོ་རང་གི་པང་དུ་བླང་སོང་། རྗེས་སོར་གྲུབ་དབང་
ཐམས་ཅད་མཁྱེན་པའི་ཞལ་ནས། དེའི་དུས་སུ་ཏཱ་རེ་ཉི་ཤུ་རྩ་གཅིག་ཞལ་ཁྱོད་ཀྱིས་
40



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
མཐོང་པ་རེད་གསུངས། དེ་ནས་སྐྱབས་མགོན་རིན་པོ་ཆེ་ཡང་སྡེ་དགེའི་ཕྱོགས་སུ་
བྱོན་རྒྱུ་ཐོས་འདུག་པ། ཕ་ཁོ་རང་གིས་མ་རྒན་ལ། སྔར་བླ་མའི་གསུང་ཚུལ་རྣམས་
ལེགས་པར་བཤད་པས། ཨ་ཕྱི་ནས། ཚ་བུ་འདི་ཚེ་མཐར་ཕྱིན་པ་ཞིག་བྱུང་ན། དེ་
ལས་ལྷག་པའི་དོན་ཆེན་མེད། ཁོ་རང་ཡུལ་གང་དུ་གནས་ཀྱང་། ང་རང་འཆི་དུས་
འདྲེན་སྟོན་ཞིག་ནི་བྱེད་འགྲོ། ང་རང་མ་ཤི་གོང་འདིར་བུ་ཁྱོད་རང་དང་ལན་གཅིག་
འཕྲད་ལས་ཆེ། གལ་སྲིད་ང་རང་འཆི་བར་གྱུར་ཀྱང་། ཁྱིམ་གཞན་དུ་གནས་པའི་བུ་
རྣམས་ནས་ཀྱང་། ང་རང་གི་བེམ་པོ་སྒྱུར་ཐབས་མེད་པས། ཁྱེད་རང་ནས་སེམས་ཆུང་
མི་དགོས། ཚ་བུ་འདིའི་དོན་ཞིག་བྱུང་ན། ང་རྒན་མོའི་བསམ་པ་རྫོགས་པ་ཡིན།
འོན་ཀྱང་མ་འོངས་པ་ན་ཁང་ཞིང་བྲན་འཁོར་དང་བཅས་པ། ངའི་བུ་གཞན་མ་རྣམས་
ཀྱི་བུ་ཚ་བརྒྱུད་དང་བཅས་པའི་ལག་ཏུ་འགྲོ་མི་རུང་། ལན་གཅིག་འདིར་ཁྱོད་རང་
རྣམས་རྡོ་གྲུབ་ཆེན་རིན་པོ་ཆེའི་བཀའ་ལྟར་མ་སོང་ན། ཚ་བུ་འདིའི་ཟེར་ལུགས་དང་།
མནའ་མའི་ལྷ་བབས་འདྲེ་བབས་ཀྱི་ཁ་ལ་ཉན་ཀྱང་བཟང་པོ་ཞིག་འོང་བ་མི་འདྲ་བས།
ད་ནི་བློ་ཐག་ཆོད་ལ་སོང་ཟེར། ཕ་ཁོ་རང་ནས་འགྲོ་རྒྱུ་སྟ་གོན་བྱས་ཚེ། ཨ་ཁུ་དང་ཕ་
སྤུན་ཉེ་འབྲེལ་ཀུན་ནས། ལ་ལས་ཞི་བ་དང་། ལ་ལས་དྲག་པོའི་སྒོ་ནས་བཤོལ་
བཏབ། ཁྱད་པར་ཨ་ཁུ་ནས་ཕ་མེས་རྒྱ་སྟག་འདྲ་བ་རྣམས་ཀྱང་འཆི་སོང་ཡང་། ཤུལ་
དུ་རང་ཅག་རྣམས་འདུག་དགོས་བྱུང་། ཚ་བུ་འཆི་ཡང་བྱེད་ཐབས་བྲལ། ཁྱེད་རང་
གཉིས་ལོ་ཆུང་ཡིན་པས། ད་དུང་བུ་བརྒྱུད་འོང་བར་ངེས། ཆོས་སྐོར་གྱི་མི་དེ་དྲག་
ཤོས་ཞིག་བོ་ཆུང་གི་སྒར་མཐར་ཁྱི་འབྲངས་པ་བཞིན་སོང་ན། བསྟན་དོན་དང་མགོ་རྣ་
41



I
མདོ་མཁྱེན་བརྩེའི་གསུང་འབུམ། །
བསླད་ཅིང་། རང་ཅག་ཀུན་དེ་ལས་མི་ཁ་ཆེ་བ་མེད་པས། ཁྱོད་འགྲོ་མི་ཆོག་ཐག་
ཆོད་ཡིན། གལ་སྲིད་འགྲོ་བར་སེམས་ཀྱང་འཇུ་བཟུང་བྱེད་ཟེར། ཕ་ནས་ཁྱེད་ཅག་བུ་
མང་བདག་པོ་རྣམས་ཀྱིས། ཤ་ཚ་མེད་པའི་གཏམ་དེ་འདྲ་ལོས་ཟེར་ཡང་། ངས་བུ་
གཅིག་པུ་འདི་འཆི་སོང་ན་ང་རང་རྒྱ་དཀར་ནག་འགྲིམ་ནས་བེ་རྒ་ཐོགས་ཤིང་འགྲོ་
ངེས་ཡིན། ཡུལ་འདིར་མི་སྡོད་ཐག་གིས་ཆོད། བཙན་པོའི་ཤུགས་ཀྱིས་ང་བཟུང་
མཁན་ཡོད་ན་ཤོག་དང་ལྟད་མོ་བལྟ་ཟེར་ནས་ཞེ་སྡང་དྲག་པོ་མེ་ལྟར་འབར་ཞིང་།
དེའི་ཤུགས་ཀྱིས་སྡེ་བརྒྱད་ཀྱི་ཁ་ཁྲིད་ལྟ་བུའི་མཚོན་ཆའི་འཕྲུལ་འཁོར་བྱེད་གྲབ་བྱས་
འགྲོ་རྒྱུ་ལ་ཅིས་ཀྱང་ལྡོག་རྒྱུ་མེད་པའི་བློ་ཐག་བཅད་ཚེ། ཁོང་རྣམས་ནས་ཀྱང་གླགས་
མ་རྙེད་པར་བྱ་ཐབས་བྲལ་བར་ལུས། དེ་ནས་ཕ་མ་བུ་གཡོག་ཁ་ཤས་བཅས་ལམ་དུ་
ཆས། ཨ་ཕྱི་ལ་ཡང་རྒྱལ་དབང་པདྨའི་བྱིན་རླབས་ཀྱིས་མཐུས་བྱིས་པས་གསེར་སྐུ་
མགོར་བཞག་ནས་དྷ་དྷིའི་སྒྲའི་རྐྱེན་གྱིས་གསོན་འཕོ་ཐེབས་པའི་རྟགས་མཚན་ཡང་
མངོན། སྲིང་མོ་ཡང་ཕ་མ་གཉིས་ནས་ཤུལ་དུ་བཞག་རྒྱུའི་བློ་ལོག་རེ་དྲན་ཀྱང་། ལས་
དབང་དང་སྲུང་མའི་མཐུས་བཟློག་ཅིང་། ཤུལ་ལམ་རིམ་བགྲོད་ཀྱིས་མགོ་ལོག་གི་
ཡུལ། ལྕིའི་རྒྱལ་མཚན་ལུང་ཞེས་པའི་སར་སླེབས་ཚེ། ཁོ་བོའི་སྣང་བ་དང་རྨི་ལམ་
འདྲེས་པར། ཤར་ཕྱོགས་ན་སྔར་རྨ་སྨར་འཚམས་སུ་འོང་བའི་ཞུབ་ཆེན་ལྡན་པ་རྣམས།
སྔར་སྔོ་མཚོ་འགྲམ་དུ་ཡོད་པའི་གཉན་ཆེན་དང་། བཙུན་མོ་ཆེན་མོ་སྲས་མོར་བཅས་
པ་སྔར་ལས་གཟི་བརྗིད་ཆེ་ཞིང་རང་རང་གི་ཞོན་པ་རྣམས་བཅས་འཁོར་ཡང་དཔག་
ཏུ་མེད་པས་བསྐོར་ནས་སླེབས། ང་རང་ཁྱོད་ལ་སྔར་བསྒོ་བ་གང་བྱས་པ་ལྟར་ལས་
42.
，
་ །



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
མེད་ཀྱང་སྲས་མོ་འདི་ངེད་ཀྱི་ནང་དུ་ད་དུང་རེ་ཞིག་བཞུགས་སྙམས་ཡོད་ཀྱང༌།
དབྱིངས་ཀྱི་རྗེ་མོའི་བཀའ་མ་ལྕོགས་པར་མི་ཡུལ་དུ་སྐྱེ་བ་ལེན་དགོས་བྱུང་། ད་དབུས་
ཀྱི་ཕྱོགས་སུ་འགྲོ་བར་སྐྱེལ་མ་དང་། སྨོན་ལམ་ཞིག་འདེབས་པར་འོང་བ་ཡིན་ཟེར་
ཞིང་གཙོ་མོ་དེས་བུ་མོ་པང་དུ་བླང་སོང་བར། བུ་མོས་ཀྱང་ཨ་མ་ཨ་མ་ཟེར་ཞིང་
དགའ་དགའ་ལྟར་བྱེད། གཙོ་མོས་བུ་མོ་འདི་ལ་དམེ་གྲིབ་དང་བུད་མེད་རིགས་ངན་
གྱི་ལུས་གྲིབ་ཕོག་འདུག་ཟེར། ཤེལ་བུམ་ཞིག་གི་ནང་ནས་ཆུ་སྔོ་སང་ངེ་བ་ཞིག་གིས་
བུ་མོའི་ལུས་ཀུན་བཀྲུས། མོ་རང་གི་ནུ་མ་བླུད་དེ། ཕྱོགས་རྣམས་ཀུན་ནས་བཞུགས་
པ་ཡི། །རྒྱལ་བ་སྲས་དང་སློབ་མར་བཅས། །བླ་མ་ཡི་དམ་མཁའ་འགྲོ་ལྷ། །བདེན་
ཚིག་གྲུབ་པའི་དྲང་སྲོང་ཚོགས། །དམོད་པ་དྲག་སྔགས་ལྷ་ཚོགས་ཀྱི། །བདེན་མཐུ་
ནུས་པའི་རྩལ་ཤུགས་ཀྱིས། །བུ་མོ་འདི་ལ་བྱིན་རླབས་ཤིང་། །ཅིས་ཀྱང་མི་ཚུགས་རྡོ་
རྗེའི་ལུས། །སྲ་བརྟན་གཟི་བརྗིད་ལྡན་པ་དང་། །ཀུན་གྱི་ཡིད་དུ་འོང་བར་ཤོག །
ཅེས་ཟེར་ཞིང་། ཕྲེང་བ་ལྟ་བུ་ཞིག་མགུལ་དུ་བཏགས་ནས། རྗེ་མོས་གཙོས། ཀུན་གྱི་
མིག་མཆི་མ་ཕྲོམ་ཕྲོམ་བྱེད་ཅིང་རང་སར་བཞག་སོང་བར། བུ་མོས་ཀྱང་ཨ་མ་ཨ་མ་
ཟེར་ཞིང་ངུ་འདུག མི་ཡུལ་གྱི་མས་མོ་རང་ལ་འབོད་པ་རེད་བསམ་ནས། ཨ་ཨ་ཟེར་
ཞིང་པང་དུ་བླང་སོང་། དེར་ཡང་རྗེ་མོ་དེ་ཡིས། ཁམས་གསུམ་དབང་བསྒྱུར་རྡོ་རྗེ་དྲག་
མོ་རྒྱལ། །ཁྱོད་ཀྱི་མཐུ་རྩལ་སུས་ཀྱང་འགྲན་དཀའ་བར། །བུ་མོ་ཡི་ལུས་དང་འབྲལ་
མེད་འགྲོགས། །འཇིགས་སྐྱོབ་དགྲ་གདོན་ཐུལ་ལ་ལེགས་ཚོགས་སྤེལ། །ཁྱོད་ཀྱི་ས་
ལམ་གོང་དུ་འཕེལ་བར་འགྱུར། །ལོག་སྨོན་བདུད་ཀྱི་དབང་དུ་མ་བཏང་ཞིག །ཅེས་
43



མདོ་མཁྱེན་བརྩེའི་གསུང་འབུམ།
ཟེར་ཞིང་། བདུད་རྩི་དཀར་ཡོལ་གང་བླུད། ཕྲེང་བ་ཞིག་མགུལ་དུ་བསྐོན་ཞིང་།
དེར་བུད་མེད་དྲེའུ་རྟ་ཞོན་པ་དེས་རྗེ་མོའི་བཀའ་ལྡོག་ཏུ་མི་ནུས། བུ་མོ་འདི་ཡང་ཚེ་
རབས་ཀུན་ཏུ་དམ་ཚིག་གི་འབྲེལ་བས་བསྡུས་པ་ཅིས་ཀྱང་མི་འབྲལ་འགྲོགས་ཤིང་
མཐུན་རྐྱེན་བསྒྲུབ་བོ་ཟེར། དེ་ནས་དེ་ཐམས་ཅད་ཀྱི་འབྲུ་དཀར་དང་མེ་ཏོག་འཐོར།།
རྟ་བ་བརྒྱ་ཕྲག་བདུན་གྱིས་ས་མཚམས་བར་སྐྱེལ་མ་གྱིས་ཤིག་ཟེར། ཁོ་རང་རྣམས་
རྟར་ཞོན་པ་དང་ཆབ་གཅིག་གར་སོང་ཆ་མེད་དུ་ཐལ། དེ་ནས་ཤུལ་ལམ་རིམ་བགྲོད་
ཀྱིས་གསེར་ཁོག་ཏུ་སླེབས་པར། སྐྱེས་པ་བུད་མེད་མང་པོས་མཇལ་ཕྱག་བསྐོར་བ་
བྱེད་པ་མཐོང་ཡང་། སླར་འདྲི་བ་བྱས་ཚེ། མི་གཅིག་ཀྱང་མི་འདུག་པས་མི་མ་ཡིན་པ་
ཤ་སྟག་ཡིན་པ་འདྲ། རིམ་བཞིན་སྙི་ཟླ་རྫ་ཁོག་བརྒྱུད་ནས་རུ་དམ་ལྷ་ལུང་མདོ་ཟེར་
བར་སླེབས་ཤིང་དེར་བསྡད། དེའི་ཚེ་སྐྱབས་མགོན་ཐམས་ཅད་མཁྱེན་པ་ཉིད་རྫོགས་
ཆེན་དགོན་དུ་བཞུགས་པས་ངེད་ཅག་ཀུན་སྐབས་དེར་སྐུ་དྲུང་དུ་སླེབས་ཅིང་རྗེས་
འཛིན་དང་བྱིན་རླབས་སོགས་མཛད། བུ་མོ་འདི་སྤྲུལ་པའི་སྐུ་ཁྱད་པར་ཅན་ཞིག་ཡིན་
ཀྱང་། ཁྱེད་ཕ་མ་གཉིས་ཀྱི་བྱ་སྤྱོད་ཅུང་ཟད་མང་བའི་རྐྱེན་གྱིས། མོ་ལུས་སུ་གྱུར་བ་
རེད། འོན་ཀྱང་ཁོ་རང་མིང་སྲིང་གཉིས་སྤྲུལ་པ་ཕན་ཚུན་བསྡུས་པས། ད་སྤྲུལ་སྐུ་
འདིའི་སྲོག་སྲིང་མོ་འདིས་བརྟན་དགོས་པས་བུ་མོ་འདི་འཆི་བར་གྱུར་ན། སྤྲུལ་སྐུ་
འདི་ཡང་ཚེ་མི་བརྟན་ངེས་ཅན་ཡིན་གསུངས། དེ་ནས་རྫོགས་ཆེན་དཔོན་སློབ་གཉིས་
པ་པདྨ་གསང་སྔགས་བསྟན་འཛིན་དང་། རྫོགས་ཆེན་མཆོག་སྤྲུལ་རིན་པོ་ཆེ་མཇལ་
ཞིང་། དབང་དང་བྱིན་རླབས་ཞུས། སླར་ལྷ་ལུང་མདོའི་སྔོན་ཕྱོགས་རུ་དམ་ཕ་ཝང་
，
44
་
་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཞབས་ཆེན་གྱི་གནས་མདུན་དེར་རེ་ཞིག་བསྡད། ཀུན་མཁྱེན་གོང་མའི་དངོས་སློབ་བླ་
མ་འཇིགས་མེད་བློ་གསལ་འོད་ཟེར་ཞེས་པས། ངེད་ཅག་མིང་སྲིང་གཅེས་སྤྲས་ཀྱིས་
བརྩེ་བར་བསྐྱངས། དེ་ནས་ཉིན་གཅིག་ཕ་ཝང་ཞབས་ཆེན་རྩར་ངེད་ཅག་མིང་སྲིང་
གཉིས་དང་། རོགས་བཟང་པོ་ཞེས་པ་ཞིག་ཡོད་པ། ང་རང་གིས་ཡ་ཀིའི་ལམ་དེ་གང་
དུ་འགྲོ་ས་རེད་དྲིས་པ། བཟང་པོ་ནས་དབུས་ལམ་ཉི་མ་ལྷ་སར་འགྲོ་ལམ་རེད་ཟེར།
དེའི་རྐྱེན་གྱིས་ཡིད་ཤིན་ཏུ་སྐྱོ་ཞིང་། དབུས་ཕྱོགས་ཀུན་དང་ཁྱད་པར་མཆིམས་ཕུ་
དང་། བསམ་ཡས་སོགས་ཡིད་ལ་བཀྲ་ལམ་གྱིས་དྲན་པ་ཞིག་བྱུང་། དེར་གཉིད་དུ་
སོང་བའི་རྨི་ལམ་ན། མི་དཀར་རྟ་དཀར་ཅན་ཞིག་བྱུང་། ཁྱེད་ཅག་ལམ་བར་འོ་མ་
བརྒྱལ་ལམ་ཟེར། ང་རང་ནས་ཁྱོད་སུ་ཡིན་དྲིས་པ་ལ། མཆིམས་ཕུའི་གནས་བདག་
ཡིན། ཁྱེད་རང་གཉིས་འདི་གར་བཞུགས་པ་ལས། དབུས་སུ་བྱོན་ན། ཚེ་རིང་ལྗོངས་
སུ་བཞུགས་གནས་གཟིམ་ཆུང་ཡང་སྐྱིད། གོང་མའི་རྒྱལ་ཡུམ་ཡང་ཡོད། དགོས་པའི་
ཡོ་བྱད་གྱ་ནོམ་པ་ཡོད། དབོན་འོད་ཟེར་དང་། ཉེ་གནས་སྒོམ་ཆེན་པ། འབྲི་གུང་རྒྱལ་
སྲས་བཅས་བདེ་བར་བཞུགས། འདི་གར་དོན་མེད་དུ་བཞུགས་པའི་གར་ཡོང་དེར་
བྱོན་པར་ཞུ་ཟེར། ང་རང་ནས་ཀྱང་ཤིན་ཏུ་འགྲོ་འདོད་ཆེ་བ་ཞིག་བྱུང་ཕྲལ་གཉིད་སད།
ཕ་རྒན་ཡང་དེར་སླེབས་འདུག ང་རང་ནས་རང་ཅག་རྣམས་འདིར་མི་སྡོད་ལྷ་ལྡན་
ཕྱོགས་སུ་འགྲོ། དེ་གར་ང་རང་ལ་གནས་དགོན་དང་ནོར་རྫས། བུ་དང་ཆུང་མ་དཔོན་
པོ་བཅས་ཡོད་བས་རང་ཅག་ཤིན་ཏུ་སྐྱིད་པར་འོང་སྨྲས་པས། ཕ་རྒན་ཤིན་ཏུ་ཁྲོས་ཏེ།
འོ་ང་རང་ལ་ལས་དེ་ལས་མེད། ཁྱོད་སྔགས་རྒན་ཞིག་གི་སྐྱེ་བ་ཡིན་པར་འདུག བླ་



མདོ་མཁྱེན་བརྩེའི་གསུང་འབུམ།
མས་ཡང་ད་མགོ་གཡོགས་རེད་ཟེར། ང་རང་ལ་བརྡེགས་ཤིང་ཚུར་ཁྱེར་འོང་སྟེ། མ་
ཡི་པང་དུ་འཕངས། ཁོ་རང་དེ་ནུབ་སེམས་ཁོང་དུ་ཆུད་ཅིང་གནས། ཕྱིའི་ནངས་པ་སྔ་
མོར་བླ་མའི་དྲུང་དུ་ཕྱིན། ཉིད་ནས་ང་རང་མགོ་གཡོག་རེད། བུ་ཆུང་འདི་སྤྲུལ་སྐུ་ག་
ལ་ཡིན། སྔགས་རྒན་ཞིག་གི་སྐྱེ་བ་ཡིན་པ་འདྲ་ཞེས། ཁར་སང་བུ་ཆུང་གིས་བཤད་
ལུགས་རྣམས་ཞིབ་པར་ཞུས། ད་ཅུང་ཟད་ང་རང་མི་སྔོན་ངོ་ཚ་ཡང་། མི་འགྱང་བར་
རང་ཡུལ་དུ་ལོག་འགྲོ་རྒྱུ་ཡིན་ཞུས་པར། འོ་ཁར་སང་ཚེས་བཅུའི་དུས་ཆེན་ཡིན་པར་
འདུག །ད་གང་ལྟར་ཡང་དཔོན་སློབ་རིན་པོ་ཆེའི་དྲུང་དུ་སོང་ལ། དེ་ཚུལ་ཞིབ་པར་
ཞུས་གསུངས། ཕ་རྒན་ཁོ་རང་དཔོན་སློབ་སྤྲུལ་སྐུའི་དྲུང་དུ་ཕྱིན་ཏེ། སྐྱབས་མགོན་
དྲུང་དུ་གང་ཞུས་ལྟར་སྨྲས་པས། འཕྲལ་ཐུགས་རྒྱལ་བཞེངས་ཏེ། ཀུན་མཁྱེན་འཇིགས་
མེད་གླིང་པ་ཁྱོད་ལྟ་བུའི་བསོད་ཟད་ལས་ངན་སྡིག་པོ་ཆེ་དམ་ཉམས་ཞིག་ལ་འཁྲུངས་
དགོས་པ་ཅི་གཟིགས་པ་ཡིན། ཁྱོད་དེ་ལྟ་བུ་ཟེར་བ་དཀོན་མཆོག་གི་བཀའ་ཆད་འོང་།
དམ་ཅན་རྡོ་རྗེ་ལེགས་པས་སྙིང་ཁྲག་འཐུང་སོགས་བཀའ་བཀྱོན་གྱིས་ཚར་བཅད།
ཁོང་གི་མདུན་ཆས་གསོལ་སྤར་སོགས་གང་ཡོད་ཀྱིས་བརྡེག་བཙོག་མཛད། ཁོ་རང་
འཇིགས་སྐྲག་གིས་བརྒྱལ་བ་ཙམ་བྱས། ཧ་ལས་ཏེ་ཅི་ཡང་ཟེར་མ་ནུས་པར་ལུས།
ཅུང་ཟད་ཙམ་ན་བྱིན་རླབས་ཤོག་ཐུམ་གཉིས་ཐུར་མ་ཞིག་གིས་མགོར་བཅིང་སྟེ་དམ་
ཉམས་ཁྱོད་ཀྱིས་ཐུར་མའི་སྣེ་མོར་ལག་པས་ཟུང༌། བྱིན་རླབས་ལ་རེག་པ་ལྟ་ཅི་ཁ་
རླངས་ཙམ་ཡང་མ་ཕོག་པར་མ་དེའི་ལག་ཁར་སྤྲོད། ཉིན་རེ་བཞིན་སྔགས་ཤུགས་
བདུག་ལ་སྨན་སྒྲུབ་གསོལ་དུ་ཆུག ཁྱོད་ཀྱིས་དེང་ཕན་བཟུང་ལོག་པར་ལྟ་བའི་ཚིག་
46



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
དང་སྤྲུལ་སྐུ་རང་ལ་ལྡོག་དགོས་རྒྱུ་ཁ་ནས་སྨྲ་བ་ལྟ་ཅི། སེམས་ལ་དྲན་ཀྱང་དམ་
ཅན་རྡོ་རྗེ་ལེགས་པས་སྙིང་ཁྲག་ཐང་དུ་ཕོ་བར་ངེས། གསུང་བྱུང་བར་འཇིགས་སྐྲགས་
དབང་གིས་འོ་ལེགས་སོ་ད་ནི་མི་དྲན་ངོ་མ་ཡིན་ཞུས་ནས་རྗེ་བླ་མའི་མདུན་དུ་ལུས་
འདར་བཞིན་འོང་། ཉིད་ཀྱིས་ང་རང་ལ་དེ་ལྟ་བུའི་ངན་མཛད་པ་བླ་མ་སྨྱོན་པ་དེས།
ཅུང་ཟད་མ་ཡིན་ན་བསད་བྱུང་། ཞེས་གོང་གི་གསུང་ཚུལ་རྣམས་ཞུས། རྗེ་བླ་མའི་
ཐུགས་ཤིན་ཏུ་དགྱེས་ཤིང་བཞད་བགད་ཆེན་པོ་མཛད། ཁྱོད་རང་ཞེ་སྡང་ཆེ་ཞིང་རང་
དོན་ཚ་བས། ཁོ་བོས་སྨྲས་ཀྱང་རྣ་བར་མི་འགྲོ་འདུག་པས། དཔོན་སློབ་རིན་པོ་ཆེ་
གྲུབ་བརྙེས་ཀྱི་གང་ཟག་ཡིན་པས། དེའི་དྲུང་དུ་ཁྱོད་རང་ཡིད་ཆེས་ཕྱིར་མངགས་པ་
ཡིན། ཁོང་གི་བརྟུལ་ཞུགས་ཀྱིས་སྤྲུལ་སྐུའི་བར་ཆད་བཟློག་པ་རེད་པས་ད་ཤིན་ཏུ་
ལེགས། བཀའ་བཞིན་སྒྲུབ་དགོས་མ་གཏོགས་སྲུང་མའི་ཆད་པ་ཡང་འོང་ངེས་ཡིན་
གསུངས། འཕྲལ་དུ་ཁོ་རང་མར་ལོགས་ཏེ། བྱིན་རླབས་རྣམས་མ་ལ་སྤྲད། སྔར་གྱི་
མགོ་ལོག་ཕྱོགས་ཀྱི་མི་རྣམས་ཀརྫོགས་གཉིས་ཀྱི་སྲུང་མ་ལ་ཤིན་ཏུ་སྐྲག་ཕྱིར། དེ་
ནས་བཟུང་རང་ཡུལ་ལོག་རྒྱུའི་སྐད་ཆ་སོགས་གཏན་ནས་སྨྲ་མ་ནུས། དེར་རེ་ཞིག་གི་
ཚེ༑ གྲུབ་དབང་རྡོ་རྗེ་འཆང་ཆེན་པོ་ཡང་། སྡེ་དགེའི་ཕྱོགས་ལྷུན་གྲུབ་སྒང་དུ་ཕེབས།
ངེད་ཅག་རྣམས་ཀྱང་དེ་ཕྱོགས་སུ་ཕྱིན་ནས། མེ་རོང་ནང་དུ་ཞག་ཤས་བསྡད་དེ།
སྐབས་ཞིག་ང་རང་བླ་མའི་དྲུང་དུ་ཕྱིན་ནས་དེ་ག་རུ་བསྡད། སྐབས་ཤིག་ན་ཆོས་ལུང་
གདོང་ཟེར་བའི་ས་དེར་སྦྲ་གུར་ལ་བརྟེན་ནས་བཞུགས་སོང་། ང་ཡང་ཕྱིར་གུར་ཆུང་
ཞིག་གི་ནང་དུ་བསྡད་སྲིང་མོ་ལ་ཡིད་འཕྲེང་ཙམ་ལས། ཕ་མ་སོགས་ནི་ཡིད་ལ་དྲན་



མདོ་མཁྱེན་བརྩེའི་གསུང་འབུམ།
རྒྱུ་ཙམ་མ་བྱུང་
། སྐབས་དེར་ཞེ་ཆེན་རབ་འབྱམས། ཀཐོག་སི་ཏུ། མགོ་ཚ་སྤྲུལ་སྐུ་
ཟུང་བཅས་འདུས་པ་བརྒྱ་ལྷག་ཙམ་ལ། རྗེ་བླ་མས་མཛོད་བདུན། ཀློང་སྙིང་གཙོས་
མཁྱེན་བརྩེའི་བཀའ་འབུམ་ཆ་ཚང་སྙིང་ཐིག་ཡ་བཞི་སོགས་ཀྱི་དབང་ལུང་གནང་བར་
ང་རང་ཡང་དེ་གའི་གྲལ་དུ་བཞག་བྱུང༌། དེའི་ཚེ་སྐབས་རེར་ནི། བླ་མ་རྒྱལ་པོའི་ཆ་
བྱད་ཅན་དུ་མཐོང་། སྐབས་རེར་གཏེར་ཆོས་ཅན། སྐབས་རེར་ཨོ་རྒྱན་ཆེན་པོ་རྒྱན་ཆ་
ལུགས་ཡོངས་སུ་རྫོགས་པ་སྐབས་རེར་ཁྲོ་བོ་སོགས་མཐོང་སྣང་མི་འདྲ་བ་དཔག་ཏུ་
མེད་བ་བྱུང་ཡང་། དགའ་སྣང་དང་མཚར་ཉམས་ཙམ་ལས་རྣམ་པར་དག་པའི་དད་པ་
ནི་བྱིས་པའི་དབང་གིས་སྐྱེ་མ་ཤེས་འདུག དཀྱིལ་འཁོར་གྱི་འགྲམ་དེར་རྒྱུན་དུ་བུད་
མེད་སྔོན་པོ་མིག་གཅིག་པ་ཞིག་དང་། སྔགས་པ་རལ་པ་མགོར་དཀྲིས་ཡོད་པ་འཇིགས་
སུ་རུང་བ། སྐྱ་ཆས་བྱས་པའི་ཕོ་གཞོན་ཞིག་བཅས་གསུམ་གྱིས་དཀྱིལ་འཁོར་ལ་
བསྐོར་བ་རེ་བྱེད། ང་རང་ལ་བལྟ་ཞིང་སྔགས་བན་དེས། འདི་བྱིས་པའི་སྐྱོན་གྱིས་
སྨིན་མི་ནུས་མོད་ཟེར། བུད་མེད་དེས་ཨའུ་ཙི་ས་བོན་ཐེབས། སླར་སྨིན་པར་ནུས་
ཟེར། བླ་མ་ལ་ཞུས་པས། ཁྱོད་བྱིས་པས་མི་རིག་དགུ་རིག་ཡིན། གཞན་ལ་བཤད་
མི་རུང་། ཅི་རིག་ཀྱང་གཞན་ལ་གསང་དགོས་གསུངས། དེ་ནས་བཟུང་ཅི་ཡང་མ་
སྨྲས། དབང་ལུང་རྫོགས་ནས་སྟོན་འཁོར་ཀུན་གྱིས་ཚོགས་འཁོར་རྒྱ་ཆེན་པོ་ཞིག་
མཛད་སོང་། དེའི་ནུབ་ང་རང་གི་རྨི་ལམ་ན་བུད་མེད་ཤིན་ཏུ་གཟུགས་མཛེས་པ།
རིན་པོ་ཆེའི་རྒྱན་དང་། དར་གོས་སྣ་ཚོགས་པས་བརྒྱན་པ་ལྔ་བྱུང་ནས། ངེད་ཅག་ཚེ་
རིང་ལྗོངས་ནས་ཉིད་བསུ་རུ་འོང་བ་ཡིན། མིའི་བསུ་མ་ཡང་མི་རིང་བར་སླེབ་པ་ཡོད་
，



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཟེར། ཁྱོད་ཅག་རྣམས་སུ་ཡིན་སྨྲས་པས་གཅིག་གིས་ཚེ། གཅིག་གིས་རིང༌། གཅིག་
གིས་མཆེད། གཅིག་གིས་ལྔ། གཅིག་གིས་འོ་ཟེར་དེ་ནས་ཡར་ལ་ཁ་དེར་འགྲོ་གྲབ་
བྱེད་འདུག་པར། གར་འགྲོ་སྨྲས་པས། ནི་གུ་མ་ཡི་དྲུང་དུའོ། །ཞེས་ཟེར་ཞིང་ཐལ་
ལོ༑ ༑རྗེ་ཐམས་ཅད་མཁྱེན་པས་སྔར་ལོ་ནས། མགོ་ལོག་ཕྱོགས་ཀྱི་ཕ་མའི་མིང་འདི་
སྐད་ཟེར་བ་ལ་བུ་ཆུང་ཞིག་འདུག་པ་ཀུན་མཁྱེན་ཆེན་པོའི་ཡང་སྲིད་ཡིན་ནམ་སྙམ་
ཡང་། ཡིན་མིན་དེ་གནས་ལྷ་དང་བླ་མ་ཆོས་སྐྱོང་བཅས་ཀྱིས་ཐུགས་ཐག་ཆོད་པར་
མཛོད་ཅིག་ཅེས། འབྲི་གུང་པ་དང་ཚེ་རིང་ལྗོངས་ཀྱི་དབོན་འོད་ཟེར་བཅས་ལ། ཁོང་
གི་གྲྭ་པ་ཆོས་ལྡན་ཞེས་པ་རོགས་ཟུང་བཅས་ལྷ་ལྡན་དུ་བརྫངས་ཤིང་། གསང་ཚུལ་
གྱིས་གསུང་ཤོག་ཞིབ་པར་ཡང་མཛད་ཡོད་སྐད་རེད། སྐབས་དེར་ཆོས་ལུང་གདོང་
ནས་སྐྱབས་མགོན་སྡེ་དགེར་ཕེབས་སོང་། ང་རང་དང་དབོན་དམ་ཆོས་གཙོས་གྲྭ་
འཁོར་ཁ་ཤས་རང་མལ་དུ་བསྡད། ལྷུན་གྲུབ་སྒང་དུ་སྐྱོབས་རྗེ་བཞུགས་གནས་ཕོ་
བྲང་རི་ཁྲོད་ཀྱི་མལ་དུ་གསར་བསྐྲུན་བྱེད་ཀྱིན་འདུག སྐབས་ཞིག་ན་དེ་གའི་ཉེ་
འདབས་ལྷ་ལུང་ཁུག་ཞེས་པར། སྡེ་དགེའི་སྒར་ཆེན་སླེབས། རྗེ་བླ་མ་ཡང་དེ་དང་
ལྷན་ཆགས་ཕེབས་འདུག །སྡེ་དགེ་ནས་ཀྱང་ལྷ་ལྡན་དུ་ས་སྐྱ་གོང་མ་འཇམ་མགོན་
དབང་སྡུད་སྙིང་པོ་དང་རྗེ་བཙུན་ཨ་ནེ་དྲུང་བཅས་ཀྱི་དྲུང་དུ་སྤྲུལ་སྐུ་ཡིན་མིན་ཐུགས་
རྟོགས་ཞུས་པར་མངགས་པའི་བང་ཆེན་ཀྱང་མར་འཁོར། འབྲི་གུང་ནས་ཀྱང་།
མགྲོན་གཉེར་ཆེ་གྲས་དཔོན་སློབ་ཆ་ཤས་ང་རང་བསུ་བར་སླེབས། ས་སྐྱ་གོང་མ་
གཙོས། བོད་ཀྱི་ལྷ་དང་བླ་མ་ཀུན་ནས་ཀུན་མཁྱེན་འཇིགས་མེད་གླིང་པའི་སྤྲུལ་སྐུའི་



. མདོ་མཁྱེན་བརྩེའི་གསུང་འབུམ།. ་
.
་
མཚན་གྱི་ཅོད་པན་བྱིས་པ་བདག་ལ་གནང་འདུག གསང་བདག་དཔའ་བོ་མི་ཡི་རྫུར་
ཞུགས་པ། །འཇིགས་བྲལ་ཕྱོགས་ལས་རྣམ་རྒྱལ་མིའི་སེངྒེ། །དངོས་པོར་འགྲོ་བའི་
བསོད་ནམས་དམན་གྱུར་ཡང་། །བྱིན་གྱིས་བརླབས་པའི་མཚན་གྱི་ཅོད་པན་འདི། །
གོང་མའི་ཡོན་ཏན་ལ་གཞལ་སྐལ་པ་ལྡན། །འོན་ཀྱང་བདག་འདྲ་རྨོངས་པ་གཞན་
དབང་ཅན། །མཁྱེན་གཉིས་ཡེ་ཤེས་ནོར་གྱིས་རབ་སྤངས་ཤིང་། །བསྐྱེད་རྫོགས་ཟབ་
མོའི་གནད་ལ་ཆེར་མ་སྦྱངས། །བསྟན་དང་འགྲོ་བའི་ཁུར་ཆེན་ཐེག་བློ་ཡིས།. །དད་
གཤིན་དཀོར་གྱིས་ལང་ཚོ་ཆུད་གསན་ནས། །རྣམ་གཡེངས་མི་ཚེ་སྟོང་ཟད་བྱེད་འདི་
ལས། །ཀུ་སུ་ལུ་པ་མུ་ཏོའི་བརྟུལ་ཞུགས་འཛིན། །གསང་ཚུལ་རིམ་པ་གཉིས་ཀྱི་ལམ་
ལ་སྦྱངས། །གྲོང་མཐའ་མཚོ་གླིང་བྲག་སྐྱིབས་མ་ངེས་པར། །གཏད་མེད་རྒྱ་ཡན་ཞིག་
པོ་ཁྲལ་མ་ཁྲོལ། །གང་བྱུང་དེས་ཆོག་ཅན་ཞིག་ཡིན་ན་ཨང་། །སྙམ་ཡང་ལས་དབང་
དྲག་པོའི་མཐུས་སྤྱོད་དོ། །དེ་ནས་ལྷ་ལུང་ཁུག་ཏུ་སྡེ་དགེ་མ་ཡུམ་སྲས་ལྷན་རྒྱས་ཀྱི་
དྲུང་དུ་ཁྲིད། རྗེ་བླ་མ་ཡང་བཞུགས་འདུག་པར། ལྷན་རྒྱས་དྲུང་དུ་འབྲི་གུང་པ་དང་།
ཀཿཐོག་ཞེ་རྫོགས་བཅས་ཀྱི་མགྲོན་གཉེར་རྣམས་འདུས་ནས། སྐུ་གསུང་ཐུགས་རྟེན་
སོགས་ངོས་འཛིན་བྱེད་དགོས་བྱས་པར། མོ་སྟོན་ཕག་མགོའི་ལོ་རྒྱུས་ལྟར་མཆོག་
དམན་ཀུན་གྱིས་ཡིད་ཆེས་ཀྱི་གནས་སུ་གྱུར། དེ་ནས་སྡེ་དགེའི་གཙོར་དགོན་ཁག་
རྣམས་ནས་ཁྲི་སྟོན་སོགས་རྒྱ་ཆེར་མཛད། འབྲི་གུང་པ་ནས་ཞུ་ནན་གྱིས་ངོ་མ་ལྡོག་པ་
དང༌། སྐྱབས་མགོན་རིན་པོ་ཆེ་ཡང་། དབུས་ཕྱོགས་ནས་ཕུག་ཐག་ཆོད་དགོས་ཕྱིར།
ལྷ་ལྡན་འཕྲལ་དུ་འགྲོ་རྒྱུའི་སྟ་གོན་མཛད། སྡེ་དགེ་ལྷ་ལུང་ཁུག་ཏུ་བཞུགས་རིང་ལ།



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ .
ཡར་ཐེག་རྒྱུ་དཀྲིགས་ཆོད་གནང་། སྐྱབས་མགོན་ཐམས་ཅད་མཁྱེན་པས་དབང་དང་
བྱིན་རླབས་ཐུགས་གཏད་ཀྱིས་མཐའ་བརྒྱན་པའི་བཀའ་དྲིན་ཐོབ། སྡེ་དགེ་དཔོན་མོ་
ནས་ ཀྱང་ཀུན་མཁྱེན་གོང་མ་དང་ ཡོན་ མཆོད་འབྲེལ་ཟབ་ཆེ་བའི་ཆོས་ དེམ་ ལ་
གཟིགས་ནས། འཇིག་རྟེན་ལུགས་ཀྱི་བརྩེ་གཟིགས་ཡོ་བྱད་མཐུན་རྐྱེན་སྐྱེལ་མ་
སོགས་བླ་ན་མེད་པ་མཛད། ང་རང་ཡང་འགྲོ་བའི་དུས་ལ་བབ་ཚེ། རྗེ་བླ་མ་དང་སོ་
སོར་བྲལ་བ་ནི་སྙིང་འགས་པ་ལྟ་བུའི་སྡུག་བསྔལ་གྱིས་ནོན་ཞིང་། སྐུ་ལ་འཐམས་
ཤིང་བསྡད་པས་དབོན་འཇིགས་བྱང་གིས་ཤུགས་ཀྱིས་སོ་སོར་ཕྲལ་ཞིང་རྟ་ལ་བསྐྱོན་
ནས་འོང་བའི་རྗེས་ཁ་དར་གྱི་ཡུག་ཡུག་མཛད་དེ་ཕྱིར་ལན་གསུམ་འཁོར་ཚེ་སྔར་གྱི་
བུད་མེད་ལྔ་པོ་དེ་བྱུང་ནས། སྤྲུལ་པའི་སྐུ་ཐུགས་སུན་པར་མ་གནང་། སླར་ཁམས་སུ་
ཕེབ་དུས་རིག་འཛིན་ཆེན་པོ་དང་མཇལ་བར་ངེས། ད་ལན་ཅིས་ཀྱང་ལྷ་ལྡན་ཕྱོགས་
སུ་བྱོན་ན་ལེགས་ཟེར་ཞིང་བྲོ་གར་བྱེད། དེ་དག་ལ་ཅུང་ཟད་ཡེངས་ཤོར་བའི་བར་
དེར། རྒྱང་རིང་པོ་ཞིག་ཏུ་སླེབས་འདུག སྲིང་མོ་ཡང་དེ་གར་འདུག་པས། ཨ་བུ་སྤྲུལ་
སྐུ་ཁྱོད་ཅི་ལ་ངུ་བ་ཡིན། དེ་རིང་ལས་སྐྱིད་པ་མི་འོང་རང་ཡུལ་སླེབས་རྒྱུ་རེད་ཟེར།
དེ་ནུབ་ཀྱི་གནས་ཁང་དུ་སླེབས། ཞག་གཅིག་དེར་བླ་མ་དྲན་ཞིང་རང་གི་སྣང་བ་སྐྱོ་
ལྷང་ལྷང་འདུག་པ་རྨི་ལམ་ན་བུད་མེད་སྔོན་མོ་གོས་གཡང་ཤམ་གྱོན་པ་ཞིག་བྱུང་
ནས། བུ་ཁྱོད་ཀྱིས་སྡུག་བསྔལ་མ་བྱེད་ཅིག གསོལ་བ་བཏབ་ན་བླ་མ་རང་དང་འབྲེལ་
བ་མེད། ལུང་བསྟན་རྡོ་རྗེའི་དུས་ནས་སྨོན་ལམ་འབྲེལ། ཤེས་ན་སངས་རྒྱས་གཉིས་
པ་དང་ངོ་བོ་གཅིག་པ་འདི་ཀ་རང་ཟེར། བལྟས་པས་སྔས་འགོ་དེར་བླ་མ་རང་
-
51



མདོ་མཁྱེན་བརྩེའི་གསུང་འབུམ།
བཞུགས་འདུག་པས། འོ་ང་རང་འདི་གར་སླེབས་ཡོད་དོ་གསུངས། སྣང་བ་དགའ་ཡ་
ལེར་སོང་ནས་དེའི་ངང་ནས་གཉིད་སད། དེ་ནས་ལམ་རིམ་བཞིན་བགྲོད་དེ་འབྲི་ཆུའི་
མཁར་གསར་མདོའི་གྲུ་ཐོག་ནས་ཕ་རིར་བགྲོད། སྐྱེལ་མོ་རྣམས་ཀྱང་ཕྱིར་ལོག རང་
ཅག་ཀུན་ཞག་ཤས་ནས་རྩེ་ཁོག་ཞེས་པའི་ཕ་དམ་པའི་སྒྲུབ་ཕུག་དེ་རུ་སླེབས། དབོན་
འཇིགས་མེད་བྱང་ཆུབ་ཞེས་པ་ང་རང་གི་སློབ་དཔོན་ཡིན་པ་ཁོང་གིས་སྒྲུབ་ཕུག་ནང་
དུ་ཁྱེར་ནས། སྒྲུབ་ཆུ་རེད་ཟེར་བའི་ཆུ་ཞིག་གིས་ང་རང་ལ་ལུས་ཀུན་ཁྲུས་བྱས། དེ་
ནས་ཡར་དུམ་བུ་གཅིག་འོང་ནས་བསྡད་སོང་བ། དེའི་ནུབ་རྨི་ལམ་ལ་བླ་མ་མདོག་
ནག་ལ་གཟི་བརྗིད་ཆེ་བ་རས་ཁའི་སྨད་ཤམ་ཅན། གཟན་དཀར་མནབས་པ་གལ་ཏ་
དཀར་པོ་ཞིག་ཕྲག་པར་བཀལ། སྦ་མཁར་ཚིགས་གསུམ་དང་རྫ་མའི་བུམ་པ་ཕྱག་ན་
བསྣམས་པ་ཞིག་གིས། བྱིས་པ་ཆུང་ངུ་ཁྱོད་རང་སྔོན་ནས་ང་དང་ལས་ཀྱི་འབྲེལ། ད་
ཀིའི་བྲག་ཕུག་ནང་གི་སྒྲུབ་ཆུ་དེ་ལས་བྱིན་རླབས་འདི་ཆེ་བ་ཡོད་ཟེར། རྫ་མའི་བུམ་
པའི་ནང་གི་ཆུ་དེ། ང་རང་གི་སྤྱི་བོ་དང་ལྕེ་ཐོག་ཏུ་བླུགས་ཁོ་རང་གི་ཞལ་དུ་གསོལ་
ནས་ང་རང་གི་ལུས་ཀུན་ལ་ཞལ་ཁྲུས་གཏོར་སོང་བས་དང་པོ་ལུས་སྦྲིད་ཆིལ་ཆིལ།
སླར་ལུས་སེམས་ལ་བདེ་བ་ཁྱད་པར་ཅན་སྐྱེས། དེ་ནས་གར་སོང་ཆ་མེད་དུ་ཐལ་
ལོ༑ ༑བདུད་ཀྱི་བར་ཆད་ནི་མཐུ་ཆེ་བས། ཕ་ཚང་གཡོག་མོ་བདུད་རིགས་སུ་གཏོགས་
པ་ཞིག་ཡོད་དེས་སྲིང་མོ་ཆུང་ངུ་ལ་ཐོ་མཚམས་པར་གྱུར་ཡང་། སྲུང་མའི་མཐུས་
བཟློག་ཅིང་རྟ་ཞིག་ཚབས་སུ་སོང་ངོ༌། །དེ་ནས་ཤུལ་ལམ་རིམ་བགྲོད་ཀྱིས་ཟླ་ཤས་
ནས། རྒྱལ་བ་འབྲི་གུང་པའི་གདན་ས་ཡང་རི་སྒར་ཞེས་པར་སླེབ། དེར་ཞབས་དྲུང་
52.



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
རིན་པོ་ཆེ་དང་རྒྱལ་སྲས་རྣམ་གཉིས་དང་མཇལ། འབྲི་གུང་བས་ཁྲི་སྟོན་སོགས་
མཛད། དེའི་སྐབས་ཤིག་ཏུ་རྨི་ལམ་ན་བུད་མེད་དབུས་ཆས་ཅན་རྒྱན་ཆ་ཤིན་ཏུ་
ལེགས་པ་ལག་གཡས་ན་སྦ་ལྕག་ཐོགས་ཤིང་། གཡོན་པས་ཐོད་པ་འོ་མས་བཀང་བ་
ཐོགས་པ་ཞིག་བྱུང༌། རྗེ་འཇིག་རྟེན་མགོན་པོའི་དྲུང་ནས་རང་ཅག་དམ་ཚིག་འབྲེལ།
ཆོས་རྒྱལ་ཕུན་ཚོགས་དུས་སུ་ཞབས་ཏོག་བསྒྲུབས། ཁྱོད་དོན་ལ་ཧེ་རུ་ཀདཔལ་ཏེ། །མ་
དག་གདུལ་བྱའི་སྣང་ངོ་རུ། །གནམ་ལྕགས་མེ་འབར་རིགས་ཀྱི་སྲས། །ཆོས་རྒྱལ་
ཕུན་ཚོགས་ཉིད་དུ་བྱོན། །ཞེས་ཟེར་ཞིང་ཐོད་ནང་གི་འོ་མ་དེ་ཅུང་ཟད་ང་རང་ལ་བླུད་
པའི་སྣང་བ་བྱུང་། དེར་ཞག་ཆ་ཤས་ནས་འབྲི་གུང་ཞབས་དྲུང་རྣམ་གཉིས་དང་། ང་
རང་བཅས་ཡང་རི་སྒར་ནས་ཐེག ཕོ་བྲང་རྫོང་གསར་དུ་གདན་འཇགས། ང་རང་
གནས་ཁང་རྒྱལ་བྱེད་ཚལ་ཞེས་པའི་གཟིམ་ཆུང་དུ་བྱས། འབྲི་གུང་ཞབས་དྲུང་རིན་པོ་
ཆེ་ཉིད་ཀུན་མཁྱེན་འཇིགས་མེད་གླིང་པའི་ཆོས་བདག་སློབ་བུ་ཀུན་གྱི་མཆོག་གྱུར་
ཞིང་སྨྱོན་སྦས་པའི་རྣལ་འབྱོར་གྱི་རིགས་སྲས་ཡིན་པ་དང་། རྒྱལ་སྲས་རིན་པོ་ཆེ་ཉིད་
ཀྱང་འབྲི་གུང་རིན་ཆེན་ཕུན་ཚོགས་ཀྱི་དུས་སུ་སྐྱུ་རའི་གདུང་བརྒྱུད་མ་ཉམས་པའི་
རིགས་སྲས་འཁྲུལ་མེད་ཆོས་རྒྱལ་ཕུན་ཚོགས་དང་། ཡབ་ཉིད་སླར་ཡང་སྲས་སུ་
འཁྲུངས་པ། དབུར་སྨྱོན་ཆོས་ཀྱི་གྲགས་པ། དེའི་ཡང་སྲིད་དོན་གྲུབ་ཆོས་རྒྱལ། དེའི་
ཡང་སྲིད་དཀོན་མཆོག་ཆོས་ཀྱི་ཉི་མ། དེའི་ཡང་སྲིད་འཇིགས་མེད་གླིང་པའི་སྲས་སུ་
འཁྲུངས་ཕྱིར། སྐྱེ་སྲིད་མང་པོའི་བར་དུ་ཆོས་ཀྱི་འབྲེལ་ཟབ་དང་། ཡབ་སྲས་ཀྱི་སྐྱེ་བ་
ཡང་ལན་གསུམ་ཙམ་དུ་གྱུར་པས། མ་འདྲིས་པའི་མཛའ་བཤེས་ཀྱི་བརྩེ་སྐྱོང་དཔག་
53



མདོ་མཁྱེན་བརྩེའི་གསུང་འབུམ། །
ཏུ་མེད་པ་དང་། འབྲི་གུང་ཕྱག་མཛོད་ཆེན་མོ་ཡང་། ཀུན་མཁྱེན་འབྲི་གུང་དུ་ཕེབས་
དུས་གྲྭ་བ་ནང་གྲྭ་བ་ཞིག་ཡིན་པར། ཁྱོད་གནོད་སྦྱིན་གྱི་སྤྲུལ་པས་བསྡུས་པ་ཞིག་ཡིན་
པ༑ ཕྱིའི་འབྲི་གུང་པའི་བསྟན་སྲིད་ཁྱོད་ཀྱི་ལག་ཁར་འབྱོར་དུས་ཞིག་ཡོད་པས་དེ་
དུས་ང་ཡི་སྲས་དང་ཡང་སྲིད་ཀྱང་འདི་གར་སླེབས་འོང་བས་དེ་ཚེ་མཐུན་རྐྱེན་ཞབས་
ཏོག་གང་འགྲུབ་གྱིས་དང་། སྐྱེ་ཀུན་རྗེས་སུ་བཟུང་བར་ངེས་ཞེས་བཀའ་ཡོད་པའི་
དོན་གྱིས་བྱིས་པ་བདག་ལ་ཡང་གོས་དང་། ཡོ་བྱད་བརྩེ་སྐྱོང་སོགས་དཔག་ཏུ་མེད་པ་
མཛད། སྲིང་མོ་དང་ཕ་མ་རྣམས་ལའང་། གནས་ཡོ་བྱད་འཚོ་ཆས་སོགས་འབད་མེད་
དུ་བྱུང་ངོ་། །སྐབས་ཞིག་ཚེ་རིང་ལྗོངས་ནས་དབོན་པོ་འོད་ཟེར་མཐའ་ཡས་དང་།
རྒྱལ་ཡུམ་སྒྲོན་དཀར་ཡུམ་སྲས་སོགས་འབྲི་གུང་དུ་བྱོན། ཀུན་མཁྱེན་ཆེན་པོའི་རྟེན་
དང་མཆོད་ཆ་སྐུ་ཆས་སོགས་གནང་ཞིང་དང་པོར་ངོས་འཛིན་ཐུབ་མིན་གྱི་ཉམས་ཚོད་
ཡང་མཛད་བྱུང་བར། ང་རང་ནས་ཀྱང་ཞུ་ལུགས་གོང་ཡང་ཁོང་རྣམས་ཐུགས་ཡིད་
ཤིན་ཏུ་ཆེས་སོང་། དེ་ནས་སྔར་ལྷུན་གྲུབ་སྒང་དུ་རྗེ་བླ་མའི་བྱིན་རླབས་རྟེན་འབྲེལ་གྱི་
མཚོན། ཡི་གེ་ཀ་ཁ་ཙམ་བསླབས་ཡོད་པ་སྐབས་འདིར་དབོན་པོ་འོད་ཟེར་ཉིད་ཀྱིས་
འཇམ་དཔལ་མཚན་བརྗོད་ཅིག་རྟེན་འབྲེལ་ཡིན་གསུངས་ནས་བསླབས། དེ་ནས་
བཟུང་དབོན་འཇིགས་མེད་བྱང་ཆུབ་ཉིད་ཡི་གེ་བསླབ་པའི་སློབ་དཔོན་བྱས། ལོ་རེ་
བཞིན་ཟླ་བ་གཉིས་པ་ནམ་ཡོང་དུས་སུ། འབྲི་གུང་པ་སྐྱབས་མགོན་རྣམ་གཉིས་
གཙོས་སྟོན་འཁོར་ལྷན་རྒྱས། སྔོན་འབྲི་གུང་གདུང་འཛིན་གྱི་ཚེ་གདན་ས་ཆེན་པོ་ལྷ་
རྩེ་ཕོ་བྲང་ཞེས་པ་དེར་བྱོན་ནས། སོས་གཏོར་ཞེས་པའི་དུས་མཆོད་འཛུག་སྲོལ་ཡོད་
་
54
54
.
.



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
པ་ལྟར་དེར་བྱོན། ང་རང་ཡང་དེ་གའི་གཟིམ་ཆུང་ཀ་བཞིའི་ནང་ཞེས་པར་བསྡད། དེ་
གའི་སྟེང་དུ་རྒྱ་མཐོང་ཆེ་བ་ཞིག་ཡོད་པ། ཉིན་གཅིག་དེ་ག་ནས། མི་ལུས་མགོ་དགུ་བྱ་
རོག་གི་དབུ་དང་བཅས་ཁོག་སྨད་སྦྲུལ་མཇུག་ཅན་མིག་སྟོང་ལྡན་པ་ཞིག་གིས་བལྟས་
འདུག་པས། ང་རང་གཅིག་པུ་ལས་མེད་པས་དང་པོ་འཇིགས་སྣང་ཆེར་བྱུང་། དེ་ནས་
མི་དེས། པདྨ་ཀ་རའི་སྤྲུལ་བསྒྱུར་ཡིན་སྲིད་ན། །ཁྱོད་དང་ང་ཉིད་རྡོ་རྗེའི་ཐ་ཚིག་
འབྲེལ། །ཡར་སྟོད་ཤམ་པོ་གངས་ཀྱི་ར་བ་རུ། །ལས་སྨོན་དག་པའི་མཚམས་སྦྱོར་མི་
དྲན་ནམ། །འཇིགས་མེད་གླིང་པར་སྤྲུལ་པ་གཅིག་བསྡུས་ཚེ། །བཀའ་ལྟར་ཐེག་
མཆོག་གླིང་དུ་བྱོན་གྱུར་ན། །ཐོས་བསམ་ཡོན་ཏན་དབྱར་སྐྱེས་ཆབ་དང་མཚུངས། །
གནས་འདིར་ངལ་བའི་རྒྱུ་ལས་འཕྱང་མོ་ཉུག །འོན་ཀྱང་སྔོན་སྨོན་ལས་ཀྱི་འབྲས་བུ་
ཀུན། །ཚོགས་ཤིང་དུས་ལ་བབ་ཚེ་ལྷག་པར་མངོན། །ཞེས་ཟེར་ཞིང་མི་སྣང་བར་གྱུར་
ཏོ༑ ༑སྐབས་དེ་དང་ལྷན་ཅིག་དབོན་འོད་ཟེར་བྱོན་བྱུང་བར། ཁྱོད་ཀྱིས་ནམ་མཁའ་
ལ་གཟིགས་ནས་གང་བྱེད་གཟིགས་སྣང་འདྲ་བྱུང་ངམ་གསུང་། ང་རང་གིས་ལོ་རྒྱུས་
ཞུས་པས། རང་རེའི་བསྟན་སྲུང་གཟའ་མཆོག་ཆེན་པོའི་ཞལ་གཟིགས་པར་འདུག
ཐུགས་བདེན་ཀུན་མཁྱེན་དམ་པ་དེ་ཉིད་ཀྱིས། ངའི་སྐྱེ་བ་མི་འབྱུང་བའི་ངེས་པ་མེད།
གཙང་ཐེག་མཆོག་གླིང་གྲྭ་ས་ལ་འཇུག་དགོས། རྩོད་པ་དང་བྲལ་བ་ཞིག་འོང་གསུང་
བའི་ཞལ་ཆེམས་ཡོད་པ། ང་རང་གིས་སྨྲས་ཀྱང་། འབྲི་གུང་པ་དང་ཁམས་པ་རྣམས་
དབང་ཆེ་བས་ཐོག་ཁེལ་བ་མི་འོང་བ་འདྲ། ད་གང་དྲག་གསུང་ནས་སྤྱན་ཆབ་མཛད་།
ང་རང་ཕྱག་ཏུ་བླངས་ནས་དབུ་ཐོག་ཏུ་བཞག ཁྱོད་ལ་འཁྲུལ་པ་མི་འདུག ང་ཡི་བླ་མ་
55



མདོ་མཁྱེན་བརྩེའི་གསུང་འབུམ།
ཀུན་མཁྱེན་ཆོས་ཀྱི་རྒྱལ་པོ་མཁྱེན་གསུངས། དེ་ནས་དར་ཅིག་སོང་བ་ན། དབོན་
འཇིགས་མེད་བྱང་ཆུབ་སླེབས་བྱུང་བར། དབོན་པོ་ལགས་གང་རེད་ཟེར། ཧ་ལམ་
ཙམ་གསུང་སོང་། སྤྲུལ་སྐུ་དེ་ཡི་ཁ་ལ་ཉན་རྒྱུ་མེད། ལྷ་མཐོང་འདྲེ་མཐོང་ཤ་སྟག་
བཤད་ཀྱིན་འདུག་ཟེར། ང་རང་བརྡུང་གྲབ་བྱེད། དབོན་པོ་འཇིགས་མེད་ལགས།
དེ་ལྟར་མ་གནང་ཅིག བྱིས་པའི་རྩེད་མོ་བྱེད་པ་ནི་མ་རེད། ད་རུང་རྫུན་ནི་བཤད་ཤེས་
མི་འོང་། དངོས་གནས་ཡིན་འདུག་ཀྱང་ཁྱེད་རང་རྣམས་ཀྱི་ཐུགས་ལ་མ་བབ་ན་རང་
གར་བཞག་ཆོག་གསུངས་ཤིང་ཅུང་ཟད་ཐུགས་མི་དགའ་བའི་ཉམས་མཛད། འཇིགས་
མེད་ནས་ངས་ཅི་ཡང་མི་ཟེར་ཐུགས་ལ་མ་ཕོག སྤྲུལ་སྐུའི་གསུང་རྒྱུ་མང་ན་སྐུ་ཚེ་ལ་
གནོད་བསམ་པ་ལགས་ཟེར། དེའི་ཕྱིའི་ཞག་ཆ་ཤས་མཚམས་ཞིག་ན། དབོན་པོ་འོད་
ཟེར་ང་རང་གཅིག་པུར་གནས་སྐབས་ཞིག་བྱོན་ཞིང་། ད་གཞན་དབང་ཆེ་བས་གཙང་
ཐེག་མཆོག་གླིང་དུ་བྱོན་རྒྱུར་མི་འགྲུབ་འདུག ཀུན་མཁྱེན་དེ་ཉིད་ཀྱི་ཞལ་ཆེམས་ཐོག་
ལ་མ་སོང་བས་ཉིད་ཀྱི་སྐུ་ཚེ་ལ་བར་ཆད་སོགས་མེད་མོད་གལ་སྲིད་ཡོད་པར་གྱུར་ཚེ་
སྐུ་གླུད་དུ་ང་རང་འགྲོ་བར་ཤོག་ཅིག གཟིགས་སྣང་སོགས་ཅི་བྱུང་ཡང་གཞན་ལ་
གསུངས་མི་དགོས། ཡིད་ཆེས་པ་ཡང་མི་འདྲ། ཉིད་ཀྱི་སྐུ་དྲུང་དུ་གནས་མཁན་རྣམས་
ཧ་ཅང་གདུག་རྩུབ་ཆེ་བར་འདུག འབྲི་གུང་དུ་བཞུགས་རྒྱུ་འདི་ཡང་བཞུགས་གནས་
དང་ན་བཟའ་སྐུ་ཆས་སོགས་ཀྱི་དོན་ལེགས་ཀྱང་། སྐུ་ཡོན་དང་ཕྱི་ནང་གསང་གསུམ་
གྱི་དོན་ཆེན་པོ་ཞིག་མེད་པ་འདྲ་གསུངས་ནས། སྤྱན་ཆབ་ཁྲོམ་མེར་གྱིས་བྱུང་། ཕུར་
པ་ཞིག་ཕྱག་ཏུ་བསྣམས་འདུག་པ་ངོ་རང་གི་སྐེད་པར་དྲངས་ནས་འདི་མངའ་བདག་
56་་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཉང་གི་གཏེར་བྱོན། ་ཀུན་མཁྱེན་ཆོས་ཀྱི་རྒྱལ་པོ་དེའི་མགུལ་ཕུར་འཁྲུལ་མེད་ཡིན་
པས་ཉིད་ཀྱི་སྐུ་ལུས་དང་མི་འབྲལ་བར་མཛོད་གསུངས། ང་རང་བྱིས་པར་སོང་བས་
ཕུར་པ་ལ་དགའ་སྣང་དཔག་ཏུ་མེད་པ་བྱུང༌། རྗེས་སུ་དབོན་འཇིགས་མེད་ལ་ཡང་
ཕུར་པ་རྗེ་བླ་མ་གོང་མའི་མགུལ་ཕུར་ཡིན་པས། སྤྲུལ་སྐུའི་སྐུ་དང་འབྲལ་མེད་མཛད་
དགོས། ཐུབ་པ་གྲོང་ཁྱེར་མ་འདི་ཐུགས་དམ་གྱི་རྟེན་ཁྱད་པར་ཅན་ཡིན་པས། གང་དུ་
བབས་ཀྱང་གདན་དྲོངས་ལ་གཟིམ་ཆུང་དུ་བཞག་དགོས་གསུངས། ཁྱོད་རང་ནས་
རྒྱུན་དུ་མ་མགོན་ལྕམ་དྲལ་བསྐང་གསོལ་འབུལ་དགོས་སོགས་ཞལ་བཀོད་མང་དུ་
གནང་། དེ་དག་གི་སྐབས་རྣམས་སུ་སྲིང་མོ་ཆུང་ངུ་ནས་དབོན་པོ་འོད་ཟེར་དང་།
རྒྱལ་ཡུམ་རྣམ་གཉིས་ལ་ཤིན་ཏུ་དགའ་ཞིང་། སྔོན་གྱི་གཏམ་སྣ་ཚོགས་ཀྱང་དྲིས་པས།
རྒྱལ་ཡུམ་ཡང་ཤིན་ཏུ་འཕྲེང་ཞིང་དབོན་འོད་ཟེར་ནས། སྐྱབས་རྗེ་དམ་པ་དེ་ཉིད་
ཀྱིས། སྤྲུལ་པ་སྣ་ཚོགས་སྟོན་གསུངས་པ་དང་། ཁོང་ཕྱག་ཆེན་རིག་འཛིན་གྱི་སར་
གཤེགས་པའི་ཞལ་བཞེས་ཡོད་ཅིང༌། སྣ་ཚོགས་སྤྲུལ་པ་དུ་མར་བྱུང་བའི་བུ་མོ་འདི་
ཡང་། གསང་བ་གསུམ་གྱི་རྣམ་རོལ་ཞིག་ཡིན་པ་གདོན་མི་ཟ་བས། ལན་གཅིག་རྒྱལ་
ཡུམ་གྱི་དྲུང་དུ་བཞག་ན་ལེགས་མོད་གསུང་ཡང་། ཕ་མ་གཉིས་ནས་བུ་ཡང་སྤྲུལ་སྐུ་
བྱས། བུ་མོ་ཡང་ཉིད་རྣམ་གཉིས་ལ་ཕུལ་ཚེ། ང་རང་གཉིས་རང་ཡུལ་དུ་ལོག་དུས་
སེམས་ངལ་ཆེ་བས་མི་ནུས་འདུག་ཞུས། ཁོང་རྣམ་གཉིས་ཡང་ཚེ་རིང་ལྗོངས་སུ་ཕྱིར་
ཕེབས་ཁར་ང་རང་མིང་སྲིང་ལ་ཐུགས་ཤིན་ཏུ་འཕྲེང་བཞིན་བཞུད་སོང་། དེར་སོས་
གཏོར་ཆེན་པོའི་འཆམས་སོགས་མཇལ་ཚར་ནས་སྐྱབས་མགོན་རྣམ་གཉིས་གཙོས་



མདོ་མཁྱེན་བརྩེའི་གསུང་འབུམ།
འཁོར་བཅས་འབྲི་གུང་ཡང་རི་སྒར་དུ་ཕེབས། དེར་བཀའ་བརྒྱད་སྒྲུབ་ཆེན་སོགས་
དུས་མཆོད་ཆེན་མོ་བཙུགས། ཉིན་གཅིག་ན། ང་རང་གནོད་སྦྱིན་ཁང་དུ་མཇལ་སར་
ཕྱིན་ཚེ། སྐུ་གསོབ་ཀྱི་དྲུང་དེར། གྲྭ་པ་གཟི་བརྗིད་ཅན་ཞིག་ལངས་ཏེ་འདུག་པ། ང་
རང་ནས་ཕྱག་མཛོད་ཆེན་པོ་ཡིན་སྙམས་པ་བྱུང༌། ཁྱེད་ཡུལ་འདིར་བཞུགས་ན་
ལེགས་ཀྱང་བར་ཆད་ཤིན་ཏུ་མང་། བསམ་ཡས་མཆིམས་ཕུ་ནས་ཨོ་རྒྱན་རྗེའི་བཀའ་
ལུང་དུས་ལ་བབ་ན་འདི་ག་རང་བཞུགས་པས་ཀྱང་མི་འོང་། འོན་ཀྱང་ལོ་ཤས་མ་
བཞུགས་མཐུས་བྲལ་རེད་པས། དེ་བར་ངེད་རང་རྣམས་ནས་ཞབས་ཏོག་ཅི་འགྲུབ་
བྱེད་ནས་གནས་སོ། །དགེ་བསྙེན་ཆེན་མོ་དང་། སོག་རྭ་བཙན་རྒོད་འབར་བ་གཉིས་
གདུག་རྩུབ་ཤིན་ཏུ་ཆེ་ཡང་། ཉིད་དང་སྔོན་ནས་ཐ་ཚིག་འབྲེལ་བས། མཐུན་རྐྱེན་ལས་
འགལ་རྐྱེན་བྱེད་པ་གཏན་ནས་མི་འདྲའོ། །ཞེས་ཟེར་ཞིང་མི་སྣང་བར་གྱུར་ཏོ། །དེ་
རྗེས་དུས་མཆོད་སོགས་རྫོགས། སྔར་སྲོལ་ལྟར་སྟོན་འཁོར་ཀུན་རྫོང་གསར་ཕོ་བྲང་
རང་གནས་སུ་ཕེབས་ནས་བཞུགས། ང་རང་ཡང་ཡི་གེ་བསླབས་ཤིང་། བྱིས་པའི་
བརྟུལ་ཞུགས་ངོམས་བཞིན་བསྡད། སྐབས་འགར་མཚན་མོའི་རྨི་ལམ་དུ་རྒོད་ཐང་
དཀར་གཉིས་དང་མཉམ་དུ་ནམ་མཁའ་ལ་འཕུར་ནས་ཞིང་ཁམས་མི་འདྲ་བ་མང་པོ་
དང་ཡུལ་མི་འདྲ་བ་མང་པོར་ཉུལ་ཞིང་དེ་ནས་གཟུགས་མི་འདྲ་བ་དུ་མ་མཐོང་ཡང་།
བྱིས་པའི་དབང་གིས་ཉམས་སྣང་ཙམ་མ་བྱུང་། དེ་ནས་ལོ་གཅིག་ཙམ་སོང་བ་ན། ཕ་
མ་དང་སྲིང་མོ་བཅས་རང་ཡུལ་དུ་ལོག་པར་ཆས། འབྲི་གུང་རྒྱལ་སྲས་རིན་པོ་ཆེ་དང།
ཕྱག་མཛོད་གཉིས་ནས་སྤྲུལ་སྐུའི་ལྕམ་སྲིང་ཆུང་ངུ་འདི། བྱིས་པ་གཞན་དང་མི་འདྲ་
， 58



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ་ཀ༽
བའི་ཁྱད་པར་ཅན་ཞིག་འདུག་ཕྱིར་འདི་གར་བཞག་ན། རྗེས་སུ་རྗེ་བཙུན་མ་ཞིག་
འོང་ལས་ཆེ་ཟེར་ཡང་དབོན་འཇིགས་མེད་བྱང་ཆུབ་དང་། ཕ་རྒན་གཉིས་ཀྱི་བློར་མ་
བབ་ནས་ཐོག་ཏུ་མ་ཁེལ། ང་རང་ཡང་སྲིང་མོ་ལ་ཡིད་འཕྲེང་ཡང་བྱ་ཐབས་བྲལ། ཕ་
མ་གཉིས་འགྲོ་བ་ལ་ནི་བློ་སུན་ཙམ་ཡང་མ་བྱུང་བར། ཁོ་རང་རྣམས་ལམ་དུ་ཞུགས་
སོང་ངོ༌། །དེའི་ལོ་ཕྱི་མ་ཟླ་བ་དང་པོའི་སྐབས་སུ་འབྲི་གུང་ཞབས་དྲུང་རིན་པོ་ཆེས་
དྲང་སྲོང་ལོཀྟི་པ་ལའི་སྐུ་མཚམས་གྲོལ་ནས། རྒྱལ་སྲས་རིན་པོ་ཆེས་གཙོར་གྱུར།
ངེད་ཅག་ཉུང་ཤས་ཙམ་ལ་ལྷ་དེའི་དབང་དང་རིག་གཏད་ཁྱད་པར་ཅན་ཞིག་གནང་
སོང་བས། ང་རང་གི་ནུབ་མོར་རྨི་ལམ་ན་ཡུལ་ལྗོན་ཤིང་སྣ་ཚོགས་སྐྱེས་ཤིང་། བྲག་
རི་མཐོ་ལ་སྨན་ལྗོངས་ཉམས་དགའ་བའི་དབུས་སུ་བྲག་རི་རིན་པོ་ཆེ་སྤུངས་པ་ལྟ་བུ་
ཞིག་གི་རྐེད་བར། བྲག་ཕུག་ཞིག་གི་ནང་དུ་སླེབས་པས། དེ་ན་དྲང་སྲོང་རྒན་པོ་རས་
དཀར་གྱི་གཟན་དང་ཤམ་ཐབས་གསོལ་བ། དབུ་སྐྲ་ཐོར་ཚུགས་དུང་ལྟར་དཀར་བ།།
སྙན་གཉིས་སུ་དུང་གི་ཨ་ལུང་གིས་བརྒྱན་ཞིང་། ཕྱག་ན་ལུང་ཐང་ཕྲེང་བ་བསྣམས་པ་
ཞིག་དང་མཇལ། ང་རང་ཉམས་སད་པ་ལྟ་བུའི་དད་པ་བླ་ལྷག་ཏུ་སྐྱེས། དྲང་སྲོང་ཆོས་
ཀྱི་རྒྱལ་པོ་ཁྱེད་དང་མཇལ་བ་ངོ་མཚར་ཆེ་ཞེས་ཞུས་པས། དྲང་སྲོང་གི་ཞལ་ནས། འོ་
ལེགས་འོང་བུ་ཁྱོད་སྐལ་པ་བཟང་ང་ཉིད་སྟོན་པ་དངོས་མ་ཡིན་ཀྱང་། ཕྲིན་ལས་ཀྱི་ཕོ་
ཉ་དྲི་མེད་འོད་ཟེར་རོ། །དངོས་དང་མཇལ་བའི་སྐལ་པ་ད་དུང་དུས་ལ་མ་བབ་ཀྱང་།
ང་དང་འཕྲད་ཚེ་ཁྱད་པར་མེད། ཁྱོད་ལ་བདུད་ཀྱི་བར་ཆད་དང་། སྨོན་ལམ་ལོག་པའི་
དམ་སྲིའི་གནོད་པ་ཡོད་པ། ངས་བཟློག་པ་ཡིན་གསུངས། གནས་འདི་གང་ལགས་



མདོ་མཁྱེན་བརྩེའི་གསུང་འབུམ།་་་
ཞུས་པས། རྡོ་རྗེ་རིའི་བྲག་སྐྱིབས་སོ་གསུངས། ཕྱག་ཐལ་མོ་བརྡབ་ཅིང་བཀའ་བསྒོ་
དང༌། ཕྱག་སྤྱི་བོར་བཞག་ནས་བྱིན་རླབས་མཛད། སྤྱི་བླུགས་ནང་གི་བདུད་རྩི་ཞིག་
བླུད། ཤེལ་དཀར་གྱི་ཕྲེང་བ་ཆུང་ངུ་ཞིག་སྐེ་ལ་བསྐོན་ནས། སླར་དུས་ལ་མ་བབ་བར་
འགྲོ་བའི་བློ་ལ་མི་ཆུད་པས་བྱིས་པའི་བརྟུལ་ཞུགས་འཆང་བར་གྱིས། ཞེས་གསུང་
ཞིང་། ང་རང་གི་སྙིང་ཁར་བསྡིགས་འཛུབས་ཞིག་གཏད་བྱུང་བས་ང་རང་མལ་དུ་རྨིས་
སད། དེ་ནས་སློབ་སྦྱོང་ཕྲན་བུས་ལོ་ཤས་དུས་འདའ། ས་སྦྲུལ་ལོར་འབྲི་གུང་པའི་
ཡང་རི་སྒར་དུ་བཀའ་ཆོས་ཆེན་མོ་འཚོགས། ཟླ་གཅིག་གི་བར་ཐོ་རངས་ནམ་བྱུང་གི་
དུས་སུ་ནཱ་རོ་ཆོས་དྲུག་གི་ཁྲིད་གནང་འདུག་པར། ང་རང་ཆོས་གྲལ་དུ་ཡོད་པ་ཉམས་
དང་རྨི་ལམ་མ་ངེས་པར། ཞབས་དྲུང་གི་བཞུགས་ཁྲིའི་སྟེང་དེར། དབང་ཕྱུག་མི་ལ་
རས་པ། སྐུ་མདོག་ཅུང་ཟད་སྔོ་ཞིང་རས་དཀར་གྱི་ན་བཟའ་དང་། སྒོམ་ཐག་གསོལ་
བ་ཞིག་གིས་མགུར་དབྱངས་ལྷང་ལྷང་མཛད་འདུག་པས། སྔོན་མ་རྣམས་མ་ཐོས་ཤིང་།
སྐབས་ཤིག་ཏུ། བུ་ཕྱག་རྒྱ་ཆེན་པོ་སྒོམ་འདོད་ན། །སེམས་ཉིད་ནམ་མཁའ་ལྟ་བུ་ལ། །ཡེ་
ཤེས་ཀྱི་ཉི་མ་ཤར་བའི་ཚེ། །གཟུང་འཛིན་ན་བུན་ཡལ་ནས་འགྲོ། །རྣམ་རྟོག་ན་བུན་
འཚུབས་པ་དེ། །བྱུང་ཡང་ནམ་མཁའ་རང་ལས་བྱུང༌། །གྲོལ་ཡང་སེམས་ཉིད་ནམ་
མཁའི་ཀློང་། །རྣལ་འབྱོར་བཞི་ཡི་རིམ་པ་ལ། །བགྲོད་ཚུལ་རྣམ་པ་གསུམ་ཡོད་
ཀྱང་། །དབང་རབ་ཆོས་ཉིད་དོན་རྟོགས་པ། །བྱ་རྒོད་ནམ་འཕང་གཅོད་དང་
མཚུངས། །ཨ་ཧཱུྃ་འབར་འཛག་གི་གཏུམ་མོ་དང་། །དགའ་བཞི་ཡེ་ཤེས་གྱི་ཐབས་
ལམ་ཟུངས། །རྣལ་འབྱོར་པ་ཡི་ལམ་གྱི་གྲོགས། །ནི་གུ་མ་ཡི་ཁྱད་ཆོས་ཏེ། །སོ་སོའི་



༽
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽་
སྐྱེ་བོའི་གོལ་སའོ། །དགེ་སྡིག་རོ་མཉམ་གྱི་བརྟུལ་ཞུགས་དང་། །རང་དོན་ཡས་བོར་
གྱི་འགྲོ་དོན་གཉིས། །ཧེ་རུ་ཀ་ཡི་ཁྱད་ཆོས་ཏེ། །སོ་སྐྱེ་འགའ་ཞིག་འཁྲུལ་པའི་ལམ། །
གསུམ་པའི་དབང་གི་ངོ་སྤྲོད་དང་། །ཡི་དམ་ལྷ་ཡི་ཞལ་གཟིགས་གཉིས། །ལས་སྐལ་
ལྡན་པའི་ཁྱད་ཆོས་ཏེ། །ལོག་ལྟ་ཅན་རྣམས་དམྱལ་བའི་རྒྱུ། །བུ་ཟླ་འོད་གཞོན་ནུའི་
སྐྱེ་སྲིད་འདི། །རང་འདོད་ཀྱི་འཁྲི་བ་ཆོད་གྱུར་ན། །གཞན་དོན་བླ་མེད་སྤྱོད་པ་ལ། །
ཐེ་ཚོམ་མི་དགོས་པ་ཡི་བཀའ། །བཀའ་བརྒྱུད་བླ་མའི་བྱིན་རླབས་ཀྱིས། །ཕྱག་རྒྱ་
ཆེན་པོའི་ལམ་མཐར་ཕྱིན། །རྫོགས་པ་ཆེན་པོའི་དོན་རྟོགས་ནས། །སྣང་བ་བཞི་ཡི་
ཉམས་ལེན་མཐར། །འཇའ་ལུས་འོད་སྐུར་གྲོལ་བར་ཤོག །ཅེས་གསུངས་པ་དང་
ལྷན་ཅིག་ཉམས་སད། དར་གཅིག་ནས་ཚོགས་གྲོལ། ཀུན་གྱིས་དེ་རིང་གཟིམ་ཆུང་
ནང་དུ་སྔར་དང་མི་འདྲ་བའི་དྲི་བཟང་པོས་ཁྱབ་འདུག་པ་ཅི་ཡིན་ཟེར། ལ་ལས་བླ་
མའི་བྱིན་རླབས་རེད་ཟེར། ལ་ལས་མཆོད་དཔོན་ཆེན་མོས་སྤོས་དྲི་ལེགས་པོ་ཞིག་
སྦྱར་ཡོད་པ་འདྲའོ་ཟེར། སྐབས་དེར་ང་རང་ཡང་དགེ་ཚུལ་གྱི་སྡོམ་པ་བླངས། གནས་
དེར་མངའ་རིས་ཁམས་དབུས་གཙང་གསུམ་གྱི་འདུས་པ་སྟོང་ཕྲག་ཙམ་འདུག །སྔ་
དྲོའི་དུས་སུ་ཐམས་ཅད་ལ་སྐྱབས་མགོན་ཞབས་དྲུང་རིན་པོ་ཆེས། དམ་ཆོས་བསྟན་
གཉིས་དང་དགོངས་གཅིག་གི་བཀླག་ལུང་གནང་ཞིང་། ཕྱི་དྲོའི་ཆ་ཁམས་ཉི་རྫོང་ཁྲི་
བ་རིན་པོ་ཆེས་རྒྱལ་ཚབ་མཛད་ནས། ཚིག་དོན་རྣམས་བཀྲོལ་ནས་དོན་ཁྲིད་མཛད་
པ༑ ང་རང་གིས་ཀུན་བློར་འཇགས་ནས་དགོང་མོ་ཕར་བཤད་ནུས་པ་ཤ་སྟག་བྱུང་།
ཁྲི་པ་ནས་ཡང་སྲིད་འདི་ད་དུང་སྐུ་ན་ཆུང་བས་ཀློག་ཆེར་མི་མཁྱེན། བློར་འཛིན་ཡང་
61



མདོ་མཁྱེན་བརྩེའི་གསུང་འབུམ།
ཉིན་རེ་ཤོག་ལྡེབ་ཙམ་ལས་མི་ནུས་པ་འདུག་ཀྱང་། དོན་ང་རང་གིས་གང་བཤད་ཀུན་
སྤར་བཏབ་པ་ལྟར་འདུག་པ། འདི་གང་ཡིན་ཚིག་ལས་དོན་ལ་མཁས་པ་ཞིག་འོང་བ་
འདྲ་གསུངས། དེའི་དུས་སུ་དབོན་འཇིགས་བྱང་སྐྱབས་རྗེས་ཁམས་སུ་མར་འོང་
དགོས་བཀའ་ཕེབས་ནས། དེའི་ཚབས་སུ་དབོན་ཉི་མ་རྒྱལ་མཚན་ཟེར་བ་ཞིག་འོངས་
ཡོད་པ་དང་། བོད་པའི་སློབ་དཔོན་ཞིག་ཀྱང་ཡོད་པས། ཁོང་གཉིས་ནས་སྤྲུལ་སྐུ་
འདི་གཡོ་སྒྱུ་ཤིན་ཏུ་ཆེ་བས་ཡི་གེ་སོགས་མི་ཤེས་ཚུལ་བྱེད་པ་འདྲ་ཟེར། རྒྱལ་སྲས་
རིན་པོ་ཆེ་དང་ཕྱག་མཛོད་སོགས་ལའང་ཞུས་སོང་བས། ཞབས་དྲུང་རིན་པོ་ཆེས་གང་
ལྟར་ཡང་ཁོ་རང་དུས་བབ་ཞིག་ལ་མ་ཐོན་བར། རང་བབ་སྔ་རྒྱུན་ལྟར་གྱིས་ཤིག་
གསུངས། དེ་ནས་རྫོང་གསར་ལ་ཕེབས། སྟོད་ལུང་མཚུར་ཕུ་རྒྱལ་ཚབས་རིན་པོ་ཆེ་
ཡང་ཕེབས་བྱུང་བས། འབྲི་གུང་སྐྱབས་མགོན་རྣམ་གཉིས་གཙོས། ངེད་ཅག་འདུས་
པ་ཉི་ཤུ་ཙམ་ལ་གཡུ་ཐོག་པའི་སྙིང་ཐིག་གི་གཙོས་བཀའ་འབུམ་ཆ་ཚང་། ཀརྨ་ཞྭ་ནག་
པའི་གསུང་འབུམ་སྐོར། མགོན་པོ་ཏྲག་ཤད་དབང་ལུང་། སྒམ་པོའི་གསུང་འབུམ་
བཅས་གནང་། ཉི་རྫོང་ཁྲི་པ་ནས་ཀྱང་། མགོན་པོ་བེར་ནག་སྟག་ཞོན། གཞན་ཡང་
ཆོས་སྐྱོང་སྐོར་ཁ་ཤས་ཀྱི་དབང་ལུང་གནང་། འབྲི་གུང་ཞབས་དྲུང་རིན་པོ་ཆེ་ནས་རྗེ་
རཏྟའི་བཀའ་འབུམ་ཆ་ཚང་། གཤིན་རྗེ་ཚེ་བདག་ལྕགས་འདྲ་ལྕགས་སྡིག ཁྲོ་ཆུ་དུག་
སྡོང་སོགས་གཤིན་རྗེའི་སྐོར་ཆ་ཚང་གི་དབང་ལུང་། འབྲི་གུང་བསྟན་སྲུང་ཡོངས་
རྫོགས་ཀྱི་དབང་ལུང་རྣམས་གནང་། མཚུར་ཕུའི་རྒྱལ་ཚབས་རིན་པོ་ཆེས་སྐབས་
ཤིག་ན། མདང་ང་རང་ལ་རྨི་ལམ་ཞིག་བྱུང་བས་མཁྱེན་བརྩེའི་ཡང་སྲིད་འདི་ལ་དེ་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽་།
རིང་འཇམ་དཔལ་དཀར་པོའི་དབང་ཞིག་དགོས་འདུག་པ་འབྲི་གུང་ཞབས་དྲུང་ཉིད་
ཀྱིས་མཛད་པར་ཞུ། སང་ལྷ་མོ་དབྱངས་ཅན་མའི་དབང་ཞིག་ང་རང་གིས་བྱེད་
གསུངས་ནས་དེ་གཉིས་གནང་། སླར་དེ་གཉིས་ཀྱི་བདུན་མཚམས་རེ་འདུག་དགོས་
གསུངས། དེ་ནས་རྒྱལ་ཚབས་རིན་པོ་ཆེ་ཡང་གདན་ས་ལ་ཕེབས་སོང་། དེའི་སྔ་ལོ་
ཞིག་ལ་ཀོང་པོ་རྩེ་ལེ་སྣ་ཚོགས་རང་གྲོལ་སྤྲུལ་སྐུ་ཡང་འབྲི་གུང་རྫོང་དུ་ཕེབས། དེའི་
མདུན་ནས་ཕུར་བ་རྒྱུད་ལུགས། རྩེ་ལེའི་བཀའ་འབུམ། ལྷ་བཙུན་ནམ་མཁའ་འཇིགས་
མེད་བཀའ་འབུམ། མཁྱེན་བརྩེའི་བཀའ་འབུམ་ཁ་ཤས་བཅས་ཀྱི་དབང་ལུང་ནོད།
མ་མགོན་གཡུལ་མདོས་ཚད་ལྡན་ཞིག་ཀྱང་མཛད། གོང་མའི་ཆོས་དམ་ལ་གཟིགས་
པས་ང་རང་ལ་སྟོན་འཁོར་ཀུན་ནས་བརྩེ་སྐྱོང་རྒྱ་ཆེར་མཛད། ཁོང་གིས་ང་རང་ཀུན་
མཁྱེན་ཆེན་པོའི་རིགས་སྲས་དང་ཡང་སྲིད་རྣམ་གཉིས་དང་ལན་ཅིག་མཇལ་ནས།
སྨོན་ལམ་རྣམ་པར་དག་པ་ཞིག་འདེབས་སུ་འོང་བ་ཡིན། ཚེ་འདིའི་ལས་འཕྲོ་དེ་ག་
ཙམ་ལས་བློ་ལྷག་ལུས་པ་མེད་གསུངས། སྐབས་དེར་འབྲི་གུང་ཕྱག་མཛོད་དང་། ངེད་
རང་བཅས་གཞོ་སྟོད་ཏི་གྲོ་མཇལ་བ་དང༌། སྨན་ཆུར་ཁྲུས་སོགས་ཀྱི་དོན་ལ་སོང་།
སྐྱབས་མགོན་རྣམ་གཉིས་འབྲི་གུང་མཐིལ་ཞེས་སྐྱོབ་པ་འཇིག་རྟེན་མགོན་པོའི་གདན་
ས་མ་དགོན་ཆེ་བར་བྱོན། ངེད་རང་གཉིས་སྨན་ཆུར་ཞག་བདུན་ཙམ་བསྡད་ནས།
སླར་ང་རང་གཙོས་ཆ་ཤས་གནས་མཇལ་ལ་ཕྱིན། ཨོ་རྒྱན་ཆོས་ཀྱི་རྒྱལ་པོའི་རྫུ་
འཕྲུལ་གྱི་བཀོད་པ་རྣམ་མཐོང་བས་མོས་གུས་མཆི་མ་འཁྲུགས་པ་ཙམ་བྱུང་།
འཚོགས་ཁང་ཆེན་མོར་སླེབས་པའི་དུས་སུ་རོགས་དགེ་སློབ་གྲྭ་པ་ཐམས་ཅད་རྐང་



མདོ་མཁྱེན་བརྩེའི་གསུང་འབུམ།
ཐང་གི་ངལ་དུབ་ཀྱིས་རྐྱེན་བྱས་ངལ་བསོ་སར་གཉིད་དུ་སོང་། ང་རང་ནང་དུ་ཕྱིན་
པའི་སྒོ་འགྲམ་དེར། མི་དམར་པོ་རལ་པ་དམར་སེར་ཐུར་དུ་ཉིལ་བ་བེར་གོས་ཅན་
ཞིག་གིས། ཁྱོད་བྱོན་པ་ལེགས་ཨོ་རྒྱན་ཡབ་ཡུམ་འདིར་བཞུགས་ནས་བདུད་རྩི་སྨན་
གྱི་སྒྲུབ་པ་མཛད་བའི་དུས་གཏེར་དུ་སྦས་པའི་ཟབ་གསང་རྒྱ་མཚོའི་སྐོར་དང་། ཤེལ་
དཀར་གྱི་མཆོད་རྟེན། སྐུ་ཚབ་ང་འདྲ་མ། དམ་རྫས་ཨ་ཐམ་མ་བཅས། གནས་འདིར་
སྦས་པ་དེ་ག་གཏེར་ནས་མ་བཞེས་བར་ང་རང་འདི་གར་འབྲལ་མེད་སྡོད་དགོས་པ་
ཡོད་ཟེར། ང་རང་ཁྲིད་དེ་འཚོགས་ཁང་གི་སྦུག་ཏུ་སོང་བར་འཇའ་ཚོན་གྱིས་ཁྱིལ་
ལེར་འདུག གུ་རུ་ཡབ་ཡུམ་གྱི་ཕྱག་རྗེས། གསང་སྤྱོད་ཀྱི་གནས་བདུད་རྩི་སྨན་གྱི་
བསྒྲུབ་པའི་དཀྱིལ་འཁོར། རྡོ་རྗེ་ཕག་མོ་རང་བྱོན་ཤེལ་གྱི་ཀ་བ། གཏེར་སྒོ་གསུམ་
ཙམ་ལཉྩ་དང་བརྡ་ཡིག་དཔག་ཏུ་མེད་པ་རང་བྱོན་སོགས་བསྟན། གུ་རུ་ཡབ་ཡུམ་གྱི་
བྱང་སེམས་རིལ་བུ་ཡིན་ཟེར་བའི་རིལ་བུ་དཀར་དམར་གྱི་འོད་ཆགས་པ་ཞིག་བྲག་
ལྟེབ་ཅིག་ནས་བླངས་ཏེ། ང་རང་གི་ལྕེ་ཐོག་ཏུ་བཞག བྲག་ཆུ་སྙིམ་པ་གང་ཡང་ཁར་
བླུགས་སོང་བ་དེའི་རྐྱེན་གྱིས་རིལ་བུ་དེ་ཞུ་སྟེ་ཁོང་དུ་སོང་བར་ལུས་སེམས་ལ་བདེ་བ་
ཁྱད་པར་ཅན་སྐྱེས་ཤིང་ཞག་ཆ་ཤས་བར་ང་རང་གི་ལུས་ལ་སྨན་སྤོས་ཀྱི་དྲི་ཐུལ་ལེ་བ་ ་
བྱུང༌། དེ་ནས་རོགས་རྣམས་ཀྱང་གཉིད་སད། ང་རང་གར་སོང་ཆ་མེད་ཀྱི་ཁོ་རང་
རྣམས་སྔངས་སྐྲག་གིས་འབོད་ཀྱིན་འདུག་པས་མི་དེ་ཡང་གར་སོང་ཆ་མེད་དུ་གྱུར།
ང་རང་སྡོད་གནས་དེ་བྲག་ཕུག་གཏིང་རིང་བ་མུན་པ་ནག་ཁྱིལ་ལེ་བ་འདུག་པས། ང་ .
རང་ཅུང་ཟད་སྐྲག་ཅིང་གཞན་གང་ཡང་བྱེད་རྒྱུ་མ་རྙེད་པ། ཨུ་རྒྱན་ཆེན་པོ་མཁྱེན། རྡོ་
ར
，
64



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
བླ་བསོད་ནམས་བསྟན་འཛིན་མཁྱེན། ཟེར་གིན་བསྡད་པས། གཉིད་དུ་སོང་བ་ལྟ་
བུའི་སྣང་བ་ལ་རྗེ་བཙུན་ཆོས་ཀྱི་རྒྱལ་པོ་དེ་ཉིད་གུ་རུ་པདྨ་སམ་བྷ་ཝའི་ཆ་བྱད་ཅན་
མདུན་དེར་བྱོན་ནས། དེ་རིང་ཡར་ངོའི་ཚེས་བཅུ་ལ། བུ་ཁྱོད་གནས་འདིར་སླེབས་པ་
ལེགས། །མཁའ་འགྲོའི་ཚོགས་ཁང་ཆེན་མོ་འདི། །དཔལ་རི་རིག་འཛིན་ཞིང་དང་
མཚུངས། །མཚོ་རྒྱལ་གྲུབ་པ་ཐོབ་པའི་གནས། །ཏི་གྲོ་ཁྲ་མོ་བྲག་དཀར་འདི། །སྒྲུབ་
གནས་གཞན་ལས་ཁྱད་པར་འཕགས། །མ་འོངས་གནས་གཞན་བྱིན་ཉམས་ཚེ། །
གནས་འདིའི་ཡོན་ཏན་ལྷག་པར་མངོན། །ཤཱཀྱའི་བསྟན་པ་མ་རྫོགས་པར། །བྱིན་
རླབས་དངོས་གྲུབ་ཉམས་མི་འགྱུར། །ཁྱོད་ཀྱི་ད་ལྟའི་སྐྱེ་བ་འདི། །གཏེར་སྟོན་སྐྱེ་བ་
བཅོ་ལྔ་པ། །རྟེན་འབྲེལ་རབ་གྱུར་འཕགས་ཡུལ་གྱི། །མནྡ་ར་བའི་བརྣགས་པའི་
ཆོས། །ཡེ་ཤེས་མཁའ་འགྲོས་བརྡས་བསྒྱུར་ཏེ། །དགོངས་གཏེར་ནམ་མཁའ་མཛོད་
ལ་དབང་། །འབྲིང་ན་གནས་འདིའི་ས་གཏེར་འབྱེད། །མཚོ་རྒྱལ་གསང་ཆོས་དག་ལ་
དབང་། །ཅུང་ཟད་དུས་ལ་མ་བབ་སྙམ། །ཐ་ན་ང་ཡི་ཞལ་མཐོང་ཞིང་། །དག་སྣང་
ཆོས་སྐལ་ཕྲན་བུ་ཡིས། །སོ་གསུམ་ལོ་ནས་རང་གནས་འོང་། །སྐྱེ་དགུའི་བསོད་
ནམས་དམན་པ་དང་། །བདུད་སྤྲུལ་དམར་རྒྱན་ཁྲོམ་སྐྱིད་མའི། །སྨོན་ལམ་ལོག་པའི་
རྐྱེན་དབང་གིས། །སྐྱོ་སུན་བར་ཆད་རླུང་ལྟར་འཚུབས། །ཁྱོད་དང་ལྷ་ལྕམ་སྤྲུལ་པའི་
སྐུ། །མངའ་བདག་སྨོན་ལམ་མཐུ་བཙན་ཞིང་། །དངོས་མེད་བདེན་པའི་ཤུགས་ཆེ་ན། །ཚེ་
ཆོས་བདུད་ཀྱི་གཡུལ་ལས་རྒྱལ། །ཕྱོགས་མེད་གདུལ་བྱའི་རེ་སྐོངས་ཤིང་། །ཚེ་མཐར་
སྐལ་ལྡན་གདུལ་བྱ་གྲོལ། །བཅུ་ཕྲག་བརྒྱད་མཐར་དགུ་ཡིས་བསྲིང་། །པདྨའི་རིང་



]
，
.
， ་ མདོ་མཁྱེན་བརྩེའི་གསུང་འབུམ།
ལུགས་མ་ནོར་བའི། །བསྟན་པ་མཐའ་ནས་རྒྱས་པར་ཤོག །ཅེས་གསུངས་པ། ང་རང་
གིས་གཏེར་ཞེས་པ་དེ། ཅི་ལགས་ཞུས་པ། ཨ་ཙ་མ་ད་དུང་བྱིས་པ་རང་དུ་འདུག །
བགྲང་བྱ་བཅོ་ལྔའི་དུས་སུ་གསལ། །ཉེར་ལྔའི་དུས་སུ་ལྷག་པར་མངོན། །རེ་ཞིག་
བར་དུ་བརྡ་ཐིམ་རྒྱ ཞེས་གསུངས་ནས། ཕྱག་སྤྱི་བོར་བཞག་སྟེ། གུ་རུ་དེ་བ་ཌཱ་ཀི་ནཱི།
ཨ་ལ་ལ་སིདྡྷི་ཕ་ལ་ཧོ༔ ཞེས་གསུངས་པ་དང་། ཆབས་གཅིག་མི་སྣང་བར་གྱུར་ཏོ། །
རོགས་རྣམས་ཀྱིས་ཀྱང་། སྣང་གསལ་དང་ལྕེ་ལྡེ་སྦར་བ་སོགས་ཐོག་ནས་ནང་དུ་
སླེབས། གཅིག་གིས་ཡང་སྲིད་རིན་པོ་ཆེ་འདིར་བཞུགས་འདུག་ཟེར། དགེ་རྒན་ནས་
ཁྱེད་ཀྱིས་ངེད་ཅག་ལ་དེ་ལྟར་སྔངས་སྐྲག་སློང་བ་ཅི་ཡིན་ཟེར་ཞིང་བརྡེག་གྲབས་བྱེད།
ཀོང་པོ་དགེ་སློང་རྡོ་རྗེ་ཀློང་གསལ་ཟེར་བ་ཞིག་ཡོད་པ་དེས། ཁོ་རང་མཁའ་འགྲོའི་
ཚོགས་ཁང་ནང་དུ་བྱོན་ནས་བཞུགས་པ་དེ་ལེགས། དེ་ལྟར་མ་ཟེར་ཅིག ཁྱེད་ཁམས་
པ་འདི་ཡིས་ཅི་ཡང་མི་ཤེས་པར་འདུག་ཟེར། དེ་ནས་ཁོང་རྣམས་ཀྱིས་དེ་གར་ཕྱག་
མཆོད་དང་། མཎྜལ་རྣམས་བྱས། ཕྱིར་ཐོན་ནས་རིམ་བཞིན་གནས་རྣམས་མཇལ་
གྱིན་འོང་བའི་བར་སྐབས་ཤིག་ན། དུར་ཁྲོད་ཤིན་ཏུ་འཇིགས་རུང་ཞིག་ཡོད་པ་དེར་
སླེབས། རོ་ཡང་གསུམ་ཙམ་འདུག་པ་ལ། དགེ་སློང་ནས་འོ་འདི་ཤིན་ཏུ་ལེགས་རོ་
འདི་དངོས་གྲུབ་ཡིན་ནོ་ཟེར། རང་ནས་སྙིང་རྗེ་ཤས་མི་བཟོད་པ་ཞིག་སྐྱེས། དགེ་
སློང་གིས་ཀུ་སུ་ལུའི་ཚོགས་གསོག་ཤིག་བཏང་སོང་། དེ་ནས་བཟུང་རོ་དེ་རྣམས་
མཐོང་པས་རྐྱེན་བྱས། ནམ་འཆི་ཆ་མེད་ཀྱི་བློ་དགོང་མོ་རེ་བཞིན་མི་རྟག་པ་དུང་དུང་
རེ་སྐྱེས་པ་བྱུང་། སླར་སྨན་ཆུ་ཁར་ཕྱག་མཛོད་དྲུང་དུ་སླེབས། ： ཞག་གཉིས་གསུམ་
1:
་
་ 66



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ནས་ཐེག་ཏེ་འབྲི་གུང་མཐིལ་དུ་སོང་སྐྱབས་མགོན་རྣམ་གཉིས་དང་མཇལ། དེ་གའི་
རྟེན་གྱི་གཙོ་བོ་གསེར་ཁང་ཆོས་རྗེ་ཞེས་པ། སྐྱོབས་པ་འཇིག་རྟེན་མགོན་པོའི་འདྲ་སྐུ་
གསུང་ལན་བདུན་འབྱོན་པའི་བྱིན་རླབས་ཅན་དང་། མགོན་ཁང་དུ་ཨ་ཕྱིའི་འདྲ་སྐུ་
གསུང་འབྱོན་མ་འབྲི་གུང་པའི་བདེ་སྡུག་གི་རྣམ་འགྱུར་སྣ་ཚོགས་སྟོན་པ་ཞིག་དང་།
གསེར་ཟངས་ཀྱི་དག་པ་བྲིའི་ཆགས་ཚུལ། རྟེན་དབུ་ར་ཆེན་པོའི་གཙོར་གྱུར་པའི་
འབྲི་གུང་པའི་ནང་རྟེན་རྣམས་མཇལ། གཡས་ཕྱོགས་དེར་བརྟན་འཇགས་མཐིལ་
ཞེས་པའི་དུར་ཁྲོད་ཞིག་ཡོད་པ་དེར་བྱོན་ནས་མཁའ་འགྲོའི་ཚོགས་འཁོར་མཛད།
རྒོད་དཔག་ཏུ་མེད་པ་བྱུང་བ་དེའི་ནང་ན་ཐང་སྨུག་ཞིག་གིས་ངོ་མཚར་བའི་རྣམ་འགྱུར་
མང་པོ་ཡང་བསྟན་སོང་། དེ་ནས་ཡང་རིའི་མཚམས་པ་རྣམས་ལ་དབང་ལྔ་བཅུ་པ་
དང༌། ཉང་གཏེར་དྲག་དམར་གྱི་སྐོར་རྣམས་ཀྱི་དབང་ལུང་གསུངས་ནས། སླར་རང་
གནས་རྫོང་གསར་དུ་ཕེབས། ལྕགས་ཕོ་རྟའི་ལོ་ལ་ཡང་རི་སྒར་དུ་བཀའ་བརྒྱད་བདེ་
གཤེགས་འདུས་པའི་དབང་ལུང་ཆ་ཚང་། ཁམས་པ་ཆ་ཤས་ལ་བཀའ་བརྒྱུད་གསེར་
ཕྲེང་གི་རྣམ་ཐར་གྱི་ལུང་། རྒྱལ་སྲས་རིན་པོ་ཆེས་ཀློང་སྙིང་དབང་ལུང་། ནི་གུ་ཆོས་
དྲུག་གི་དབང་ལུང་གནང་བ་ཡང་ཐོབ། དེ་གའི་སྟོན་དགུན་མཚམས་སུ་ཚེ་རིང་ལྗོངས་
ནས་བསུ་མ་བྱུང་ལྟར། རྫོང་གསར་ནས་རིམ་བཞིན་ཐེག་སྟེ་བསམ་ཡས་སུ་སླེབས།
ཀུན་མཁྱེན་ཆེན་པོའི་སློབ་མ། སྒོམ་ཆེན་ཡེ་ཤེས་རྡོ་རྗེ་ཞེས་པ་སྟོན་འཁོར་ཆ་ཤས་
བསུ་བར་སླེབས། སྒོམ་ཆེན་གྱིས་སྣ་དྲངས་ཏེ་དབུ་རྩེ་རིགས་གསུམ། གླིང་བཞི་གླིང་
ཕྲན། ཡཀ་ལྟག་འོག མཆོད་རྟེན་བཞི་དང་། ཇོ་མོ་གླིང་གསུམ་བཅས་རིམ་བཞིན་
67
，



，
མདོ་མཁྱེན་བརྩེའི་གསུང་འབུམ།
མཇལ། སྣང་བར་སྔོན་གྱི་བག་ཆགས་ཡང་ཡུད་ཙམ་དྲན་པ་བྱུང་། དཀོར་མཛོད་གླིང་
དུ་ཕྱིན་ཚེ། སྐུ་རྟེན་ལ་གནོད་སྦྱིན་པ་ཐོག་ཕེབས་བྱུང་ཞིང་། ང་རང་ལ་དབུགས་དབྱུང་
གཟེངས་བསྟོད་སོགས་ཆེར་བྱས། བསམ་ཡས་མཆིམས་ཕུར་ཕྱིན། བྲག་དམར་ཀེའུ་
ཚང་དུ་ཚོགས་ཀྱི་འཁོར་ལོ་བསྐོར། སྒྲུབ་གནས་ལེགས་པར་མཇལ། ནུབ་མོ་ཞིག་ཏུ་
རྨི་ལམ་ན་བུད་མེད་ལྔ་བྱུང་ནས་སྤྲུལ་པའི་སྐུ་ཁྱོད་ལ་སྨྲ་རྒྱུ་ཡོད་ཀྱང་། ད་དུང་དུས་ལ་
མ་བབ་བོ་ཏིཥྛ་བཛྲ་ཟེར་ཞིང་མེ་ཏོག་འཐོར་ནས་སོང་། མར་ལམ་གནམ་ས་བྲག་ཕུག་
པའི་གདན་ས་དེར་བསྡད་པས་སྒོམ་ཆེན་གྲྭ་པ་ཞིག་ལ་མཆིམས་ཕུའི་བྲག་བཙན་ཐོག་
བབ་ཕེབས་བྱུང་ནས་སྔོན་ཐ་ཚིག་ཡོད་ཚུལ་དང་ཕྲིན་ལས་སྒྲུབ་པའི་ཐ་ཚིག་མང་པོ་
བོར་འདུག སྒོམ་ཆེན་པས་བཅོལ་གཏད་དང་དམ་བསྒྲགས་སོགས་མཛད་སོང་། དེ་
ནས་བསམ་ཡས་ནས་ཐེག རྗེ་ཕག་མོ་གྲུབ་པའི་གདན་ས་མཐིལ། ལབ་སྒྲོན་གདན་
ས་ཟངས་རི་མཁར་དམར་སོགས་མཇལ། ཟངས་རིར་བསྡད་པའི་རྨི་ལམ་ན། མི་
དམར་རྟ་དམར་ཅན་གཉིས་བྱུང་སྟེ། ཁྱོད་ནི་ཐོད་པ་བྷ་དྲའོ། །ངེད་ཅག་གཉིས་ཀྱང་
དམ་ལ་འདུས་ཟེར། ནམ་མཁའ་ནས་བུད་མེད་དཀར་མོ་དྲེའུ་དཀར་པོ་ལ་ཞོན་པ་
ཞིག་གིས་ད་དུང་དུས་ལ་མ་བབ་ཀྱང་། མ་འོངས་དུས་སུ་བརྡའ་རྟགས་གསལ་ཟེར།
དེ་ནས་རྩི་ཐང་། ཁྲ་འབྲུག ཡུམ་བུ་བླ་མཁར། རྟག་སྤྱན་འབུམ་པ། རས་ཆུང་འབུམ་
པ༑ གུང་ཐང་འབུམ་པ་སོགས་ལ་མཇལ་ནས་ཚེ་རིང་ལྗོངས་སུ་སླེབས། གོང་མའི་
སློབ་བུ་མོན་འབྲུག་གཡོ་རུ་སོགས་དང་དེར་གནས་ཀྱི་སློབ་མ་རྣམས་དང་མཇལ། སྐུ་
གདུང་ཆེན་མོའི་མདུན་དུ་ཚོགས་བརྒྱ་དང་། མགོན་ཁང་དུ་བསྐང་གསོལ་སོགས་བྱས།
6༠



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
གཏེར་ཆེན་པྲཛྙཱ་རསྨི་སོགས་གོང་མ་རིམ་བྱོན་གྱི་གདན་ས་ཆེན་པོ་དཔལ་རིར་ཕྱིན།
གཙུག་ལག་ཁང་དང་གདུང་རྟེན་རྣམས་ལ་ཕྱག་མཆོད་དང་། མགོན་ཁང་རྣམས་ལ་
གསོལ་མཆོད། གྲྭ་ཚང་རྣམས་ལ་བཏང་སྒོ་དང་། རྗེ་རཏྣ་གཏེར་བྱོན་གྱི་ཞི་ཁྲོ་དགོངས་
པ་ཡང་ཟབ་ཀྱི་དབང་དང་ཚེ་དབང་བཅས་ཕུལ། དེ་ནས་ཐེག་ཅིང་སྲོང་བཙན་བང་སོ་
དང་ཚེ་ཆུ་འབུམ་པ་སོགས་མཇལ་ནས་ཡར་ལུང་ཤེལ་གྱི་བྲག་ཕུག་ཏུ་སླེབ། རྟེན་
རྣམས་མཇལ་ནས། ཤེལ་ཕུག་ཏུ་ཨོ་རྒྱན་ང་འདྲ་མ་དང་མཇལ་ཚེ་དད་པ་དང་མོས་
གུས་བཟོད་བླག་མེད་པར་མཆི་མ་འཁྲུགས། སྣང་བ་ལ་ཐུགས་ཀ་ནས་འོད་ཟེར་ཞིག་
འཕྲོས། ང་རང་གི་སྙིང་ཁར་ཕོག་པའི་མོད་ལ་སྨྲ་བསམ་བརྗོད་མེད་ཀྱི་ངོ་བོ་ཀ་དག་
རིག་པའི་ངང་དུ་དལ་ཅིག་གནས་འདུག་ཀྱང་ངོ་མ་ཟིན་པར་འདུག དེ་ནས་རིམ་
བཞིན་བསམ་ཡས་སུ་ལོག གཡའ་མ་ལུང་དུ་ཀློང་ཆེན་རོལ་པ་རྩལ་དང་མཇལ་ཚེ་
དབང་དང་མཁའ་འགྲོའི་སུན་བཟློག་སོགས་མཛད། རང་གནས་འབྲི་གུང་རྫོང་གསར་
དུ་སླེབས། ལྕགས་མོ་ལུག་ལོའི་སྟོན་དེར་སྐྱབས་མགོན་ཐམས་ཅད་མཁྱེན་པའི་
ཞབས་དྲང་། ཁམས་ནས་ཕ་རྒན་དང་དབོན་རིགས་ཀློང་གསལ་སོགས་གྲ་ཆ་ཤས
བཅས་ང་རང་རྗེ་བཙུན་དམ་པའི་སྐུ་ན་བསྒྲེས་ཕྱིར། དྲུང་དུ་འོང་དགོས་ཀྱི་བཀའ་
ཕེབས་དང་བཅས་བསུ་བར་སླེབ། ཁོ་རང་རྣམས་ནས་འབྲི་གུང་པ་ལ་ནན་ཏན་གྱིས་
ཞུ་བ་ཕུལ་བ་དང༌། ལྷག་པར་སྐྱབས་མགོན་བླ་མའི་གསུང་ཤོག་ནན་ཏན་ཆེ་བས་
འབྲི་གུང་ནས་ཀྱང་། སྡེ་པ་གཞུང་ལ་དགོངས་ཞུས་སོགས་མཛད་ཅིང་། ང་རང་ཁམས་
སུ་འགྲོ་རྒྱུ་ཐག་ཆོད་མཛད་སོང་། ང་རང་ཡང་ལྷ་ལྡན་དུ་ཕྱིན། ཇོ་ཤཱཀ་རྣམ་གསུམ་
69
，
་
：，
་
，
་ །



་་ མདོ་མཁྱེན་བརྩེའི་གསུང་འབུམ།
གཙོས་རྟེན་གསུམ་ཀུན་ལ་ཕྱག་མཇལ། རྩེ་ཤོད་ཀུན་ལ་དགོངས་ཞུས་བྱས་ཤིང་།
མཁན་པོའི་གོ་ས་བཀའ་ཤོག་ཞྭ་བེར་ཡོ་བྱད་སོགས་དེ་མོ་ཐམས་ཅད་མཁྱེན་པའི་
ཐུགས་རྗེས་མིང་གི་ཅོད་པན་གནང་ཞིང་། སྐབས་དེར་རྨི་ལམ་ཞིག་ལ་དཔལ་ལྷ་ཁང་
དུ་ཕྱིན་པར་སྐུ་དེ་དངོས་སུ་གྱུར་ནས། ཁྱེད་རང་དང་པོར་མ་ཡི་ལུས་ལ་ཞུགས་ཚེ་ང་
ཡི་གནས་ནས་རྟེན་འབྲེལ་བཟང་པོའི་མཚམས་སྦྱར་དང་བཅས་ཕེབས་པ་ཡིན། སྐྱེ་
ལྷའི་གཙོ་བོ་ང་རང་ཡིན་པས་ཐུགས་ནས་མི་བརྗེད་པར་མཛོད། ད་རེས་ལན་ཅིག་
ཁམས་སུ་ཕེབས་ཀྱང་བཞུགས་ཡུན་རིང་པོ་རང་མི་འོང་། ལོ་གསུམ་ཙམ་ནས་གནས་
འདིར་ཕེབས་ཐུབ་པ་ཡོད། ད་དུང་བྱིས་པའི་སྐྱོན་ཆེར་འདུག་ཀྱང་ཨའུ་ཙི་ཟེར་ཞིང་
དར་དཀར་པོ་ཞིག་སྐེ་ལ་བསྐོན་པ་རྨིས། ཕྱིར་ནང་ནས་ཐེག་ནས་བྲག་ཡེར་བ་དང་།
མགོན་ཁང་ཆེན་མོ། ་དབུ་རུ་ཀ་ཚལ་སོགས་མཇལ་ནས་འབྲི་གུང་རྫོང་གསར་
དུ་སླེབས། ལོ་ཕྱི་མའི་དབྱར་ཐོག་འགྲོ་རྒྱུ་བཀའ་ཕེབས་ཀྱང་། ཁམས་པ་རྣམས་ནས་
མར་ལམ་ཆུས་འཇིགས་པ་མེད་ཅིང་། མགོ་ལོག་གནས་བསྐོར་བ་རྣམས་དང་ཆད་
དུས་བྱས་ཡོད་པ་བཅས་ཀྱིས་དགུན་དེར་འགྲོ་དགོས་ནན་ཞུས་བྱས་པས། ལུག་ལོ་ཟླ་
༡༢ཚེས་༣ལ་འབྲི་གུང་རྫོང་གསར་ནས་གཞི་བཀྱག་བྱེད་རྒྱུ་མཛད་སོང་བར། ང་རང་
ནས་རྗེ་བླ་མར་མཇལ་འདོད་ཙམ་ཡོད་ཀྱང་། ཆུང་ནས་འདྲིས་ཕྱིར་སྐྱབས་མགོན་རྣམ་
གཉིས་དང་ལྷག་པར་རྒྱལ་སྲས་རིན་པོ་ཆེ། ཕྱག་མཛོད་བཅས་ལ་སོ་སོར་བྲལ་བའི་
སྡུག་བསྔལ་གྱི་ཚོར་བ་རྩུབ་མོས་ནོན་ཞིང་། མྱུར་དུ་མཇལ་བའི་སྐྱབས་འཇུག་ཞུས་
ཤིང་སྨོན་ལམ་བཏབ་ནས། འབྲི་གུང་པའི་བླ་མཆན་གཙོས་གྲྭ་འཁོར་བཅུ་དང་ཁམས་
70 ་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁོའ་འགྲོའི་ཞལ་ལུང་། ཀ༽
པ་མང་རབ་དང་བཅས་ལམ་དུ་ཞུགས། རིམ་བཞིན་ཞག་གཉིས་གསུམ་བར་དུ་སྐྱེལ་
མ༈ སྐུ་དྲག་རྣམས་ཀྱི་གཙོས་བརྒྱ་ཙམ་ཡོད་པ་ཕྱིར་ལོག ཤུལ་ལམ་རིམ་བགྲོད་ཀྱིས་
ནགེ་ཆུ་ཁར་སླེབ། དེ་ནས་མགོ་ལོག མཛོ་དགེ་ཁེན་ཐ་བཅས་ཀྱི་གནས་བསྐོར་བ་མི་
གྲངས་སུམ་བརྒྱ་ལྷག་ཙམ་རྟ་པ་མཚོན་ཆ་ཐོགས་པ། ་གོས་དང་སྐད་རིགས་སྔར་
མཐོང་མ་མྱོང་བ་མང་པོ་འདུག་པ། དེ་དག་རྣམས་ཀྱིས་བཤས་ལུག་གསོད་པ་དང་།
འཕྲོག་བཅོམ་སོགས་མང་དུ་བྱེད་འདུག་པས། སྲིན་པོ་ལྟ་བུའི་མི་འདི་རྣམས་དང་
འགྲོགས་དགོས་པ་ཅི་ཡིན་སྙམ་ནས་སྐྱོ་བ་ལྷག་པར་འཕེལ། སྐབས་ཤིག་ནུབ་ཅིག་རྨི་
ལམ་ན་མི་དཀར་དུང་གི་ལ་ཐོད་ཅན། ཟ་འོག་གི་ན་བཟའ་དང་རིན་པོ་ཆེའི་རྒྱན་དུ་
མས་སྤྲས་པ། ཕྱག་གཡས་སྦ་ལྕག་འོད་ཟེར་ཕུང་ཕུང་འཕྲོ་བ་ཞིག་བསྣམས་ནས་རྟ་
མཆོག་ངང་དཀར་ལ་ཆིབས་པའི་གྲལ་གཡས་ཕྱོགས་སུ་རྟ་དཀར་ཅན་གྱི་སྐྱེས་པ་
གཞོན་ནུ་ཞིག་དང་། གཡོན་དུ་མ་ཧེ་ལ་ཞོན་པའི་བུད་མེད་གཟི་བརྗིད་དང་ལྡན་པ་
རྒྱན་སྣ་ཚོགས་ཀྱིས་སྤྲས་པ་རྐྱང་བུ་ཁ་དཀར་ལ་ཞོན་པའི་བུ་མོ་མཚར་སྡུག་འོད་
ཆགས་པ་ཞིག་གིས་སྣ་དྲངས་ཏེ་འཁོར་དཔག་ཏུ་མེད་པ་དང་བཅས་ལུང་པའི་སྟོད་དེ་
ནས་མར་བྱུང་འཕྲད་མ་ཐག བུ་མོ་དེས་མིང་པོ་ལགས། སྐུ་མཉེས་སམ་ཟེར། ང་རང་
ནས་ཀྱང་སྔར་འདྲིས་དང་འཕྲད་པ་ལྟར་བྱུང་བས། ཡབ་ཡུམ་ཕུ་བོ་སྲིང་མོ་དང་བཅས་
སྐུ་དཀྱིལ་དྭངས་སམ། བདག་ནི་ཁམས་སུ་འགྲོ་བ་ལགས་ཟེར་འདུག གཙོ་བོ་དེའི་
ཞལ་ནས། བུ་ཆུང་ཁྱོད་སེམས་སུན་པར་མ་བྱེད་ཅིག །ད་བོད་དུ་བསྡད་ཀྱང་དགོས་པ་
ཆུང་། །མཐུན་པའི་ཆོས་དང་འཕྲད་པར་དཀའ། །དེ་ལས་མདོ་ཁམས་སྨད་ཕྱོགས་



མདོ་མཁྱེན་བརྩེའི་གསུང་འབུམ།
སུ༑ ༑ལས་ཀྱི་འབྲེལ་བའི་བླ་མ་བཞུགས། །གདམས་ངག་བདུད་རྩི་དངོས་གྲུབ་
གནས། །དེ་དྲུང་ཕྱིན་ན་དགོས་པ་ཆེ། །འདི་དང་ཕྱི་མ་དོན་ཆེན་འགྲུབ། །ལེ་ལོ་སྤང་
ལ་བླ་མར་བསྟེན། །བརྩོན་འགྲུས་དྲག་པོས་ཉམས་ལེན་འབུང་། །ལོ་གསུམ་མཚམས་
ནས་མཇལ་བར་ངེས། །འཇིགས་པའི་ཚོགས་སྒྲོལ་སྐྱེལ་མ་ཡོད། །དེ་མིན་བསྒོ་བ་
འགའ་ཡོད་ཀྱང་། །ད་དུང་དུས་ལ་མ་བབ་བོ། །ཞེས་ཟེར་ཞིང་། མེ་ཏོག་སྣ་ཚོགས་
ཞིག་འཁོར་དང་བཅས་པས་འཐོར། གཙོ་མོ་དེས་སྨོན་ཚིག་དང་ཤིས་བརྗོད་འགའ་
ཞིག་བྱས་སོང་། གཞོན་ནུ་དེས་ཡར་གཟིགས་དང་མེས་པོ་ཆེན་པོའི་སྐུ་མཐོང་བ་ཡོད་
ཟེར། བལྟས་པས་སྟོད་ཕྱོགས་རྒྱང་རིང་པོའི་ནམ་མཁར་སྤྲིན་གསེབ་ཞིག་ན། རྒྱལ་
པོ་ཆེན་པོ་བག་དྲོ་བ་ཞིག་མཐོང་ཙམ་བྱུང་། ཁོ་པ་མིང་སྲིང་གཉིས་ནས་ཡིད་འཕྲེང་།
ཚུལ་བྱེད་ཀྱིན་སླར་གཙོ་འཁོར་ཀུན་རང་གནས་སུ་ལོག་སོང་། དེ་ནས་ཤུལ་ལམ་
རིམ་བགྲོད་ཀྱི་མགོ་ལོག་བ་རྣམས་སྔོན་དུ་སོང་། ང་རང་རྣམས་དལ་བུས་འོང་ནས་རྨ་
སྟོད་མཁའ་རིའི་དངུལ་དཀར་སྒྲོན་མའི་ཉེ་འདབས་སུ་སླེབ། དེའི་ནུབ་རྨི་ལམ་ན་བུད་
མེད་དཀར་མོ་ཆ་ལུགས་ཡ་མ་ཟུང་ཅན། ཤེལ་དཀར་གྱི་ཕྲེང་བ་དང་གཞོང་པ་ཐོགས་
ཤིང་དྲེའུ་དཀར་པོ་ལ་ཞོན་པ་ཞིག་བྱུང་། ང་ནི་རྨ་སྟོད་ཡུལ་གྱི་གཙོ་མོ་པདྨ་རྒྱལ་པོའི་
དམ་ནོད། འཛམ་གླིང་སྐྱེས་བུའི་བཀའ་སྡོད། དཀར་ཕྱོགས་སྐྱོང་བའི་བསྟན་སྲུང་ཡིན།
ཁྱོད་དང་མཇལ་བར་སྤྲོ། དགོས་ཆེད་འགའ་ཞིག་ཡོད་ཀྱང་། ད་དུང་དུས་ལ་མ་བབ་
འདུག་ཟེར། དེར་སྐྱེས་པ་དང་བུད་མེད་ཞུབ་ཆེན་ཅན་སོགས་དཔག་ཏུ་མེད་པར་
ཚོགས་ནས། ཀཱི་བསྲོ་སྒྲོགས་ཤིང་ཟས་སྣ་དང་དར་སྣ་སོགས་འགྱེད་པར་བྱེད་འདུག་
.
72 ་
.



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
པ༈ འདི་རྣམས་སུ་རེད་བྱས་པས། རྨ་རིའི་སྤྲུལ་པ་གཞི་བདག་གིས་བསུ་བ་རེད་ཀྱང་
ཉིད་ཀྱིས་ཇི་ལྟ་བ་བཞིན་མི་མཁྱེན་ནམ་ཟེར། དེའི་མོད་ལ་གཉིད་སད། དེ་ནས་བལ་
གོ་ཞེས་པའི་ས་ནས་མགོ་ལོག་གི་བསུ་མ་རྣམས་དང་འཕྲད། དར་ལུང་ཉག་ཅེས་པར་
སླེབས་དུས་ནམ་མཁའ་ལ་འཇའ་ཚོན་སྣ་ལྔ་འཁྲིགས་ཤིང་ཁ་བ་མེ་ཏོག་གི་དབྱིབས་
ཅན་གྱི་ཆར་བབ། སྣང་བ་ལ་ས་གཞི་བར་སྣང་ཀུན་སྐྱེས་པ་དང་བུད་མེད་དཔག་ཏུ་
མེད་པས་ཁྱབ་ཅིང་། རོལ་མོའི་སྒྲ་སོགས་ཐོས་པ་ནི། གཞི་བདག་གཉན་པོ་གཡུ་རྩེའི་
བསུ་བ་ཡིན་པར་འདུག དེ་ནས་ཞག་ཤས་འོང་མགོ་ལོག་སྟོད་ཀྱི་མདོ་གོང་མ་ཟེར་བ་
དེར་སླེབ་ཅིང་མ་དང་སྲིང་མོ་གཙོས། ཡུལ་མི་རྣམས་དང་འཕྲད། སྲིང་མོ་ཡང་ལྷ་ལྡན་
ནས་མར་སོང་། བླ་མའི་དྲུང་དུ་སླེབས་ཏེ་ལོ་ཤས་བསྡད་པར། སྔོན་གྱི་བག་ཆགས་
དང་མཐོང་སྣང་ཡ་མ་ཟུང་སོགས་བྱུང་འདུག་ཀྱང་། ཨ་ཁུ་དང་ཞང་པོ་རྣམས་དབང་
བཙན་པས་ཕ་མ་བུ་གསུམ་ཁྱིམ་གཞི་བཅས་པ་རང་ཡུལ་དུ་འོང་དགོས་བྱུང་འདུག་
པར། ཡུལ་དང་གྲོགས་ཀྱི་རྐྱེན་ལས། རེ་ཞིག་དག་པའི་སྣང་བ་ཡལ་ཞིང་། ང་རང་
ལྟར་བྱིས་པའི་སྡུག་བསྔལ་ཤུགས་རིང་དུ་འདུག དེར་རེ་ཞིག་ནས་མགོ་ལོག་པར
གཞི་ཡན་བཟུང་ཁྱུག་ཙམ་ཕྱིན་ནས་བླ་མའི་ཞབས་དྲུང་བསྙེགས་པར་ལྕེ་མདའ་ཞེས་
པ་ནས་ཀུན་མཁྱེན་གོང་མའི་སློབ་བུ་སྡེ་དགེའི་བླ་མ་དཔལ་ལྡན་རྒྱ་མཚོ་ཟེར་བ་དང་།
བོ་ཆུང་གི་བསུ་མ་བཅས་སླེབས། རྡོ་ཁོག་བརྒྱུད་གསེར་སྟོད་འབྲོང་རི་སྨུག་པོའི་
མདུན་དུ་སླེབ་དུས། རྗེ་བླ་མའི་སྐུ་དྲུང་ནས་ཉེར་གནས་ཆོས་གྲགས། རས་པ་ཀུན་
མཁྱེན། དཔོན་ནོར་བཟང་སོགས་བསུ་བར་སླེབ་ཅིང་། རྗེ་བླ་མའི་བཀའ་བཀོད་ལྟར་
་
73་



མདོ་མཁྱེན་བརྩེའི་གསུང་འབུམ།་ ་
ལས་སྨོན་རྟེན་འབྲེལ་མའི་མགུར་དབྱངས་ཀྱིས་སྣ་དྲངས་པའི་རྟེན་འབྲེལ་ལེགས་
ཚོགས་བསྒྲིགས་ཤིང་། ཁོ་རང་རྣམས་ནས་བསང་མཆོད་སོགས་རྒྱ་ཆེར་མཛད་སོང་།
དེ་ནས་ཞག་གཅིག་ཕྱི་ཉིན་རྗེ་བླ་མའི་གདན་ས་ཆེན་པོ་ཡར་ལུང་པདྨ་བཀོད་ཀྱི་སྒྲུབ་
སྡེ་རྩ་གསུམ་མཁའ་འགྲོའི་གླིང་དུ་སླེབ་ནས། རྗེ་བཙུན་བཀའ་དྲིན་གསུམ་ལྡན་ངེས་
པོ་དོན་གྱི་རྡོ་རྗེ་འཆང་ཆེན་པོའི་ཞལ་མཇལ། གསུང་གི་བདུད་རྩི་ལ་ལོངས་སྤྱོད་ཅིང་
རྗེས་སུ་བཟུང་བའོ། །བགྲང་ཡས་བསྐལ་པ་དུ་མའི་སྔོན་རོལ་ནས། བསོད་ནམས་ཡེ་
ཤེས་ཚོགས་ཆེན་བསགས་པའི་མཐུས། །སངས་རྒྱས་གཉིས་པ་མི་ཡི་རྫུར་ཞུགས་
རྗེ༑ ༑ཀུན་བཟང་གཞན་ལ་ཕན་དེའི་བཀའ་དྲིན་རྨད། །བདག་འདྲ་སོ་སྐྱེ་རྨོངས་པའི་
གཞན་དབང་ཅན། །ལེ་ལོ་སྙོམ་ལས་ངང་དུ་མི་ཚེ་འདའ། །རྒྱལ་བཀའ་མདོ་རྒྱུད་
ཉམས་འོག་མ་ཚུད་ཀྱང་། །ལམ་མིན་གཡང་སར་མ་ལྟུང་རྗེ་དེའི་དྲིན། །ཆོས་ཚུལ་རྒྱ་
མཚོ་གཏིང་དཔག་དཀའ་བའི་དོན། །རྟོག་གེ་ཐ་སྙད་ལམ་ལ་མ་སྦྱངས་ཀྱང་། །རྣམ་
གསུམ་དད་པས་ལེགས་དྲངས་བྱིན་རླབས་ཀྱིས། །ཐུགས་རྒྱུད་དགོངས་པ་འཕོས་
པས་བདག་གྲོལ་ལོ། །དེ་ནས་ཡང་གཟིམ་ཆུང་སྟོད་དེར། སྡོད་གནས་གནང་ཞིང་རྗེ་
གོང་མའི་སློབ་བུ་པདྨ་ཆོས་གྲགས་ཞེས་པ་སློབ་དཔོན་དུ་བསྐོས། རང་ལུགས་སློབ་
སྦྱང་རྣམས་ལ་བརྩོན། དམ་ཆོས་བདེ་ཆེན་ལམ་མཆོག་གིས་སྣ་དྲངས་པའི། སྨིན་བྱེད་
དང་མཛོད་བདུན་ཀུན་མཁྱེན་བཀའ་འབུམ་སོགས་ཀྱིས་གཙོས་དབང་ལུང་རྒྱ་ཆེར་
གནང་། སྤྲེའུ་ལོའི་དབྱར་ཐོག་ནས་འབྲི་གུང་པའི་གྲྭ་ཚང་བླ་མཆན་གཙོས་འཁོར་
བཅས་ལྷ་ལྡན་དུ་ཡར་བརྫངས། སྟོན་དེར་མགོ་ལོག་ཕྱོགས་སུ་ནས་བསོད་ཁྱུག་ཙམ་
，



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཕྱིན། དགུན་དེར་ཞི་ཁྲོ་དགོངས་པ་རང་གྲོལ་གྱི་དབང་རྒྱས་བསྡུས་འབྲིང་གསུམ་གྱི་
སྒོ་ཕྱེས་ནས་ཐུན་མོང་དང་ཐུན་མོང་མ་ཡིན་པའི་སྨིན་ཁྲིད་ཞག་བརྒྱ་ཕྲག་ཏུ་མཛད།
ཆུ་བྱ་ལོའི་དཔྱིད་དེར་ཆུ་ཟོག་བླ་མ་བཀྲ་ཤིས་རྒྱ་མཚོ་གདན་དྲངས་ཏེ། གནམ་ཆོས་ཀྱི་
ལུང་རྣམས་གནང་། དབང་རྣམས་རྗེ་ཉིད་ཀྱིས་མཛད། མིག་ལོང་བླ་ནག་དགེ་འདུན་
རྒྱ་མཚོའི་དཔོན་བརྒྱུད་མགོན་པོའི་ཞལ་ལན་གསུམ་གཟིགས་པའི་གསེར་དབུ་ཚབ་
སྟེང་གི་བླ་རྒན་བསྒྲེས་པོ་ཞིག་གི་དྲུང་ནས་མགོན་པོ་དངོས་གྲུབ་འབྱུང་གཏེར་དང་།
གསང་བ་སྤུ་གྲི་དུག་སྤུར་སོགས་ཀྱི་དབང་དང་ལུང་སོགས་ཆ་ཚང་ཐོབ། ཡང་རྗེ་བླ་
མས་འཇའ་ཚོན་ཆོས་སྐོར་དང་། ཆགས་མེད་རིན་པོ་ཆེའི་བཀའ་འབུམ་རི་ཆོས་ཀར་
གཅོད་གཙོས་པོད་བཅུ་ཙམ་གྱི་དབང་ལུང་། གཙང་མདའ་སྤྲུལ་པའི་སྐུ་དང་དབོན་
སྦྱིན་པ་རྒྱ་མཚོ་གཉིས་ཀྱིས་ཞུས་ངོར་བཀའ་བརྒྱད་བདེར་འདུས་ཀྱི་དབང་ལུང་། རྗེ་
བླ་མའི་བུ་སློབ་ཀུན་གྱི་མཆོག་གྱུར་གཞི་ཆེན་བླ་མ་བསོད་ནམས་དཔལ་ལྡན་གྱིས་
ཞུས་ངོར་གྲུབ་ཆེན་བརྒྱད་ཅུའི་དབང་དང་སེམས་ཀློང་མན་ངག་སྡེའི་དབང་ལུང་
རྣམས་གནང་། དབྱར་ཐོགས་དེར་རྫོགས་ཆེན་ནས་གྲུབ་དབང་རྫོགས་ཆེན་པའི་སྐྱེ་
ཕྲེང་བཞི་པ་རྣམ་འདྲེན་སྤྲུལ་པའི་སྐུ་རིན་པོ་ཆེ་དང༌། དཔོན་སློབ་ནམ་མཁའ་འོད་
གསལ་སྐྱེ་ཕྲེང་གསུམ་པ་རྣམ་གཉིས་ཀྱིས་གཙོས་བླ་མ་བཅུ་ཕྲག་དང་། འདུས་པ་དྲུག་
ཅུའི་སྐོར་དབང་ལུང་ཞུ་བར་ཆེད་གཏད་ཀྱིས་བྱོན་པ་ལ། སྙིང་ཐིག་ཡ་བཞི་རྒྱུད་བཅུ་
བདུན་ནག་མོ་ཁྲོས་མ་བཅས། དམ་ཆོས་བདེ་ཆེན་ལམ་མཆོག། རིག་འཛིན་སྲོག་སྒྲུབ།
རིག་འཛིན་ཡོངས་འདུས་གཙོས་དབང་ལུང་རྒྱ་ཆེར་གནང་། རྩ་རླུང་དང་རྫོགས་ཆེན་
་
7ད་



་ ་ མདོ་མཁྱེན་བརྩེའི་གསུང་འབུམ།
གྱི་ཁྲིད་བསྡུས་རེ་ཡང་གནང་། དེ་ནས་རྫོགས་ཆེན་རིན་པོ་ཆེས་དགོན་པར་གྲྭ་ཚང་
རྣམས་ལ་དཀོན་མཆོག་སྤྱི་འདུས་ཀྱི་དབང་ལུང་། ཡུལ་པ་རྣམས་ལ་ཁྲོམ་དབང་
སོགས་ཀྱི་ཆོས་འབྲེལ་གནང་ནས་སྟོན་འཁོར་ཀུན་ཡར་བྱོན་སོང་། སྐྱབས་རྗེ་ཉིད་
ཀྱིས་གཞི་ཆེན་བླ་མ་ཨོ་རྒྱན་ནོར་བུ། རས་པ་དམ་ཚིག་རྡོ་རྗེ་སོགས་ངེད་ཅག་དོན་
གཉེར་འདུས་པ་ལྔ་བཅུ་ཙམ་ལ། དགེ་བ་གསུམ་གྱི་དོན་ཁྲིད་གཅོད་ཀྱི་ཟབ་ཁྲིད་མ་
གཅིག་སྙན་བརྒྱུད། གཏེར་གཅོད་དུམ་པ་དྲུག་སོགས་གཅོད་ཀྱི་དབང་ལུང་ཚང་མ་
ཞིབ་རྒྱས་སུ་གནང་། གཞི་ཆེན་བླ་མ་ནས་བརྒྱུད་པ་རྣམ་དག་ཡིན་གསུང་ཞིང་ཀུན་
གཟིགས་ལྔ་པའི་དག་སྣང་རྒྱ་ཅན། བཀའ་བརྒྱད་རང་ཤར་བཅས་ཀྱི་དབང་ལུང་
གནང་། དགུན་དེར་སྤྱི་ལ་སྔོན་འགྲོ། ངེད་ཅིག་མཆེད་གྲོགས་བཅུ་གསུམ་ཙམ་ལ་རྩ་
རླུང་། སློབ་རྒན་ཁ་ཤས་ལ་རྫོགས་ཆེན་གྱི་སྨིན་ཁྲིད་བཅས་ཞག་བརྒྱའི་བར་དུ་གནང་།
རེ་སྐོང་ནས་སྔགས་འཆང་རྡོ་རྗེ་འཛིན་པ་ལྕང་ལུང་དཔལ་ཆེན་ནམ་མཁའ་འཇིགས་
མེད་ཅེས་པ་ཕེབས་པ་དེའི་ངོར་མུན་པའི་རྣལ་འབྱོར་ཡང་ཏི་ནག་པོ་གསེར་གྱི་འབྲུ་
གཅིག་རྫོགས་ཆེན་ཨ་ཏི་ཟབ་དོན། གཟའ་གཤིན་ཕུང་བཤིག་ལས་རླུང་སོགས་མན་
ངག་གི་སྐོར་ཁ་ཤས་ཀྱི་དབང་ལུང་ཐོབ། སྐབས་དེར་རྨི་ལམ་ཞིག་ན་ལྷ་ཁང་ཞིག་གི་
ནང་དུ་ང་རང་བསྡད་འདུག་པར། རྗེ་བླ་མས་ཐུགས་ཤིན་ཏུ་ཁྲོས་པའི་ཉམས་ཀྱིས།
ལས་ངན་གྱི་སེམས་ཅན་ཁྱོད་ལྟ་བུ་མི་ཡུལ་དུ་སྡོད་པ་དགོས་པ་ཆུང་གསུངས་ནས།
ཕྱག་ན་རལ་གྲི་ཞིག་འདུག་པ་དེས་ང་རང་གི་མགོ་བོ་བྲེག ཤི་ནས་གཅེར་བུ་བར་དོར་
འཁྱམས་འདུག་པ་ལ། ཡང་བླ་མ་མདུན་དུ་བྱོན་ནས་ཁྱོད་བསད་ཀྱང་འཆི་ཁ་དང་
76



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཆོས་ཉིད་བར་དོར་མ་གྲོལ་སོང་། འདི་སྲིད་པ་ལས་ཀྱི་བར་དོ་ཡིན་པས་ལུས་ལ་རྐང་
རྗེས་གྲིབ་མ་སོགས་འདུག་གམ་ལྟོས་གསུངས། དེ་ལྟར་བལྟས་པས་གྲིབ་མ་དང་
འཇིམ་པ་ལ་རྐང་རྗེས་སྤར་ཡང་མི་སྣང་། བར་དོ་ཟེར་བའི་སྒྲ་བོ་ཆེ་དེ་རེད་སྙམས་
ནས། ཤིན་ཏུ་སྐྲགས་ནས་བླ་མ་ལ་གསོལ་བ་ཕུར་ཚུགས་སུ་བཏབ་པས་ཇི་ལྟར་ཡང་
བཅོས་མིན་གྱི་དད་པ་རང་ཤུགས་ལ་ཡོད་ཕྱིར་ལོག་ལྟ་མི་སྐྱེ་བར་གདའ། འོན་ཀྱང་
ལན་གཅིག་དམྱལ་བར་འགྲོ་དགོས་གསུངས། བླ་མ་ནི་གར་བྱོན་ཆ་མེད། རང་གི་སྲིང་
མོ་ཡིན་སྙམས་པའི་བུ་མོ་ཞིག་དང་འགྲོགས་ཏེ་ཐང་ཆེན་པོ་ཞིག་ནས་ཕར་སོང་བས་
དེར་མི་སྐྱ་ཕོ་མོ་གོས་ཡོད་མེད་དཔག་ཏུ་མེད་པ་ཞིག་འདུག འདི་རྣམས་སུ་རེད་དྲིས་
པས། བར་དོའི་སེམས་ཅན་ཡིན་པར་གདའ་ཟེར། དེར་ལ་ཁ་ཞིག་ཏུ་སླེབས་ནས་མར་
བལྟས་པས་ལྕགས་བསྲེགས་ཀྱི་ཡུལ་ལྗོངས་མུན་པ་ནག་ངམ་པ་ཞིག་ཏུ་སླེབས། མི་
གཅེར་བུ་དཔག་ཏུ་མེད་པས་ངུ་འབོད་ལྷང་ལྷང་བྱེད་འདུག་པར་སྙིང་རྗེ་བཟོད་བླག་
མེད་པར་སྐྱེས། འདི་དག་ཀུན་འདི་ལས་ཐར་པའི་ཐབས་ཞིག་ཅི་དྲག་སྙམས་ནས་
ངུས་ཤིང་བླ་མ་ལ་གསོལ་བ་དྲག་ཏུ་བཏབ་པས། བུ་མོ་དེས་གཞན་གྱི་དོན་ལ་དུས་
པས་ཅི་བྱེད། ཁྱེད་རང་ལ་ཡང་འདི་ལྟ་བུ་འོང་རན་ཟེར། ང་རང་ལ་ཅི་ལྟར་བྱུང་ཡང་
བཟོད་དེ་འདི་རྣམས་སྙིང་རེ་རྗེ་སྙམས་པ་བྱུང་བར། མགོ་བརྙན་ཅན་གཉིས་གློ་བུར་དུ་
བྱུང་སྟེ། ཁྱོད་གཤིན་རྗེ་ཆོས་ཀྱི་རྒྱལ་པོའི་མདུན་དུ་མྱུར་བར་ཤོག་ཅིག་ཟེར་ནས།
ལག་པར་བཟུང་ནས་ཁྲིད་པའི་སྣང་བ་བྱུང་། དང་པོ་ཤིན་ཏུ་སྐྲག་ཀྱང་ང་ལ་ལུས་ནི་
མེད་པས་ཁོང་རྣམས་ནས་ཅི་ཡང་བྱེད་རྒྱུ་མི་རྙེད་པས་སྐྲག་མི་དགོས་སྙམས་པ་བྱུང་།
77་



་ . མདོ་མཁྱེན་བརྩེའི་གསུང་འབུམ། །
དེ་ནས་ང་རངལྕགས་མཁར་འཇིགས་སུ་རུང་བ་ཞིག་གི་ནང་དུ་སླེབས་འདུག་པར། ཁྲི་
མཐོན་པོ་མི་ལྤགས་ཀྱི་གཡང་གཞི་བཀྲམ་པ་ཞིག་གི་ཁར། བེར་ནག་ཅན་ཁྲམས་ཤིང་
དང་མེ་ལོང་ཐོགས་པ་ཞིག་འདུག་པར་ཞིབ་ཏུ་བལྟས་པས། ཆ་ལུགས་མ་གཏོགས་སྐུ་
ནི་སྐྱབས་མགོན་ཐམས་ཅད་མཁྱེན་པ་རང་དུ་འདུག ཕྱག་འཚལ་ཞིང་ཞབས་སྤྱི་བོར་
བླང༌། བླ་མ་རིན་པོ་ཆེ་མ་ཀི་དམྱལ་བའི་སེམས་ཅན་འདི་རྣམས་སྡུག་བསྔལ་འདི་ལས་
གྲོལ་བར་ཐུགས་རྗེས་གཟིགས་ཤིག་ཞུས་ནས་ངུས་པས། ཞལ་འཛུམས་པ་དང་
བཅས་ཧ་ཧོ། སྐྱེས་བུ་ཁྱོད་ཀྱིས་ང་ཡོང་བླ་མར་མཐོང་བར་གདའ། དག་པ་ཡེ་ཤེས་
སྣང་ངོ་རུ། །ང་ནི་ཆེ་མཆོག་ཧེ་རུ་ཀ༔ མ་དག་ཁྲུལ་པའི་སྣང་ངོ་རུ། །ང་ནི་དམྱལ་བའི་
དེད་དཔོན་ཆེ། །འཁྲུལ་སྣང་ལས་ཀྱི་ས་པ་ལ། །འཕྲལ་དུ་གྲོལ་བ་ག་ལ་སྲིད། །སྐྱེས་
བུ་ཟངས་མདོག་དཔལ་རིའི་རྩེར། །པདྨ་ཀ་རིའི་དྲུང་དུ་དེངས། །ཞེས་ཟེར་ཞིང་སྡིགས་
མཛུབ་ཅིག་གཏད་བྱུང་བས་སྔར་གྱི་ལ་ཁ་དེར་སླེབས་འདུག སྔར་གྱི་སྲིང་མོ་ཡིན་
སྙམས་པའི་བུ་མོ་དེ་དང་། དགེ་སློང་བླ་མ་ཅན་ཞིག་ཀྱང་དེར་འདུག་པས། ང་རང་
ཟངས་མདོག་དཔལ་རིར་འགྲོ་དགོས་པ་རེད། ལམ་ཡང་མི་ཤེས་སྨྲས་པས། བུ་མོ་
དེས་ལམ་ངས་ཤེས་ ཡ་ཀིའི་ལམ་གསུམ་ཡོད་པའི་བར་མ་དེར་ཞུགས་ནས་འགྲོ་
དགོས་ཟེར། དེར་གཏད་དེ་ཕྱིན་པས་ལམ་འོད་དམར་ལྟ་བུ་ཞིག་ལས་དངོས་སུ་མི་
འདུག་ཅིང་། རང་ལ་ལུས་ནི་མེད་པས་ཐར་འོང་སྙམས་ནས་ཕྱིན་པས་རེ་ཞིག་གི་ཚེ་
མཚོ་འགྲམ་ཞིག་ཏུ་སླེབས་པ་དེར་ཀེང་རུས་དཀར་པོ་བཞི་འདུག་པས་འཆམས་
སྟབས་སྣ་ཚོགས་ཀྱིས། ངེད་ཅག་ལ་བསྐོར་བ་བྱེད་ཀྱིན་བགེགས་བསྐྲད་པའི་ཚུལ་
78



་ སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
མཛད་འདུག བན་དེ་ཝ་བ་ཅན་དེས། དཔལ་ཆེན་པོའི་ལམ་མཁན་ལམ་བསྟན་དུ་
གསོལ། ཞེས་ཟེར་བར། ཁོང་རྣམས་མཚོ་སྟེང་ནས་ཕར་སོང་བའི་ཤུལ་དུ་འོད་སྣམ་
དཀར་བརྐྱང་པ་ལྟ་བུ་ཞིག་འདུག་པ། ངེད་ཅག་རྣམས་ཀྱང་དེར་ཞུགས་ཏེ་ཕྱིན་པས་ཕ་
རིར་སླེབས་ཚེ་འོད་དེའི་སྣེ་བར་སྣང་ལ་ཟུག་པ་དེར་ཞུགས་ཏེ་ཕྱིན་པས་མར་བལྟས་
ཚེ་ཡུལ་ཀུན་མདོག་དམར་ཞིང་གྲོང་ཁྱེར་ལ་ལ་ནི་ཟངས་ལས་གྲུབ། ལ་ལ་ནི་ལྕགས་
ལས་གྲུབ། ལ་ལ་ནི་མི་མགོ་དང་ཀེང་རུས། ལ་ལ་ནི་འཇག་མའི་སྤྱིལ་བུ་ལ་བརྟེན་པ་
མི་རྣམས་ལ་ནི་སྲིན་པོའི་དྲག་ཆས་ཅན་མགོ་གསུམ་པ་ཚད་བཟུང་དཔག་ཏུ་མེད་པ།།
ལ་ལས་ནི་སྲོག་གཅོད་ཀྱི་ལས་བྱེད། ལ་ལས་ནི་བྲོ་གར། ལ་ལས་སོ་ནམ། ལ་ལས་
ཤིང་སྡོང་རེའི་དྲུང་ན་ཏིང་ངེ་འཛིན་ལ་གནས། ལ་ལས་ནི་རྩེད་འཇོ་བྱེད་པ་དཔག་ཏུ་
མེད་པ་མཐོང་། ངེད་རྣམས་བར་སྣང་གི་ལམ་དེ་ནས་ཐོགས་པ་མེད་པ་སྒོ་དྲུང་ཆེན་པོ་
ཞིག་ཏུ་སླེབས་སོང་བ། སྒོ་འགྲམ་དེ་ན་བུད་མེད་དམར་མོ་ལག་ན་ཟོར་བ་ཐོགས་པ་
ཞིག་བྱུང་སྟེ། ཁྱོད་ཅི་ལ་འོང་བ་ཡིན་ཟེར། ང་དམྱལ་བའི་གནས་སུ་སོང་ནས། བླ་
མས་ཟངས་མདོག་དཔལ་རིར་ཨོ་རྒྱན་ཆེན་པོའི་དྲུང་དུ་སོང་གསུངས་ནས་མངགས་པ་
ཡིན། ད་གར་འགྲོ་དགོས་ཞུས་པར། གཤིན་རྗེ་ཆོས་ཀྱི་རྒྱལ་པོ་མི་འདུག་གམ་
གསུངས། མ་མཐོང་ལགས་ཞུས་པས། ཁྱོད་ཀྱི་བློ་མིག་མ་བསྒྲིབས་པར་འདུག ད་
སྒོ་འདིའི་ནང་སོང་དང་འོག་ཁང་ཚོགས་ཆེན་འདུས་པའི་ཕོ་བྲང་སྟེ། གུ་རུ་རཀྵ་ཐོད་
ཕྲེང་བཞུགས་པའི་གནས་སྦྱོར་སྒྲོལ་གསང་བ་མཆོག་གི་དཀྱིལ་འཁོར་ཡིན། དེར་ད་
རུང་འགྲོ་བའི་དུས་ལ་མ་བབ། བློར་ཡོང་མི་ཆུད། བར་ཁང་དང་སྟེང་ཁང་རྣམས་སུ་



མདོ་མཁྱེན་བརྩེའི་གསུང་འབུམ།
ཡང་འགྲོ་བའི་དུས་ལ་མ་བབ། གཡས་ཕྱོགས་དེར་སྐས་ཤིན་ཏུ་རིང་པོ་ཞིག་ཡོད་པ།
ནས་དེར་འཛེགས་ཏེ་སོང་ན། གུ་རུ་སྣང་སྲིད་ཟིལ་གནོན་གྱི་སྐུར་བཞེངས་ཏེ། བོད་
ཀྱི་ཁ་གནོན་ལ་དགོངས་པ་གཏད་དེ་བཞུགས་ཡོད་པས་དེའི་དྲུང་དུ་སོང་ཆོག་ཟེར།
ང་རང་ཡང་སྤྲོ་བ་དང་བཅས་ཤེལ་གྱི་སྐས་ཐེམ་བརྒྱ་ལྷག་ཙམ་འདུག་པར་དེར་
འཛེགས་ཏེ་ཕྱིན་པས། དེའི་རྩེ་མོར་ཕྱིན་རིན་པོ་ཆེའི་ཕུག་པའི་རྣམ་པ་ཤིན་ཏུ་རྒྱ་ཆེ་བ།
བྲག་གསེབ་ནས་ཨཱ་ལི་ཀཱ་ལིའི་རང་སྒྲ་སྒྲོགས་ཤིང་། མཁའ་འགྲོ་མང་པོས་གར་
སྟབས་ཤིག་ཤིག་བྱེད་པའི་དབུས་སུ། ཟ་འོག་འབོལ་བརྩེགས་ཀྱི་ཁར། སྐྱབས་
མགོན་ཆོས་ཀྱི་རྒྱལ་པོ་དེ་ཉིད། གུ་རུ་ཟ་ཧོར་མའི་ཆ་བྱད་ཀྱིས་བཞུགས་འདུག་པར།
ང་རང་གིས་བཅོས་མིན་གྱི་དད་པ་གཏིང་ནས་སྐྱེས་ཤིང་སྐྱབས་མགོན་ཆོས་ཀྱི་རྒྱལ་པོ་
ཁྱེད་མཁྱེན། མ་དག་པའི་ལུས་ངན་དེ་ལས་བསྒྲལ་ནས་དག་པའི་ཞིང་ཁམས་འདིར།
ཉིད་དང་མཇལ་བ་ངོ་མཚར་ཆེ། ཐུགས་རྗེས་གཟུང་དུ་གསོལ། བྱིན་གྱིས་བརླབ་ཏུ་
གསོལ། ཞེས་ཞུས་པས། སྤྱན་འབྲུ་ཚུགས་སུ་བདག་ལ་གཟིགས་ནས། དང་པོར་མ་
མཁྱེན་པའི་ཚུལ་གྱིས་ཁྱེད་འདི་གར་གང་ནས་སླེབས་པ་ཡིན་གསུངས། སྔར་གྱི་ལོ་
རྒྱུས་རྣམས་ཞིབ་བར་ཞུས་པས། ངས་ཁྱོད་བསད་པ་ཡང་མེད། དམྱལ་བའི་གནས་སུ་
ཡང་ང་མེད་དོ་གསུངས། ཡང་ཞུ་མ་ནུས་པར་དར་ཅིག་ལུས། ཡང་ཞལ་འཛུམ་པ་དང་
བཅས། ཁྱོད་བག་ཆགས་དང་ལས་ཀྱི་སྒྲིབ་པས་ཆེར་མ་གོས་ཤིང་། རང་གི་བླ་མ་ལ་
མོས་གུས་ཀྱི་གདེངས་ཚུགས་པ་ཞིག་འདུག་པ་ལེགས། བླ་མས་བསད་གཏུབ་ཀྱི་སྣང་
བ་ཤར་བ་ནི། ཐེ་ཚོམ་དང་ལོག་ལྟ་ཡོད་མེད་ཀྱི་ཉམས་བརྟགས་པ་དང་། འཁོར་བའི་
8）་
་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
འཛིན་ཞེན་བསྒྲལ་བའོ། །དམྱལ་བའི་གནས་སུ་ལན་ཅིག་སླེབ་པ་ནི། །འཁོར་བའི་
ཉེས་དམིགས་སྟོན་ཕྱིར་རོ། །ཆོས་ཀྱི་རྒྱལ་པོ་བླ་མར་མཐོང་བ་ནི། སྔོན་གོམས་བག་
ཆགས་བློ་མིག་དག་པའོ། །ང་ནི་བླ་མ་བླ་མ་ང་། །ཐམས་ཅད་ང་ཡི་སྤྲུལ་བསྒྱུར་ཏེ། །
ང་མཐོང་སངས་རྒྱས་ཀུན་མཐོང་ངོ་། །བུམ་པའི་དབང་གིས་རྒྱུད་སྨིན་ཞིང་། །མི་རྟག་
འཆི་བས་རྒྱུད་བསྐུལ་ནས། །བླ་མར་མོས་གུས་གདེངས་ཚུགས་པ། །ད་དུང་རང་གྲོལ་
གཉུག་མའི་གཤིས། །འཕོ་མེད་བཙན་ས་མ་ཟིན་པར། །བདུད་ཀྱི་འཇུག་སྒོ་གྲངས་
མང་བས། །ང་ལ་རྩེ་གཅིག་གསོལ་བ་ཐོབ། །གདུག་པ་གླིང་དང་ཞེ་སྡང་སྦྲུལ། །ཚེ་
ཆོས་བར་ཆད་བརྩམས་གྱུར་ཀྱང་། །སྔགས་ཀྱི་སྲུང་མས་སྐྱོབ་པར་ངེས། །འདི་ནི་རྨི་
ལམ་སྣང་བ་སྟེ། །མྱུར་དུ་རང་གི་གནས་སུ་སོང་། །འབྲེལ་ཚད་དོན་དང་ལྡན་པར་
ཤོག །ཅེས་གསུང་ཞིང་། ཕྱག་གཡས་གསེར་གྱི་རྡོ་རྗེ་དང་བཅས་སྤྱི་བོར་བཞག་ཅིང་།
བུད་མེད་དཀར་མོ་ཞིག་གིས་ཐོད་པའི་བདུད་རྩི་ཧུབ་གསུམ་བླུད། ཀུན་གྱིས་ཐོད་ཕྲེང་
རྩལ་གྱི་འཛབ་དབྱངས་སྒྲོགས་པ་དང་། ཆབས་གཅིག་ང་རང་ཕྱིར་ཐོན་སྔར་གྱི་སྒོ་
ཆེན་འགྲམ་དེར་སླེབས་འདུག་པ། ། སྔར་གྱི་བུད་མེད་དམར་མོ་དེས་ཁྱོད་གུ་རུ་སྣང་
སྲིད་ཟིལ་གནོན་དང་མཇལ་ནས་བྱིན་རླབས་ཐོབ་པ་ཡིན། གཡོན་ཕྱོགས་དེར་སྐས་
ཞིག་འདུག་པ་འདིར། གུ་རུ་པདྨ་རྒྱལ་བོའི་བཞུགས་གནས་ཡོད། གུ་རུ་སྤྲུལ་པ་དགུ་
ཡིས་སེམས་ཅན་གྱི་དོན་མཛད་ཅིང་། །སྤྲུལ་པ་རྣམ་གསུམ་གཅིག་བསྡུས་བོད་དུ་
བྱོན། །པདྨ་སམྦྷ་ཞིང་ཁམས་ཀུན་དུ་ཉུལ། །སྤྲུལ་པ་ལྔ་ཡིས་གནས་འདིར་དོན་མཛད་
ཅིང་། །བོད་ལ་ཐུགས་རྗེས་རྒྱུན་ཆད་མེད་པར་གཟིགས། །ད་དུང་མ་འོངས་དུས་ལ་མ་



་་་ མདོ་མཁྱེན་བརྩེའི་གསུང་འབུམ། ་ ་ ་
བབ་པར། །སྦྱངས་པའི་ཡོན་ཏན་མཐའ་རུ་ཕྱིན་པར་གྱིས། །ཞེས་གསུངས་ཞིང་།
རྒོད་ཐང་དཀར་གཉིས་ཀྱི་གཤོག་སྟེང་དུ་ང་རང་བཞག་ནས། རང་གནས་སུ་བསྐྱལ།
དེར་རྨིས་སད་པས་བླ་མ་འདི་ཨོ་རྒྱན་ཆེན་པོ་དངོས་སུ་འདུག་སྙམ་པའི་མོས་གུས་
ལྷག་པར་སྐྱེས། འཕྲལ་དུ་ཞུ་མ་ནུས་ཀྱང་ཞག་གསུམ་ཙམ་ནས་རྨི་ལམ་རྣམས་ཞུས་།
པས། ལར་ནི་རྨི་ལམ་འཁྲུལ་པ་ལ་སྣ་ཚོགས་འོང་། དེའི་ནང་ནས་བྱིས་པ་རྩ་རིག་
དྭངས་པ་རྣམས་ཀྱི་རྨི་ལམ་ནི་བརྟག་དཔྱད་མེད་གསུང་ཞིང་དར་ཅིག་བཞུགས། གང་
ལྟར་ཡང་གཞན་ལ་མ་སྨྲ། ཡིད་དུ་ཟུང་ལ་མ་བརྗེད་པར་གྱིས་ཤིག་གསུངས། དེ་ནས་
ཁྱི་ལོ་གསར་ཚེས་ལ་ཞི་ཁྲོ་དགོངས་པ་རང་གྲོལ་ལ་བརྟེན་པའི་བདུད་རྩི་སྨན་གྱི་སྒྲུབ་
པ་ཟླ་བ་གཅིག་གི་བར། རྗེ་བླ་མ་རྡོ་རྗེ་རྒྱལ་པོར་བཞུགས་ནས། སློབ་བུ་དམ་ཚིག་དང་
ལྡན་པ་ལྔ་བཅུ་ཙམ་གྱིས་སྒྲུབ་ཅིང་
། ང་རང་ཡང་དེའི་གྲལ་དུ་བསྡད། ངོ་མཚར་པའི་
རྟགས་མཚན་ཡང་དཔག་ཏུ་མེད་པར་མཐོང་། སྨན་སྒྲུབ་གྲོལ་ནས། ཀུན་མཁྱེན་རྣམ་
གཉིས་བཀའ་འབུམ་དང་། །སྔར་གྱི་དབང་ལུང་ཐོབ་པ་རྣམས་ཀྱི་སྨོན་ལམ་གཏད་རྒྱ་
བཅས་གནང་། ་ ངོ་རང་ཡང་སྡེ་དགེར་འོང་དགོས་ཀྱི་གསུང་ཤོག་འབྱོར་བ་སྐྱབས་
མགོན་ཐམས་ཅད་མཁྱེན་པས་དེ་ལྟར་ཆོག་པའི་བཀའ་ཕེབས་ལྟར། མདུན་སྐོར་
ཀཿཐོག་རིན་ཆེན་རྣམ་རྒྱལ་ཞེས་པ་དཔོན་གཡོག་སུམ་ཅུ་ཙམ་བསུ་བར་སླེབས། ཡར་
ཐེག་ཁར་སྐྱབས་མགོན་བླ་མས། སྡེ་དགེའི་བཞེད་དོན་རྫོགས་ནས་རྫ་ཆུའི་རྒྱུད་དུ་
གདུལ་བྱ་ཞིག་བྱས་ནས། ཕར་ལོ་ལྷ་ལྡན་དུ་འབུལ་སྐྱེས་དང་སྦྲགས་ལན་གཅིག་འགྲོ་
དགོས་ཀྱི་བཀའ་ཕེབས། དེ་ནས་ང་རང་དང་རྗེ་བླ་མའི་ཉེར་གནས་ཆོས་གྲོགས་དགེ་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
རྒན་བླ་མཆན་སྦྲགས་མ་བྱས་པའི་གཙོས། གྲྭ་འཁོར་མང་ཙམ་བཅས་ཡར་ཐེག ལམ་
བར་དུ་ཞེ་ཆེན་རབ་འབྱམས་སྤྲུལ་པའི་སྐུར་ཁྲི་སྟོན་ཕུལ། གདན་ཚབ་ལ་བྱང་གཏེར་
ཐུགས་སྒྲུབ་རྣམ་གསུམ་གྱི་དབང་ལུང་ཞུས། སྡེ་དགེར་སླེབ་ཅིང་བཀུར་སྟི་སོགས་རྒྱ་
ཆེན་མཛད་ཅིང་། ཀློང་སྙིང་གི་དབང་ཚང་མ་ཕུལ་དགོས་བྱུང་། ལྕང་རའི་བུམ་སྒྲུབ་
ཆེན་པོའི་རྡོ་རྗེ་སློབ་དཔོན་བྱེད་དགོས་གསུངས་པ་ལྟར་བྱས། ནོར་རྫས་ཀྱི་འབུལ་བ་
སོགས་གྱ་ནོམ་པ་གནང་། རྫ་རྒྱུད་ཕྱོགས་སུ་རྙེད་ཚོལ་དུ་ཕྱིན། ཀུན་མཁྱེན་གོང་མའི་
དངོས་སློབ་མཆོག་གྱུར་འཇིགས་མེད་རྒྱལ་བའི་མྱུ་གུ། འཇིགས་མེད་ངོ་མཚར་གཙོས་
ཁ་ཤས་དང་འཕྲད། གོང་མའི་མཚན་གྱི་ཅོད་པན་བཟུང་བས་དངོས་རྫས་ཀྱང་དཔག་
མེད་བྱུང་། སླར་རང་གནས་སྐབས་རྗེ་བླ་མའི་དྲུང་དུ་ལྡོག་ཐུགས་དགྱེས་པར་མཛད་
ཅིང་། དགུན་དཔྱིད་འདིར་སློབ་སྦྱང་ལ་ནན་ཏན་གྱིས། མཐུན་རྐྱེན་ཡོ་བྱད་ཀྱང་མི་
དམན་པར་འདུག་པས། སང་དབྱར་ཐོག་ཏུ་ཅིས་ཀྱང་ལྷ་ལྡན་དུ་འགྲོ་དགོས། རྗེས་
དུས་དབང་གིས་ཇི་ལྟར་འགྱུར་ཤེས་དཀའ་གསུངས། དེ་ནས་ང་རང་ལ་ཡོན་ཏན་རིན
པོ་ཆེའི་མཛོད་འགྲེལ་བཤད་ཀྱི་ཁྲིད་གནང་། སློབ་བུ་ཁ་ཤས་ལ་དྭགས་པོའི་ཐར་རྒྱན་
དང་། རྫོགས་ཆེན་གྱི་དོན་ཁྲིད་ཡེ་ཤེས་བླ་མ་གནང་སོང་བ་དེའི་གྲས་སུའང་བསྡད།
སྐབས་ཤིག་ཏུ་ཉང་ལུགས་གུ་རུ་དྲག་པོ་རྟ་ནག་ཕག་མོའི་དབང་ལུང་སོགས་གནང་
སོང་བར། ཕག་མོའི་དབང་གི་ཚེ་ངེད་ཅག་ཁ་ཤས་ལ། ཡེ་ཤེས་བྱིན་དབབ་ཀྱི་རྟགས་
མངོན་དུ་གྱུར་ནས་སཾ་སྐྲྀ་ཏ་སྐད་དང་། ལུས་ནམ་མཁར་འཕུར་པ་ཉིན་ཞག་ཕྲུག་ཅིག་
ཏུ་བརྗོད་བྲལ་གྱི་ངང་དུ་འབྱམས་ཀླས་པ་སོགས་བྱུང་བར། ཕྱིའི་ནངས་པར་རང་རང་
83



་
་
མདོ་མཁྱེན་བརྩེའི་གསུང་འབུམ།
，་ ，
དང་འཚམས་པའི་ངོ་སྤྲོད་གནང་། དེར་ཞག་བརྒྱ་དང་ལྔ་བཅུ་ཙམ་ནས་ཡོན་ཏན་
མཛོད་ཀྱི་འགྲེལ་བཤད་མཐར་ཕྱིན། ང་རང་གཅིག་པུར་དྲང་སྲོང་ལོཀྟིའི་དབང་རིག་
གཏད་ཆོས་ཚན་གྱི་ལུང་སོགས་ཞིབ་ཏུ་གནང་ཞིང་ལྷ་ལྡན་དུ་འགྲོ་བ་ལ་དགོས་པ་ཆེན་
པོ་ལྔ་ཡོད། ཡར་ལམ་ཁམས་མགྱོགས་ར་ཉག་སྤྲུལ་སྐུའི་དྲུང་ནས་རྟ་མགྲིན་གྱི་དབང་
དང་ཚེ་དབང་ཞུ་དགོས་པ་དང་གཅིག བསམ་ཡས་སུ་མཎྜལ་འབུམ་ཐེར་འབུལ་
དགོས་པ་དང་གཉིས། མཆིམས་ཕུར་ཞག་བདུན་བར་གུ་རུར་གསོལ་བ་བཏབ་ནས་
མཚམས་སྒྲུབ་ཞིག་ལ་འདུག་དགོས་པ་དང་གསུམ། དཀོར་མཛོད་གླིང་དུ་ཅི་ལ་ཐུགས་
ཀྱང་གཉན་ས་ཆོད་པ་ཞིག་བྱེད་དགོས་པ་དང་བཞི། ལྕགས་ཟམ་ཆུ་བོ་རིར་གནས་
འབྲེལ་དམ་པོ་ཞིག་བྱེད་དགོས་པ་དང་ལྔ་འདི་གལ་ཆེ། གཞན་ཡང་ཕྱི་ནང་གསང་
གསུམ་གྱི་བསླབ་སྒོ་མང་དུ་མཛད། ལོ་ཕྱེད་གཉིས་ཙམ་ལས་ཡུན་རིང་འགོར་ན། ཁོ་
བོ་ཡང་བགྲང་བྱ་མང་པས་འཕྲད་པར་དཀའ། འཇིག་རྟེན་ལུགས་ཀྱི་བྱ་སྤྱོད་ཀུན།
ཆོས་གྲགས་ལ་བསྒོ་བ་བྱེད་པ་ཡིན། སྲིང་མོ་ཡང་ཁྱོད་རང་དང་མཉམ་དུ་ལྷ་ལྡན་དུ་
འགྲོ་རྒྱུ་ཞིག་བྱུང་ན། ཁྱོད་རང་གི་དོན་ལ་ལེགས་ཀྱང་། ཁྱེད་གཉིས་མར་མི་སླེབས་པ་
འདྲ་བས་བཤོལ་ན་ལེགས་སོགས་གསུངས། དེ་ནས་ངེད་ཅག་ལྷ་ལྡན་དུ་འགྲོ་མཁན་
མི་འགོ་ལྔ་བཅུ་ཙམ་ཡོད་པ་ལ་དབང་དང་བྱིན་རླབས་ཐུགས་གཏད་སྨོན་ལམ་གྱིས་
མཐའ་བརྒྱན་པ་མཛད་ནས། ཕག་ལོར་ཟླ་༤ཚེས་༣ཉིན་སྐྱབས་རྗེའི་དྲུང་ནས་ལམ་
དུ་ཞུགས། རྗེ་བཙུན་དམ་པ་གང་ཉིད་ཀྱང་ཁང་སྟེང་དུ་བྱོན་ནས། དར་དཀར་གྱི་ཡུག་
དང་ཆོས་སྐྱོང་ལ་འཕྲིན་བཅོལ་སོགས་མཛད། རྗེ་དབོན་དམ་ཆོས་ཀྱི་གཙོས་རྟ་པ་ཆ་
，
84



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཤས་ཉིན་གཅིག་བར་སྐྱེལ་མ་མཛད། དེ་ནས་ཤུལ་ལམ་རིམ་བགྲོད་ཀྱི་རྫ་ཆུ་ཁར་
སླེབས་ཅིང་། དེར་སྡེ་དགེའི་སྐུ་ཚབས་སྐྱེལ་མ་དང༌། ལྷ་སར་རིམ་བགྲོད་མཁན
རྣམས་སླེབས། དངོས་རྫས་ཀྱི་རྫོངས་བ་དང་ལོ་གཅིག་ལས་ཕར་འགྱངས་མི་ཆོག་
པའི་བཀའ་བཀོད་དམ་པོར་གནང་བྱུང་། དེ་ནས་བླ་མ་མཚམས་པ་འཇིགས་མེད་རྒྱལ་
བའི་མྱུ་གུ། གི་ལུང་བླ་མ་ངོ་མཚར་སོགས་རྗེ་གོང་མའི་སློབ་བུ་རྣམས་ནས་ཀྱང་སྐྱེལ་
མོ་སོགས་མཛད་ཅིང་། ཕ་རྒན་གཙོས་མགོ་ལོག་གསེར་ཐར་སྡེ་དགེ་བ་སོགས་མི་
མགོ་བརྒྱ་ལྷག་ཙམ་བཅས། རྫ་སྟོད་ནས་ཡར་ཐེག སྒར་ཆེན་གྱི་གནས་བསྐོར་བ་
འདི་ཡང་ལྟར་སྣང་དགེ་བ་ཡིན་ཁུལ་ལས། དོན་ལ་རྟ་ཁལ་སོགས་ཀྱི་སྡུག་བསྔལ།
ལམ་བར་དུ་ཆགས་སྡང་རྨོངས་གསུམ། ཚོང་དང་སྲོག་གཅོད་སོགས་སྡིག་པ་ཁོ་ནར་
འབད་ཅིང་ངན་སོང་གི་རྒྱུ་ལས་མི་འདུག་པས་ཨ་ཙ་མ། དེ་ནས་རང་གི་ནུས་པ་ཡོད་
ཚོད་ཀྱིས་རི་དྭགས་མི་གསོད་པ་དང་། ལམ་བར་དུ་རྐུན་མ་མི་བྱེད་པ་སོགས་ཀྱིས་
ཆོས་ཁྲིམས་བསྡམས་ཁུལ་བྱས་ཀྱང༌། བྱིས་པའི་ཁར་ཉན་མཁན་བྲལ་བས་ཐོག་ཁེལ་ ་
མ་བྱུང་། ཞག་ཤོས་ན་འབྲི་ཆུའི་རྫ་བར་གྲུ་ཁར་སླེབས། སྒར་གཞི་ཆེ་བས་ཞག་ཤས་
ཀོ་གྲུར་བགྲོད་པར་དཀའ་ཕྱིར་འགོར་སོང་བ། སྨད་ཕྱོགས་མིག་གིས་མཐོང་ཡུལ་
ཙམ་དུ་སྒར་པ་ཞིག་འདུག་པ་ཁོང་རྣམས་ནས་སུ་ཡིན་རྩར་གཅོད་སོང་བས། ཁམས་
མགྱོགས་ར་ཉག་གི་སྒར་རེད་ཟེར་བར་སྔར་སྐྱབས་མགོན་ཆོས་ཀྱི་རྒྱལ་པོའི་བཀའ་
བཀོད་ལྟར་ངེད་ཅག་ལོག་ལྟ་མེད་ཁུལ་བླ་མཚན་ཆོས་གྲགས་ཀྱིས་བསལ་ཏེ་དཔོན་
གཡོག་ལྔ་ཙམ་མཇལ་དུ་སོང་། ཞབས་དྲུང་སླེབས་པར་ཁོང་གྲུབ་ཆས་ཤ་སྟག་མཛད་



བ་
མདོ་མཁྱེན་བརྩེའི་གསུང་འབུམ། ..་
འདུག་པས། དེ་དུས་རང་ཡང་རབ་བྱུང་ཚད་ལྡན་ཡིན་ཁུལ་ལགས་པས། གྲུབ་པའི་
དབང་པོའི་མཛད་པ་བློར་མ་ཆུད་པས་སེམས་ལ་ལོག་ལྟ་ཡང་དཔག་མེད་བྱུང་། དྲུང་
དུ་སླེབས་མ་ཐག་ཐོག་མར་བཀའ་བཀྱོན་དྲག་པོས་ཚར་བཅད། རྟ་མགྲིན་གྱི་དབང་
ཞུས་པས་མེ་མདའ་ཟངས་ཇིལ་ཅན་ང་རང་གིས་སྙིང་ཁར་གཏད་དེ་བརྡེགས་བྱུང་བར་
གནོད་པ་བྲལ་ཞིང་ཟངས་དྲིལ་ལ་རྟ་མགྲིན་གྱི་སྐུ་རང་བྱོན་དུ་དོད་འདུག ཚེ་དབང་
ཞུས་པས་ཞལ་དུད་གསོལ་ཞིང་ཕྱག་སོར་ནས་དུད་པ་ཕྱུངས་པ་དང༌། དཀར་ཡོལ་
ནང་ཞོལ་ཆབ་ཕྲན་བུ་ཞིག་གནང་བ་བདུད་རྩིས་མེར་གྱིས་གང་བ་སོགས་ངོ་མཚར་
བའི་གྲུབ་རྟགས་དཔག་ཏུ་མེད་པ་མཛད་པས། རྨོངས་པ་བདག་ཀྱང་འགྱོད་པ་གཏིང་
ནས་སྐྱེས་ཤིང༌། ཕྱིར་མི་ལྡོག་པའི་དད་པ་གཏིང་ཚུགས་པ་ཞིག་སྐྱེས། སླར་ཞལ་
གདམས་ལུང་བསྟན་བཀའ་བཀོད་སོགས་གནང་ཞིང་། ཐུགས་བརྩེ་བ་ཆེན་པོས་རྗེས་
སུ་བཟུང༌། བཀྲ་ཤིས་སྨོན་ལམ་གྱིས་མཐའ་བརྒྱན་པར་མཛད་བྱུང་། དེ་ནས་ངེད་ཅག་
ཀུན་སྒར་ཐོག་ཏུ་ལོག་ཅིང་། འབྲི་ཆུའི་གྲུར་དོན་ནས་ལམ་དུ་ཞུགས། ཟླ་བ་གཅིག་
དང་ཞག་བཅོ་ལྔ་ཙམ་ནས་ནག་ཤོད་དགོན་གསར་ཞེས་པའི་ནག་ཆུ་ཁར་སླེབས།
དེའི་ནུབ་རྨི་ལམ་ན་ཁམས་སྲིན་མོ་རྫོངས་ནས་འོང་བ་ཡིན་ཟེར་བའི་བུད་མེད་ཆ་
ལུགས་མི་འདྲ་བ་བདུན་བྱུང་ནས་གཏེར་སྟོན་ཆེན་པོ་ཁྱོད་ཁམས་སྲིན་མོ་རྫོངས་སུ་
ལན་གཅིག་བྱོན་པའི་རྟེན་འབྲེལ་ཡོད་གསུངས་འདུག་ཅིང་། ཁར་སང་ཚེས་བཅུའི་
དུས་སོ་ས་གླིང་དུ་དཔའ་བོ་མཁའ་འགྲོའི་ཚོགས་འཁོར་མཛད་དུས་ཌཱཀྐིའི་གཙོ་མོས་
ད་དུང་མི་ལོ་ང་བདུན་བར་དུས་ལ་མ་བབ་གསུངས་པས་ངེད་ཅག་རྣམས་ཉིད་དང་
，86



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ལན་གཅིག་འཕྲད་པར་འོང་བ་ཡིན་ཟེར་ནས་དབྱངས་སྙན་པོས་ཞབས་བརྟན་སྨོན་
ཚིག་འགའ་ཞིག་བརྗོད་སོང་ཀྱང་བློར་མ་ངེས། ཞག་ཤས་སོང་བར་འབྲི་གུང་པའི་
བསུ་མ་སླེབས། སྡེ་དགེ་བ་སོགས་ཁམས་པ་རྣམས་གདུག་རྩུབ་ཆེ་བས་མི་སེར་ལ་
བཙན་བཙུག་ཤ་སྟག་བྱེད་པར་བླ་ཆེན་གྱི་གོ་ས་འཛིན་པ་ལ་སྐྱོ་བ་དབང་མེད་སྐྱེས།
མཐིལ་གྱི་དགོན་པར་སླེབ། ཕྱག་མཆོད་སོགས་བྱས་ཤིང་དུར་ཁྲོད་དུ་སོང་བར་བུད་
མེད་ཀྱི་རོ་ཞིག་སླེབས་འདུག གཅོད་དང་མཁའ་འགྲོའི་ཚོགས་འཁོར་སོགས་བྱས་
ཤིང་། བོད་ཀྱི་སྒྲུབ་གནས་མཇལ་བའི་ཐོག་མ་ཡིན་པས་རྟེན་འབྲེལ་བཟང་པོར་
མཐོང་། དེ་ནས་རྫོང་གསར་དུ་སླེབས། འབྲི་གུང་ཞབས་དྲུང་རིན་པོ་ཆེ་དང་རྒྱལ་སྲས་
རྣམ་གཉིས་དང་མཇལ། ཞབས་བརྟན་འབུལ་བ་སོགས་མི་དམན་ཙམ་ཕུལ། དབང་
དང་བྱིན་རླབས་སོགས་ཞུས་ནས་ལྷ་ལྡན་དུ་ཕྱིན། བསྟན་རྒྱས་གླིང་དུ་རྒྱལ་ཚབ་དེ་མོ་
རིན་པོ་ཆེ་དང་། ཀུན་མཁྱེན་གོང་མའི་སློབ་བུ་ཀློང་ཆེན་རོལ་པ་རྩལ་བཞུགས་འདུག་
པ་གཉིས་དང་མཇལ། རྒྱལ་ཚབ་རིན་པོ་ཆེས་འགོ་འདྲེན་སོགས་བླ་ན་མེད་པ་གནང་
ཞིང༌། ཇོ་ཤཱཀ་རྣམ་གསུམ་གཙོས་རྟེན་དང་བརྟེན་པར་བཅས་ལ་སྟོང་མཆོད་ཆེན་མོ་
དང་གསེར་ཆབ་སོགས་ཕུལ་ཞིང་མཇལ་ཕྱག་བསྐོར་བ་སོགས་ཅུང་ཟད་བྱས། །ཀློང་
ཆེན་རོལ་པ་རྩལ་གྱི་ཕུར་པ་འབུམ་ནག རྫོགས་ཆེན་དགོངས་པ་ཟང་ཐལ། ཕག་མོ་
ཟབ་རྒྱ་སོགས་ཀྱི་དབང་ལུང་དང་། གཉན་ཁྲོད་འགྲིམ་པའི་ཞལ་ཁྲིད་སོགས་གནང་།
དབུས་རིར་བར་བསྐོར་ལ་ཕྱིན། ཟུར་མཁར་ཐེག་ཆེན་གླིང་གི་རྒྱལ་སྲས་དང་མཇལ།
ལབ་ཀྱི་གཏེར་བྱོན་གྱི་ཚེ་དབང་། རྟ་མགྲིན། ཕུར་པ་དྲེགས་འདུལ་གནམ་ལྕགས་



I
མདོ་མཁྱེན་བརྩེའི་གསུང་འབུམ། །
འཁོར་ལོའི་དབང་ལུང་བཅས་ཐོབ། ངོ་མཚར་རྡོ་ཡི་མཆོད་རྟེན་རྣམས་མཇལ་ཞིང་
བསམ་ཡས་སུ་སླེབ། དབུ་རྩེ་རི་གསུམ་གཙོས་ལྷ་ཁང་ཀུན་ཏུ་ཕྱག་མཇལ་སྟོང་མཆོད་
སོགས་ཕུལ། བྱང་ཆུབ་ཆེན་པོའི་དྲུང་དུ་མཎྜལ་འབུམ་ཐེར་རྗེ་བླ་མའི་བཀའ་བཞིན་
བསྒྲུབས། བར་ཁང་གཡུ་ཞོལ་འབར་བར་ཞག་བདུན་ཕྲག་ཙམ་དུ་གུ་རུའི་གསོལ་
འདེབས་ཁོ་ནར་འབད་ཅིང་བསྡད། སྔོན་ཚེ་གུ་རུ་ཡབ་ཡུམ་གྱིས་རྗེ་འབངས་སྐལ་བ་
དང་ལྡན་པ་རྣམས་ལ། ཟབ་པ་དང་རྒྱ་ཆེ་བའི་སྨིན་གྲོལ་གྱི་གདམས་པ་གནང་བ་
རྣམས། ཡིད་ཡུལ་དུ་ལྷང་ལྷང་ལ་དྲན་ཚེ་ཡིད་སྐྱོ་ཞིང་། མོས་གུས་མཆི་མ་འཁྲུགས་པ་
ཙམ་བྱུང་། ནུབ་གཅིག་དཀར་ཆས་ཅན་གྱི་བླ་མ་རིལ་བ་ཐོར་ཚུགས་ཁྲུ་གང་ཙམ་
བཅིངས་ཤིང་འཇིགས་སུ་རུང་བ། ཕྱག་ན་ཐོད་པའི་ཌ་མ་རུ་དང་དྲིལ་བུ་འཁྲོལ་བ་
ཞིག་ཁྲོབ་སིལ་གྱིས་བྱོན། གར་སྟབས་དང་རྣམ་འགྱུར་དུ་མ་སྟོན་ཞིང་། ད་ལྟ་རྔ་ཡབ་
དཔལ་རིའི་རྩེ་མོ་ནས། །ལོངས་སྐུའི་སྟོན་པ་དྲི་མ་མེད་པ་ཡིས། །ལས་ཅན་དག་པའི་
འཁོར་ལ་ཆོས་སྟོན་མཛད། །འདི་ནས་མི་ལོ་ཉི་ཤུ་འདས་པའི་དུས། །ལོ་བདུན་བར་
དུ་སྲིན་གླིང་གནས་བརྒྱད་དུ། །སྦྱོར་སྒྲོལ་གསང་བ་མཆོག་གི་ཆོས་སྟོན་ཞིང་། །དེ་ནས་
རི་བོ་ཀུན་འདུས་རྩེ་མོ་ནས། །དྲང་སྲོང་སྐུར་བཞེངས་དྲི་མེད་འོད་ཟེར་སོགས། །
འབུམ་ཕྲག་འཁོར་ལ་རྫོགས་པ་ཆེན་པོ་སྟོན། །སྨོན་ལམ་སྟོབས་ཀྱིས་བྱིན་རླབས་
སྤྲུལ་པའི་སྐུ། །བྱོན་ནས་མདོ་ཁམས་སྨད་དུ་ཆོས་ཆར་འབེབས། །དེ་ཚེ་སྐལ་ལྡན་
ཁྱོད་ནི་ཆོས་སྐུར་གྲོལ། །དགོངས་གཏེར་ནམ་མཁའ་མཛོད་ཀྱི་གསང་མཛོད་ལ། །
དབང་བསྒྱུར་དོན་གཉིས་ལྷུན་གྱི་གྲུབ་པར་ངེས། །ཁོ་བོའི་སྐུ་ཡི་སྤྲུལ་པ་ཌཱཀྐི་མ། །
re
་
་
88



་་ སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
ལུས་མེད་མཁའ་འགྲོའི་ཆོས་སྐོར་གཉེར་ཁ་འཛིན། །བདག་ཀྱང་སྤྲུལ་པ་སྤྲུལ་གཞི་རོ་
གཅིག་འདྲེས། །ཁྱོད་ཀྱི་ཞབས་ཏོག་མཐའ་རུ་ཕྱིན་པར་ངེས། །སྐལ་ངན་བདུད་ཀྱི་
གཡོ་འཕྲུལ་མཐུ་ཆེ་བས། །སྐབས་འགར་བསླུ་བྲིད་དབང་དུ་འགྱུར་ཡང་སྲིད། །འོན་
ཀྱང་སྔོན་གྱི་སྨོན་ལམ་རྣམ་དག་མཐུས། །མཐའ་གཅིག་དཀར་པོའི་ལམ་དུ་འགྱུར་
ཡང་སྲིད། །ཅེས་ཟེར་ཞིང་མི་སྣང་བར་གྱུར། དེའི་ཕྱི་ནུབ་བུད་མེད་ཞིག་བྱུང་ནས།
ཁྱེད་སྟེང་དུ་ཤོག་གསུངས་ཟེར། ལག་པ་ལ་འཇུས་ཤིང་ཁྲིད་སོང་བས་སྟེང་ཁང་རྣམ་
སྣང་མི་བཞི་རྒྱབ་སྤྲད་ཀྱི་མདུན་དེར་སླེབས། སྐུ་རྣམས་ཀྱིས་མགྲིན་གཅིག་ཏུ། ཨ་ཧོ་
ཡེ༑ རིག་དང་མ་རིག་ཆོ་འཕྲུལ་ལས། །འཁོར་འདས་གཉིས་སུ་རྒྱབ་ཀྱིས་པ། །རྣམ་
པར་རྟོག་པའི་འཁྲུལ་སྣང་ལས། །འགྲོ་བ་རིགས་དྲུག་ཅེས་སུ་གྲུབ། །དག་པ་སྐུ་
བཞིའི་སྣང་ངོ་རུ། །སྐུ་གསུམ་ཞིང་ལས་གཞན་དུ་དབེན། །སོ་སོར་རྟོག་པའི་ཡེ་ཤེས་
ཀྱིས། །འགྲོ་བའི་བདེ་སྡུག་མཐོང་བའི་ཚེ། བྱ་གྲུབ་ཡེ་ཤེས་རྩལ་ཤུགས་ལས། །
ཁམས་དང་དབང་པོ་མཐུན་སྣང་ཤར། །འོན་ཀྱང་དག་དང་མ་དག་དང་། །དད་དང་
ལོག་ལྟ་བྱེ་བྲག་འབྱེད། །ཁྱེད་རང་འགྲོ་བའི་དོན་སྤྱོད་ན། །རང་དོན་ཡས་སུ་བོར་བར་
གྱིས། །ནམ་མཁའ་ལྟ་བུའི་ཏིང་འཛིན་དང༌། །སྒྱུ་མ་ལྟ་བུའི་ཏིང་འཛིན་དང་། །དཔའ་
བར་འགྲོ་བའི་ཏིང་འཛིན་དང་། །ཁྱབ་གདལ་ཆེན་པོའི་ཏིང་འཛིན་དང་། །མཁའ་ཀློང་
ཡངས་པའི་ཏིང་འཛིན་ལྔ། །ས་ལམ་བབས་དང་བསྟུན་པར་མཛོད། །དེར་གནས་ཆོས་
སྐུའི་གཏན་སྲིད་ཟིན། །བརྟུལ་ཞུགས་ཨ་ཙར་དམར་པོ་ཁྱོད། །རང་གི་བྱ་སྤྱོད་ངོམས་
པ་ལ། །ཐེ་ཚོམ་སྒྲོགས་ལས་གྲོལ་བར་མཛོད། །རིན་ཆེན་ཤེལ་གྱི་ཤོག་དྲིལ་བདུན། །
89



མདོ་མཁྱེན་བརྩེའི་གསུང་འབུམ། ，་་་་་
ལུས་མེད་མཁའ་འགྲོའི་ལག་ཏུ་སྤྱོད། །དགོས་པའི་དུས་སུ་ཁྱོད་ཀྱིས་ལོངས། །གཏེར་
གྱི་སྙིང་པོ་དགོངས་པའི་གཏེར། །ཊཱཀྐི་གསང་མཛོད་ཆེན་མོ་ལ། །ལོངས་སུ་སྤྱོད་པ་
ཁྱོད་ཉིད་དོ། །ཚེ་འཕྲང་བདུན་ལ་ཌཀྐི་མཐུས། །གྲོལ་ནས་དཔེ་བྱད་གྲོངས་ཡན་
བཟུང་། །སྐྱེ་འཆི་གཉིས་ལ་རང་དབང་བསྒྱུར། །སྐལ་ལྡན་དག་ལ་རག་ལས་སོ། །ཚེ་
འཕོས་རྒྱ་གར་ཟངས་གླིང་དུ། །སྦྱོར་སྒྲོལ་གསང་སྔགས་བསྟན་པ་ནི། །མི་ལོ་བདུན་
ཅུའི་བར་དུ་སྤེལ། །དེ་ནས་དཔལ་རིའི་རྩེ་མོར་གཤེགས། །བོད་ཀྱི་སྐྱེ་མཐའ་དེ་ཙམ་
མོ༑ ༑ཞེས་གསུང་ཞིང་མུན་སྒྲོམ་ནས་ཤེལ་གྱི་ཤོག་དྲིལ་བདུན་ཕྱུངས་ནས། ང་རང་
གི་སྤྱི་བོར་དབང་བསྐུར། སླར་མདུན་གྱི་ནམ་མཁའ་ལ་བུད་མེད་སྔོན་མོ་ཞིག་འདུག་
པ་དེ་ལ་གཏད་སོང་། ཤེལ་དཀར་གྱི་མཆོད་རྟེན་མཁྱིད་གང་ཙམ་པ། ནང་ཀུན་བརྡ་
ཡིག་ཕྲ་མོས་ཐེ་ཚོ་དང་ནེ་ཚོར་གང་ནས་འདུག་པ་ཞིག་རང་གི་སྤྱི་བོར་བཞག་ནས།
ཀ་ཡ་ཝཀྐ་ཙིཏྟ་སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་གསུངས་པ་དང་ཆབས་གཅིག་མཆོད་
རྟེན་དེ་ང་རང་གི་སྤྱི་བོ་ནས་མར་ཞུགས་ནས་སྙིང་དབུས་སུ་གནས་པའི་ཉམས་བྱུང་
བར། སླར་ཕྱག་སྤྱི་བོར་བཞག་ནས། མི་ལོ་ཉེར་གཅིག་བར་དུ་གུ་ཧྱ༔ ཁ་ཐཾ་རྒྱ སྤྱིར་
གྱི་ཁ་བཞིན་སྡོམས་ལ་རླུང་ཕྱོགས་ཙམ་ཡང་མ་སྒྲོགས་ཤིག་གསུངས། ང་རང་གི་སྔར་
གྱི་ལམ་ཁྲིད་བུད་མེད་དེ་ལ། རྣམ་པར་སྣང་མཛད་སྐུ་གཅིག་ལས་མི་འདུག་གསུང་
འབྱོན་པར་རེ་དགའ། ་ཨོ་རྒྱན་ཆེན་པོའི་ཐུགས་རྗེས་ཡིན་ལས་ཆེ་སྨྲས་པས། བུད་
མེད་དེས་ན་རེ། ཁྱོད་ནི་མངལ་གྱི་སྒྲིབ་པས་འདི་འདྲ་འོང་བ་ག་ལ་སྲིད། །རྣམ་པར་
སྣང་མཛད་ལོངས་སྤྱོད་རྫོགས་སྐུ་སྟེ། །མདུན་དང་རྒྱབ་མེད་ཕྱོགས་ཀུན་ཐ་ལེར་
༥
.
:
་



སྔགས་འཆང་འཇའ་ལུས་རྡོ་རྗེའི་རྣམ་ཐར་མོཁའ་འགྲོའི་ཞལ་ལུང་། ཀ༽
གཟིགས། །པད་འབྱུང་ལོངས་སྐུ་ཆེན་པོའི་རྣམ་སྣང་ངོ༌། །ཆུ་སྣོད་ཟླ་གཟུགས་བྱིན་
རླབས་ཁྱོད་ལ་ཕོག །ཅེས་ཟེར་ཞིང་བསྐོར་བ་ལ་ཁྲིད་བྱུང་། སྐུ་གཅིག་པུ་ཕྱོགས་གང་
དུ་བལྟས་ཀྱང་མདུན་རྒྱབ་མེད་པར་ཕྱོགས་ཀུན་ཐ་ལེར་གཟིགས་འདུག །བྱང་ཕྱོགས་
སུ་སླེབ་དུས་ཞབས་བརྐྱངས་ཤིང་། ང་རང་གི་སྙིང་གར་གཏད་པས། རིག་པ་སྐྱེ་བ་
མེད་པ་ཆོས་ཀྱི་སྐུ། །ཡེ་ཤེས་འགགས་པ་མེད་པ་ལོངས་སྤྱོད་རྫོགས། །རྩལ་སྣང་
གནས་པ་མེད་པ་སྤྲུལ་པའི་སྐུ། །སྐུ་གསུམ་རང་ལ་གནས་པ་ཤེས་པར་གྱིས། །ཨེ་མ་
ཧོ༑ ཞེས་གསུངས་དེ་ནས་མར་ལོག་ཅིང་། བར་ཁང་དུ་མལ་སར་སླེབས། ལུས་ལ་
བདེ་བ་དང་། སེམས་ལ་རྟོགས་པ་ཁྱད་པར་ཅན་སྐྱེས་འདུག དེའི་ངང་ལ་ཨོ་རྒྱན་
ཆེན་པོ་དང་བླ་མ་ལ་གསོལ་བ་འདེབས་ཀྱིན་གཉིད་དུ་སོང་བར། ནངས་པར་ཉི་མ་
འཆར་ཚེ་དཀོན་གཉེར་དབོན་གྱིས་བར་ཁང་གི་སྒོ་མ་ཕྱེས་བར་དུ་གཉིད་མ་སད་
འདུག དེའི་ཉིན་ནས་བཟུང་། ཕྱིའི་ལོ་ཉེར་གཅིག་མཐར། མེ་སྤྲེལ་ལོར་རྫོགས་ཆེན་
མཁའ་འགྲོ་ཡང་ཏིག་གི་དཀྱིལ་འཁོར་ཞལ་མ་ཕྱེས་བར་བརྗོད་པ་ལྟ་བུའི་སེམས་ལ་
ཅི་ལྟ་བ་བཞིན་གསལ་བར་མ་བྱུང་། དེ་ཉིན་ནས་ཞག་བདུན་ཡན་རྫོགས་པར་བར་
ཁོང་དུ་ཚོགས་ཀྱི་འཁོར་ལོ་ཕུལ། དེ་ནས་ངེད་ཅག་གནས་མཇལ་པ་ཐམས་ཅད་
བསམ་ཡས་མཆིམས་ཕུར་ཕྱིན། བྲག་དམར་ཀེའུ་ཚང་དུ་སྡོད་གནས་བྱས་ཤིང་གུ་
རུའི་སྐུ་ཚབ་མཐོང་བ་དོན་ལྡན་གྱི་དྲུང་དུ་ཚོགས་བརྒྱ་དང་མཆོད་པ་སོགས་ཕུལ།
དཔལ་རི་མཚོ་རྒྱལ་སྤྲུལ་པའི་སྐུ་རིན་པོ་ཆེ་དང་མཇལ། ཐུགས་དགྱེས་པ་ཆེན་པོ་
མཛད་ནས། ཁོང་འཕྲལ་དུ་ཕར་དཔལ་རིར་ཕེབས་ཅིང་། སླར་ངེད་རང་རྣམས་དེར་
91



མདོ་མཁྱེན་བརྩེའི་གསུང་འབུམ།
སླེབས་དུས་དབང་ལུང་སོགས་མཛད་རྒྱུའི་ཞལ་བཞེས་གནང་། དེའི་སྐུ་ཚབ་དྲུང་དུ་
ཞག་གཅིག་ཉལ་བའི་རྨི་ལམ་ན། སྒོ་དྲུང་ནས་བསམ་ཡས་པ་བུད་མེད་ཀྱི་ཆས་ཅན་
ཞིག་ཡར་བྱུང་། དང་པོ་ང་རང་ལ་གུས་གུས་འདྲ་མོ་ཞིག་བྱས། ངས་ཉིད་སུ་ལགས་
སྨྲས་པས། མ་ངོ་མི་ཤེས་བུ་སྡུག་ཅི་ཚུག་བྱེད། །ང་ནི་སྔོན་ཚེ་ཨུ་རྒྱན་ཆེན་པོའི་དྲུང་། །
སྔགས་འཆང་ཧཱུྃ་ཀར་སྲས་མོ་འཛོམ་པ་སྐྱིད། །གུ་རུས་རྗེས་བཟུང་དབང་བཞི་ཡོངས་
སུ་རྫོགས། །བླ་མ་དགོངས་འདུས་རིག་འཛིན་ཐུགས་ཐིག་དང་། །བཀའ་འདུས་ཆོས་
ཀྱི་རྒྱ་མཚོའི་ཞལ་ཕྱེ་ཚེ། །སྲོག་སྙིང་ཕུལ་ཞིང་སྨོན་ལམ་དྲག་པོར་བཏབ། །དབང་
བསྐུར་དབུགས་དབྱུང་བཀའ་ཡི་སྲུང་མར་བསྐོས། །ཧེ་ཆེན་བརྡལ་བར་ཚོགས་ཀྱི་རྗེ་
མོ་བྱས། །ཎཱཀི་ཤ་ཟ་ཁ་མོ་ཆེ་ཞེས་བཏགས། །གསང་བའི་མཚན་ནི་རྡོ་རྗེ་ཀུན་
སྐྱོང་མ། །སྤྲུལ་གཞི་བདག་སྟེ་སྤྲུལ་པ་མི་རུ་སྐྱེས། །མ་བུའི་དམ་ཚིག་ཡལ་བར་མི་
འདོར་ཏེ། །སྲས་མོའི་སྐུ་ལ་དམེ་ཡུགས་གྲིབ་ཀྱིས་གོས། །སྐབས་འདིར་བོད་དུ་སླེབ་
པར་མ་གྱུར་པས། །བོད་ཡུལ་རྟེན་འབྲེལ་འཕྱང་མོ་ཉུག་ཏུ་གྱུར། །འོན་ཀྱང་རྒྱ་གར་
སྨོན་ལམ་མཐུ་བཙན་པས། །དགོངས་གཏེར་ནམ་མཁའ་མཛོད་ལ་དབང་བསྒྱུར་
ཞིང་། །ཁམས་ཀྱི་འགྲོ་དོན་མཐའ་རུ་འཁྱོལ་སྲིད་ཀྱང་། །དམར་རྒྱན་སྤྲུལ་པ་གདུག་
པ་གླང་གི་ལོ། །ཁྲོམ་སྐྱིད་སྤྲུལ་པ་སྲོག་འཕྲོག་བྱི་བའི་ལོ། །བདུད་མོའི་སྤྲུལ་པ་ཕུང་
བྱེད་ལྟོ་འགྲོའི་ལོ། །སྨོན་ལམ་ཤུགས་ཀྱིས་བར་ཆད་སྣ་ཚོགས་བརྩམ། །ཚེ་ཆོས་འདུན་
མ་རླུང་གིས་ཁྱེར་ལ་ཁད། །བཱི་མ་པད་འབྱུང་ཐུགས་བསྐྱེད་དྲག་པོ་དང་། །སྔགས་ཀྱི་
སྲུང་མས་ལན་བདུན་བར་དུ་སྐྱོབ། །ཐ་མར་གུ་རུ་རང་གནས་སྙོགས་པའི་ཚེ། །དགའ་
92་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ ་
རབ་དཔའ་བོ་དབྱིངས་ཀྱི་རྗེ་མོ་ཡི། །ཐུགས་བསྐྱེད་སྨོན་ལམ་དུས་སུ་སྨིན་པའི་
མཐུས། །བསྟན་པའི་ཉི་མ་བོད་དུ་སླར་འཁོར་ཞིང་། །ཚེ་ཆོས་འགྲོ་དོན་མཐའ་རུ་
འཁྱོལ་བར་ངེས། །འོན་ཀྱང་སྐབས་ཤིག་སྐྱོ་སུན་དྲག་པོ་ཡིས། །ལུ་བ་པ་ཡི་བརྟུལ་
ཞུགས་སྐྱོང་ནུས་ཀྱང་། །རྒྱ་མཚོའི་གོས་ཅན་འགའ་འགའི་སྤྱོད་པ་ལ། །རྗེས་སུ་ཡི་
རང་བསྐུལ་བའི་བློ་སྐྱེས་ན། །ངེད་ཅག་མ་མོ་མཁའ་འགྲོ་འཁྲུག་པའི་རྒྱུ། །འཇའ་ཚོན་
དར་གྱི་ལམ་ནས་འདྲེན་ཡང་སྲིད། །རང་ཉིད་ཤ་ཁྲག་སྦུབས་སུ་ཞུགས་པའི་ཚེ། །དྲང་
སྲོང་བཀའ་ལ་གཟུ་ལུམ་རས་ཆོད་དང༌། །ཐེ་ཚོམ་མ་བྱེད་བརྟུལ་ཞུགས་སྤོབས་པ་
བསྐྱེད། །ད་དུང་ཞག་བདུན་བར་དུ་སྒྲུབ་པ་གྱིས། །ཕྱི་ནས་བརྡ་རྟགས་ཇི་བཞིན་
གསལ་བར་འོང་། །ཁོ་མོ་མ་བསྒྲུབ་པར་ཡང་རང་འཁོར་ཞིང་། །མ་མཆོད་པར་ཡང་
འཕྲིན་ལས་ཐོགས་མེད་སྒྲུབ། །ཞེས་ཟེར་ཞིང་། ཁྲོ་མོ་དམར་ནག་འཇིགས་སུ་རུང་བ་
རལ་པ་ཁམ་ནག་ས་ལ་ཉིལ་ཞིང་གཡས་པས་སྤུ་གྲི་འབར་བ་དང་གཡོན་པས་མི་སྙིང་
ནད་རྐྱལ་ཐོགས་པ། དར་ནག་གི་བེར་གསོལ་ཞིང་མི་ལྤགས་ཀྱི་གཡང་གཞིས་སྨད་
དཀྲིས་པ་ཞིག་ཏུ་གྱུར་ནས། ཧ་ཧའི་གད་རྒྱང་སྒྲོགས་ཤིང་ཕྱིར་དོན་སོང་། དེ་ནས་
གཉིད་སད་ཅིང་ཡར་བལྟས་པས། སྐུ་ཚབས་མཐོང་བ་དོན་ལྡན་དེ་ཉིད་འཇའ་ཚོན་
ཕུང་ངེར་བཞུགས་པའི་སྐུ་ལས་འོད་ཟེར་དཀར་དམར་མཐིང་གསུམ་རོང་ལ་ཟུག་པའི་
ཉམས་བྱུང༌། བྲག་ཕུག་དེའི་ནང་ཀུན་གཟུགས་མེད་པའི་སྐད་ཤིན་ཏུ་ཕྲ་བ་འགའ་
ཞིག་གིས་ཚིག་བདུན་གསོལ་འདེབས་དང་བཛྲ་གུ་རུའི་སྒྲ་དབྱངས་སྒྲོགས་པ་དར་
ཅིག་བར་དུ་ཐོས། ནམ་ལངས་དུས་སུ་བྲག་ཕུག་ཕྱིའི་ལྷ་ཁང་ནང་དུ་ཡོད་པའི་གྲྭ་པ་
་
93



མདོ་མཁྱེན་བརྩེའི་གསུང་འབུམ།
རྣམས་ནས། མདངས་ཁྱེད་ཀྱི་སྐད་སྙན་པོས་མགུར་མང་པོ་བཞེངས་པ་འདྲ་མོ་ཞིག་
མཛད་འདུག་པ་དེ་ཅི་ཡིན་ཟེར། ང་ཡིས་མ་ཐོས་སྨྲས་པས། ཆོས་གྲགས་ནས་འོ་
གཟིགས་སྣང་ཞིག་ལ་ཡིན་པར་འདུག མགུར་མ་རེད་བཛྲ་གུ་རུའི་འཛབ་དབྱངས་
རེད་ཟེར། དེའི་ཉིན་ཧཱུཾ་ཆེན་ཕུག་ནས་ཀུན་མཁྱེན་གོང་མའི་སློབ་མ་ཀློང་ཆེན་ཡེ་ཤེས་
རྒྱལ་མཚན་ཕེབས་བྱུང་བར། ང་རང་ལ་དབུ་ཞིག་གཏུགས། ཕྱག་གསུམ་གནང་།
ངའི་མདུན་དེར་སྐྱིལ་ཀྲུང་གིས་བཞུགས་ནས་དབང་བཞི་ལེན་པའི་དམིགས་པ་མཛད།
གཞན་རྣམས་ཀུན་ལ་གྲུབ་པའི་དབང་ཕྱུག་གི་བརྟུལ་ཞུགས་ཀྱིས། སྣང་བ་ཟིལ་གྱིས་
ནོན་པའི་བསླབ་སྟོན་ཤ་སྟག་མཛད། དངོས་རྫས་ཕྲན་ཚེགས་ཕུལ་ཡང་མ་བཞེས་
པར། ང་རང་གི་སྙིང་ཁར་དབུ་གཏུགས་ནས་གཞི་ལམ་འབྲས་བུའི་སྨོན་ལམ་ཚར་
གཅིག་གསུངས་ནས་ཕེབས་སོང་། ཁོང་རྩ་རླུང་གི་གྲུབ་འབྲས་མངོན་དུ་གྱུར་ཞིང་།
དྲི་ཆེན་བཅུད་ལེན་ཁོ་ནར་བརྩོན་ནས་ཧཱུྃ་ཆེན་ཕུག་ཏུ་བཞུགས་པ་ཞིག་ཡིན་འདུག དེ་
ནས་ཡུན་དུ་སྡོད་རྒྱུ་མ་རེད་པར་ངེད་ཅག་ཀུན་བསམ་ཡས་སུ་ཕྱིར་འཁོར། ཞག་ཤས་
མཎྜལ་འབུམ་ཐེར་ཡང་མཐའ་རྫོགས་པར་བྱང་ཆུབ་ཆེན་པོའི་དྲུང་དུ་ཕུལ། མཆོད་པ་
དང་བྱང་ཆུབ་སེམས་བསྐྱེད་ཀྱི་ཆོ་གས་སྡོམ་པ་སོགས་བླང་ཞིང་། སྨོན་ལམ་བཅས་
མཐའ་རྒྱས་བྱས། གནས་མཇལ་བ་གཞན་ཀུན་ནས་བསམ་ཡས་སུ་བསྐོར་ཚད་དང་
བརྐྱངས་ཕྱག་བཅས་བྱེད་དགོས་འདུག་པར། ང་རང་དཔོན་གཡོག་གསུམ་ཡར་
མཆིམས་ཕུར་ལོག ཕ་རྒན་ནས་ང་རང་ཆོས་བྲོས་འགྲོ་བར་སྙམ་པས་ཁོ་རང་ཡང་
སླེབ། མཚོ་རྒྱལ་སྤྲུལ་པའི་སྐུ་རིན་པོ་ཆེ་དཔལ་རིར་ཕེབས་སོང་བའི་ཤུལ་དུ་གསང་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ་ ཀ༽
ཕུག་གོང་མར་བསྡད། གཞི་རིག་འཛིན་འདུས་པ་ལ་བརྟེན་ཞིང་། གུ་རུའི་གསོལ་
འདེབས་ཁོ་ནར་འབད། ཞག་གཉིས་གསུམ་བར་དུ་མི་རྟག་པ་ཁོ་ན་སྐྱེས། འཆི་བའི་
དུས་ལ་བབ་ཚེ་བླ་མ་ལ་གསོལ་བ་འདེབས་པ་མ་གཏོགས་གཞན་བྱེད་ཐབས་བྲལ་
འདུག་པས་མོས་གུས་ཀྱི་གདེངས་ཚུགས་པ་ཞིག་བྱུང་། ཞག་ལྔའི་ནུབ་སྲོད་ཐུན་གྱི་
དུས་སུ་མདུན་མཁར་རྒྱང་རིང་པོ་ཞིག་ཏུ་ཕར་བལྟས་པས། འཇའ་དང་འོད་ཀྱི་ཀློང་དུ་
གུ་རུ་གཙོ་འཁོར་གསུམ་ལ་རྩ་གསུམ་རིག་འཛིན་དཔག་ཏུ་མེད་པས་བསྐོར་འདུག་པ་
དེའི་འོད་ཟེར་ཚུར་བྱུང་ནས་ང་རང་གི་གནས་ཁང་ལ་ཁྱབ། ནམ་མཁའ་ས་གཞི་བར་
སྣང་ཀུན་གསེར་གྱི་བརྡ་ཡིག་གིས་གང་ཞིང་དེ་དག་རྣམས་ཀྱིས་རང་སྒྲ་སྒྲོགས་པའི་
ཉམས་བྱུང༌། ཞག་བདུན་གྱི་ཐོ་རངས་ཁར་རྨི་ལམ་ནང་རང་མཆོད་རྟེན་ཆེན་པོ་བདེ་
བྱེད་བརྩེགས་པ་ཡིན་ཟེར་བ་ཞིག་གི་དྲུང་དུ་སླེབས་འདུག་པ། དེར་བུད་མེད་ཤིན་ཏུ་
བསྒྲེས་ཉམས་ཅན་དབུ་སྐྲ་སྔོ་སང་ངེ་བ། ན་བཟའ་སློག་ཧྲུལ་མནབས་པ་ཞིག་འདུག་
པ༑ ང་རང་སེམས་ལ་སྙིང་རྗེ་ལྟ་བུ་ཞིག་སྐྱེས་ནས། རྒན་མོ་ཁྱེད་རང་འདི་གར་མཆོད་
རྟེན་ལ་བསྐོར་བ་བྱེད་པ་ཨི་ཡིན། སྡོད་གནས་གང་དུ་ཡོད་སྨྲས་པས། ཁྱོད་ཀྱིས་ང་
རང་ལ་དེང་སྐབས་ལེགས་པོ་ཞིག་ཏུ་མཐོང་གིན་མེད། ཁར་སང་ལྷ་སའི་མཐིལ་དུ་
འོང་ཀྱང་མ་མཐོང་གསུངས་ནས་དེ་གར་བཞུགས། ང་རང་ཡང་སྣང་བ་འཇིགས་ཆུམ་
མེ་བྱུང་ནས། མདུན་དེར་བསྡད་རྣ་ལམ་དུ་གཟུགས་མེད་པའི་སྒྲས། མ་ཅིག་ཡེ་ཤེས་
མཁའ་འགྲོ་འབུམ་གྱི་གཙོ། །ལས་ལ་དབང་བསྒྱུར་ཆོས་སྐུའི་མཁའ་འགྲོ་མ། །ངོ་མི་
ཤེས་ཤིང་འཁྲུལ་བའི་་གཞན་དབང་ཅན། །དྲི་མ་དགུ་ཡི་སྦུབས་སུ་འོ་རེ་བརྒྱལ། །
95



མདོ་མཁྱེན་བརྩེའི་གསུང་འབུམ། །
ཞེས་གསུངས་པ་ཐོས་པས་མཁའ་འགྲོ་མ་འདི་ཉིད་ཡིན་པར་འདུག་སྟེ། ང་རང་བློ་
མིག་མ་དག་པས་ངོ་མ་ཤེས་པར་འདུག་སྙམས་ནས། ཡར་ལངས་ཏེ་ཕྱག་དང་བསྐོར་
བ་བྱས་ཞབས་སྤྱི་བོར་བླང་ནས། མ་གཅིག་ཌཱཀྐི་གཙོ་མོ་ཁྱེད་མཁྱེན་ནོ། །གསོལ་བ་
འདེབས་སོ་བདག་རྒྱུད་བྱིན་གྱིས་རློབས་ཤིག །ཐ་མལ་བློ་མིག་མ་དག་པས་བདག་
འདྲ་བའི་སེམས་ཅན་ལས་ངན། མཐའ་མེད་པའི་སྡུག་བསྔལ་གྱི་རྒྱ་མཚོར་བྱིངས་པ་
ལས་སྒྲོལ་ཞིང་ཁྱོད་ཀྱིས་རྗེས་སུ་འཛིན་པར་མཛད་དུ་གསོལ། ཞེས་གདུང་བའི་འོ་
དོད་ཀྱིས་གསོལ་བ་བཏབ་པས། ཁྱེད་རེས་འགའ་ནི་ང་ལ་སྙིང་རྗེ་སྐྱེ། རེས་འགའ་ནི་
དད་པ་བྱེད། བློ་སྣ་མང་བ་འཇའ་ཚོན་ལྟ་བུ་སྟེ། གང་ལའང་གཏད་སོ་མི་འདུག མི་
ཡུལ་ཤ་ཁྲག་སྦུབས་སུ་ཕ་མའི་མངལ་སྒྲིབ་ཀྱིས་གོས། འཁྲུལ་སྣང་ལ་བདག་ཏུ་གཟུང་
བའི་མ་རིག་གཟུང་འཛིན་གྱི་མཐུ་ལས་བྱུང་། ལུས་ངན་འདི་དང་མ་བྲལ་ན་འོང་བར་
མི་འདུག་གསུང་ཞིང་། ཧ་སྒྲ་དྲག་པོ་གསུམ་བསྒྲགས་སོང་བའི་སྐད་ཅིག་ལ་ཁོ་རང་ཁྲོ་
མོ་འཇིགས་སུ་རུང་པ་ཞིག་གི་སྐུར་གྱུར། སེང་གེའི་གདོང་ཅན་དམར་ནག་གཉིས་
སླེབ་འདུག་པ། ང་རང་ནི་འཇིགས་སྐྲག་གིས་དྲན་པ་ཉམས་པ་ཙམ་བྱུང་། ཁོ་རང་རྣམ་
གསུམ་གྱིས་ང་རང་གི་ལུས་དུམ་བུར་གཏུབ་ཅིང་ཤ་ཁྲག་རུས་གསུམ་ནང་རོལ་རྣམ་
ཤེས་དང་བཅས་པ་ཞལ་དུ་བསྟབ་སོང་བའི་སྣང་བས་དར་ཅིག་བརྒྱལ། སླར་སངས་
པ་དང་འཇའི་འོད་ལས་གྲུབ་པའི་གཞལ་ཡས་ཁང་ཉམས་དགའ་བ་ཞིག་གི་དབུས་སུ་
པད་ཟླའི་གདན་ལ་རྡོ་རྗེ་སེམས་དཔའ་ཡབ་ཡུམ་ལོངས་སྤྱོད་རྫོགས་སྐུའི་རྒྱན་དང་ཆ་
ལུགས་ཡོངས་སུ་རྫོགས་པ་ཞིག་གི་དྲུང་དུ་འདུག་པར། ནམ་མཁའ་ས་གཞི་བར་སྣང་
_96
་
་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཀུན་བརྡ་རིས་དང་ཤོག་དྲིལ་སྣ་ལྔས་ཐེ་ཚོ་དང་ནེ་ཚོར་གང་འདུག རྡོ་རྗེ་སེམས་དཔའ་
ཡབ་ཡུམ་གྱི་གནས་གསུམ་གྱི་འོད་ཟེར་ང་རང་ལ་ཕོག་པས་འོད་ཀྱི་ལུས་ཡོངས་སུ་
རྫོགས་པའི་ཉམས་ཞིག་ཀྱང་བྱུང་། ཡང་སེམས་དཔའ་ཆེན་པོས། ཀྱི་སྐལ་བ་དང་
ལྡན་པའི་རིགས་ཀྱི་བུ། འདི་ནི་འོག་མིན་གསང་བ་ཆེན་པོའི་གཞལ་ཡས་ཁང་མཁའ་
འགྲོའི་གསང་མཛོད་ཆེན་པོ་སྟེ། རང་ཉིད་ཐེ་ཚོམ་དབང་དུ་མ་གྱུར་ཅིང་གདུལ་བྱའི་
བསོད་ནམས་ཀྱི་དབང་སྐལ་དུ་གྱུར་ན་འདི་དག་གི་དབང་དང་གདམས་པ་ཁྱོད་ལ་
ཐོབ་པའོ། །ཞེས་གསུངས་པ་དང་ཆབས་གཅིག་ཤོག་དྲིལ་དང་བརྡ་རིས་ཀུན་རང་སྒྲ་
དིར་དིར་སྒྲོགས། རྡོར་སེམས་ཡབ་ཡུམ་གྱི་དབང་རྣམས་རྫོགས་པར་གནང་བའི་
ཉམས་བྱུང་། སྒོ་ནས་ཕྱིར་ཐོན་གནས་ཡུལ་གྱི་བཀོད་པ་འགའ་ཡང་ལམ་ཙམ་མཐོང་།
སླར་ཁྲོ་མོ་དེ་སྔར་གྱི་བུད་མེད་རྒན་མོའི་ཚུལ་དུ་བཞུགས་ཤིང་། མི་རྐང་གི་གླིང་བུ་
ཞིག་སྒྲ་ལན་གསུམ་བསྒྲགས་སོང་བས། བླ་མ་ཧེ་རུ་ཀའི་ཆ་བྱད་ཅན་གསུམ་དང་།
ཌཀྐི་གཙོ་མོ་གཉིས་རང་རང་ལ་དཔའ་བོ་མཁའ་འགྲོའི་འཁོར་གྱིས་བསྐོར་བར་བྱོན།
ང་རང་གིས་འོ་ཁྱོད་འདིར་སླེབས་པ་ཤིན་ཏུ་བཟང་བྱས་པས། གཙོ་མོའི་སྤྲུལ་པ་
དངོས་དེང་སང་ཡུལ་དང་གནས་གྲོགས་ངན་པའི་དམེ་ཡུགས་ནལ་གསུམ་གྲིབ་ཀྱིས་
གོས་ཡོད་པས་ད་དུང་འདི་གར་སླེབ་པ་མེད། འདི་གོར་སྤྲུལ་གཞིའོ་གསུངས་པ་དང་
ཆབས་གཅིག་དངོས་སུ་གྱུར། དེར་བླ་མ་རྣམས་ནས་བྱིན་འབེབས་དང་། མཁའ་འགྲོ་
རྣམས་ཀྱི་ཚོགས་འཁོར་མཛད་ཅིང་དཀྱིལ་འཁོར་ཆེན་པོའི་དབང་རྣམས་རྫོགས་པར་
ནོད། དེ་ནས་གཙོ་མོ་ཆེན་མོས། བོད་ཀྱི་ས་གཏེར་གྱི་རྟེན་འབྲེལ་ནི་འཕྱང་མོ་ཉུག་ཏུ་
91



་་ - མདོ་མཁྱེན་བརྩེའི་གསུང་འབུམ།
གྱུར། ལོ་གསུམ་མཚམས་ནས་ཁམས་སྟོད་སེང་གེའི་རྫོང་དང༌། ཤེལ་དཀར་རྫོངས་
ཆེན་གྱི་རྟེན་འབྲེལ་བྱུང་ན་ཆོས་བརྒྱུད་དང་ཡུལ་དེར་ཕན་ཡང་དམ་སྲིའི་དབང་བཙན།
རྒྱལ་པོའི་བསོད་ནམས་དམན་ཞིང་བྱ་སྤྱོད་མང་ཕྱིར་འགྲིགས་པར་དཀའ། འོན་ཀྱང་
ང་ཡིས་མཚམས་འབྱེད་པར་བྱེད། ཅེས་གསུངས། ཡང་གཙོ་མོ་གཅིག་གིས་གཏེར་
རྣམས་ཀུན་གྱི་སྙིང་པོ་བཅུད་ལྟ་བུ། དགོངས་གཏེར་ནམ་མཁའ་མཛོད་ཀྱི་ཆོས་སྡེ་
ཡི༑ ་མཁའ་འགྲོའི་གསང་མཛོད་དག་ལ་དབང་བསྒྱུར་ཚེ། །ས་གཏེར་ཙམ་གྱིས་
དགོས་པ་ཡོད་མིན་ཏེ། །ད་དུང་མ་འོངས་དོན་དུ་གཏད་རྒྱ་མཛོད། །ས་གཏེར་བདུན་
གྱི་བདག་པོ་བྱས་གྱུར་ན། །ཁམས་དབུས་གཙང་དང་རོང་ཆེན་གནས་རྣམས་སུ། །
རྟེན་འབྲེལ་འགྲིགས་མིན་དཀའ་ཚེགས་མང་དུ་འབྱུང༌། །ས་གཏེར་དགོངས་གཏེར་
ཅིག་ཅར་འབྱུང་མི་སྲིད། །ཨ་ཙར་དམར་པོ་བོད་དུ་འགྲོ་བ་ལ། །རྒྱ་གར་གདམས་ངག་
མཁའ་འགྲོའི་གསང་མཛོད་བསྒྱུར། །ས་གཏེར་བདུན་པོ་མ་འོང་བེ་རོས་འབྱེད། །བློ་
སྣ་མང་ན་འདུན་མ་རླུང་གིས་ཁྱེར། །དེ་ཕྱིར་རེ་ཞིག་སྤྱིར་གྱི་ཁ་བཞིན་བསྡམས། །སྣ་
ཚོགས་སྤྱོད་པ་ཀུན་གྱིས་གཤེ་སྐུར་གནས། །ཡོན་ཏན་སྦོས་ལ་སྐྱོན་རྣམས་མངོན་དུ་
དབྱུང་། །བཟང་ངན་འབྲེལ་བས་བསྡུས་པའི་སེམས་བསྐྱེད་ཀྱིས། །སྨོན་ལམ་ཐུགས་
རྗེས་རྗེས་སུ་འཛིན་པར་གྱིས། །ཞེས་གསུངས། བླ་མ་རྣམས་ཀྱིས་དུས་གཅིག་ཏུ། །
ཁ་བྱང་སྨུག་པོའི་བརྡ་རིས་གནང༌། །དབྱིངས་ཀྱི་རྗེ་མོའི་བཀའ་བཞིན་དང་དུ་
ལོངས། །མི་ལོ་ཉི་ཤུའི་དུས་སུ་བརྡ་རྟགས་གསལ། །གསང་སྒོ་དམ་ན་དངོས་གྲུབ་
སྣ་ཚོགས་འབྱུང་། །གཞན་དག་ལོག་པའི་ལམ་དུ་མ་བསྒྱུར་ན། །རང་ཉིད་ཤེལ་སྒོང་
་
་ ་
98



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ་ ཀ༽ ་
འདམ་དུ་ཚུད་མི་སྲིད། །ཨ་ཏིའི་གདམས་ངག་ཚོང་དུས་མ་འགྲིམ་པར། །དབང་རབ་
ལས་སྐལ་ལྡན་པ་རྗེས་སུ་ཟུང་། །མོས་པས་སྤྱོད་ཙམ་འབྲེལ་བས་བསྡུས་པ་ཡིས། །
སྨོན་ལམ་རྣམ་པར་དག་པས་མཚམས་སྦྱར་ཞིང་། །སྐལ་མེད་ལོག་ལྟ་ཅན་རྣམས་རྒྱང་
དུ་བསྲིངས། །ཞེས་གསུངས། དེ་ནས་སྟོན་འཁོར་ཀུན་གྱིས་ཚོགས་ཀྱི་འཁོར་ལོ་ལ་
རོལ་ཞིང་། ང་རང་ཡང་གཙོ་མོས་མཆོད་རྟེན་གྱི་ཕྱིའི་སྤང་ལྗོངས་ཞིག་འདུག་པ་དེར་
བསྐྱལ། དེ་ནས་ཕྱིར་ལོག་པའི་སྣང་བས་སྒྲུབ་ཁང་དུ་སླེབ་འདུག དེར་ཞག་བཅུ་
གསུམ་སོང་བ་དང་ཚོགས་འཁོར་ཞིག་བྱས། དེའི་ནུབ་རྗེ་བཙུན་ཆོས་ཀྱི་རྒྱལ་པོའི་སྐུ་
ལུས་ཀྱི་བཀོད་པ་ཇི་བཞིན་མཐོང་། སད་ནས་བྲག་དམར་ཀེའུ་ཚང་གི་སྐུ་ཚབ་རིན་པོ་
ཆེའི་དྲུང་དུ་སྨོན་ལམ་རྣམ་པར་དག་པ་བཏབ་ཅིང་། མཆིམས་ཕུའི་དུར་ཁྲོད་དུ་ཚར་
སློང་གི་མཐའ་རྫོགས་པར་བྱས་ནས་བསམ་ཡས་སུ་ལོག་དཀོར་མཛོད་གླིང་དུ་རྒྱལ་
པོའི་བླ་ཤིང་གི་རྩར་ཞག་གསུམ། སྐུ་འབག་མདུན་དུ་ཞག་གསུམ། འོག་ཁང་འཛམ་
གླིང་སྲོག་དབུགས་སྡུད་པའི་སྒོ་འགྲམ་དུ་ཞག་གཅིག་བསྡད་པས། ཕྱིའི་ནངས་པར་
གནོད་སྦྱིན་པ་ཐོགས་ཕེབས་ཀྱིས་སླེབ་བྱུང་བ། དཀོར་གཉེར་དང་བསམ་ཡས་རྫོང་
དཔོན་རྣམས་བོས་ནས། འོག་ཁང་གི་སྒོ་ཕྱེས་ཤིང་། ང་རང་ནང་དུ་བཏང་། ཁོ་རང་
གིས་ཕྱི་སྒོ་སྔར་ལྟར་སྒོ་ལྕགས་ཀྱིས་བསྡམ་ཕྱག་ཐིལ་གྱིས་མནན་ནས་ཕྱིར་དེངས་
སོང་། དཀོར་གཉེར་རྣམས་ཀྱང་ང་རང་ལ་ལོ་གཞོན་པའི་སྟབས་ཀྱིས་སེམས་ཁྲལ་དུ་
གྱུར། ང་རང་ནང་དུ་སོང་བར་མུན་པ་ནག་རུམ་གྱིས་འདུག་པ། དབང་སྡུད་ཟིལ་
གནོན་སོགས་གཅོད་ཀྱི་དམིགས་པ་རྣམས་གང་ལྕོགས་འབད་ཅིང་གཙོ་བོར་ཉམས་



་ ་， མདོ་མཁྱེན་བརྩེའི་གསུང་འབུམ།
ལེན་དང་བླ་མར་མོས་གུས་ལ་བརྩོན་པ་དྲག་པོ་བསྐྱེད། མིག་ལམ་དུ་གཟུགས་སྣ་
ཚོགས་མཐོང་བ་དང་། སྒྲ་སྣ་ཚོགས་ཐོས་པ་མིང་ནས་འབོད་པ་བྱེད་འདུག་པར་
འཇིགས་སྐྲག་གིས་གདུང་ཡང་། སྔར་སྐྱབས་མགོན་ཆོས་ཀྱི་རྒྱལ་པོའི་ཞལ་བཀོད་
ཡིན་པ་འཇིགས་སྐྲག་གིས་འཆི་ཡང་འགྱོད་པ་མེད་ང་འཆི་བ་ལ་མི་འཇིགས་ན་སྲིད་
གསུམ་དགྲར་ལངས་ཀྱང་ཉམ་ང་མི་དགོས་སྙམས་པའི་བརྟུལ་ཞུགས་ཀྱི་དཔའ་ངར་
བསྐྱེད་ནས་བསྡད་པའི་མཐར་ཆོ་འཕྲུལ་སློང་ཚད་རྣམས་ཞི་ནས། ། ཚར་ཚད་མཐར་
རྫོགས་པ་བྱུང་། སྐབས་ཞིག་ན་དུང་རྒྱ་གླིང་སོགས་བྱས་ནས་ཆོས་སྐྱོང་ཐོག་ཕེབས་ཀྱི་
སྒོ་ཕྱེས་ནས་བྱུང་། ང་རང་ཕྱིར་ཁྲིད་ཡོ་བྱད་ཁ་ཤས་བརྗེས། ང་རང་སྟེང་དུ་སྐུ་འབག་
གི་དྲུང་དུ་ཁྲིད། ཁ་དོར་སྲིད་དུ་རིང་པ་ཞིག་དང་བླ་རྡོ་བཅས་གཏད་ནས་དབུགས་
དབྱུངས་གཟེངས་བསྟོད་རྒྱ་ཆེར་བྱས་བྱུང་། ཕྱིར་ཉིན་དེ་གར་བསྐང་གསོལ་སོགས་
བཏང་། བསམ་ཡས་གླིང་བཞི་གླིང་ཕྲན་ཇོ་མོ་གླིང་གསུམ་སོགས་ལ་ཕྱིན་ཏེ། བསྔོ་
སྨོན་བཀྲ་ཤིས་མཐའ་རྒྱན་དུ་བྱས། དེ་ནས་བསམ་ཡས་ནས་ཐེག་ཅིང་གདན་ས་
མཐིལ་དང་ཟངས་རི་མཁར་དམར་སོགས་ལ་ཕྱག་མཆོད་དང་ཚོགས་འཁོར་རེ་ཙམ་
བྱས་ནས་རྩི་ཐང་སླེབས་མགོན་པོ་རི་བསྐོར་ཞིང་ཁྲ་འབྲུག་ཏུ་སླེབས། དེར་སྲོང་བཙན་
སྒམ་པོའི་ཐུགས་དམ་རྟེན་གྱི་གཙོ་བོ་སྒྲོལ་མ་གསུང་འབྱོན་མའི་གཙོས་ལྷ་ཁང་ཀུན་ལ་
ཕྱག་མཆོད་སོགས་བྱས་ཤིང་ངོ་མཚར་ལྟས་ཀྱང་མཐོང་། ཚངས་པ་དུང་ཐོད་ཅན་མི་
ཁོག་ཏུ་རྫུར་འདུག་པ། ང་རང་ཡང་གློ་བུར་གྱི་ཉམས་འུར་བ་ལྟ་བུས་དམ་བཏགས་
ཞིག་བྱས་ནས་ཐེག་སྟེ། ཡུམ་བུ་བླ་མཁར་རྟག་སྤྱན་འབུམ་པ། རས་ཆུང་ཕུག་པ།
100་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
གུང་ཐང་འབུམ་བ་རྣམས་ལ་ཕྱག་མཇལ་རེ་བྱས་ཤིང་། འཕྱོང་རྒྱས་རི་བོ་བདེ་ཆེན་
ནས་བརྒྱུད་དེ་ཀུན་མཁྱེན་གདན་ས་ཚེ་རིང་ལྗོངས་སུ་སླེབས། སྐུ་གདུང་རིན་པོ་ཆེའི་
དྲུང་དུ་ཚོགས་སྟོང་དང་། མགོན་ཁང་ལ་བསྐང་གསོལ་སོགས་རྒྱ་ཆེར་བྱས། ང་རང་
ཡང་རེ་ཞིག་སྡོད་རྒྱུའི་སྣང་བ་ཤར་ཡང་། ཁམས་སུ་རྗེ་བླ་མ་བཞུགས་པ་དང་ཆོས་
གྲགས་གཙོས་གྲྭ་པ་རྣམས་དང་ཕ་རྒན་བཅས་ཨུ་ཚུགས་ཆེ་བས་ཐོག་ཁེལ་པ་མ་བྱུང་།
འོང་ཁར་སྲུང་མ་ཅུང་ཟད་འཁྲེན་པས་ཕ་རྒན་སོགས་འཁོར་རྣམས་ཕལ་ཆེར་ནད་ཀྱི་
ཟུག་རྔུས་ཅུང་ཟད་རེ་མནར། དེ་ནས་དཔལ་རིར་སླེབས། དགོན་པར་མང་འགྱེད་དང་
ཚོགས་མཆོད་བསྐང་གསོལ་རྒྱ་ཆེར་བྱས། སྐྱབས་མགོན་མཚོ་རྒྱལ་སྤྲུལ་པའི་སྐུ་རིན་
པོ་ཆེའི་ཞབས་དྲུང་ནས་གྲོལ་ཐིག་དགོངས་པ་རང་གྲོལ་གྱི་དབང་ལུང་། ཞལ་ཁྲིད།
གཤིན་རྗེ་ནག་པོ་སུམ་བསྒྲིལ་ཆོས་ཚན་ཆ་ལག་བཅས་ཀྱི་དབང་ལུང་། གཏེར་ཆེན་
ཆོས་ཀྱི་རྒྱལ་པོའི་བཀའ་འབུམ་སྐོར་ཁ་ཤས། ར་སྟོན་ཕུར་བའི་དབང་ལུང་ཆ་ཚང་།
རིག་འཛིན་ཐུགས་མཆོག་རྡོ་རྗེའི་གཏེར་བྱོན་ཕུར་པ་དྲེགས་འདུལ་གནམ་ལྕགས་
འཁོར་ལོའི་དབང་ལུང་ཚང་ཞིབ། མཚོ་རྒྱལ་བཀའ་ཐང་གི་ལུང་བཅས་གནང་། དེང་
སང་ཁམས་པ་གྲུབ་ཆེན་པ་ཞལ་བཞུགས་པའི་སྐབས་འདིར། ཀུན་མཁྱེན་ཆེན་པོའི་
སློབ་བུ་ཀུན་གྱི་ཡ་གྱལ་བླ་ན་མེད་པ་སྟེ། གནད་བྱང་ཐུགས་ཀྱི་སྒྲོམ་བུ་ལས། ཆོས་
རྒྱལ་ཡབ་སྲས་ཆོས་ཀྱི་སྐལ་བ་ལྡན། །ཞེས་ལུང་ཟིན་གྱི་སྐྱེས་བུ་ལགས་ན་དེའི་དྲུང་
ནས་རྫོགས་ཆེན་སྙིང་ཐིག་ཡ་བཞི་དང་། ཁྱད་པར་ཀློང་ཆེན་སྙིང་གི་ཐིག་ལེའི་དབང་
ལུང་སོགས་བསྐྱེད་རྫོགས་ཀྱི་ཞལ་ཁྲིད། གཞི་ཁྲེགས་ཆོད། ལམ་ཐོད་རྒལ། གྲོགས་
101



མདོ་མཁྱེན་བརྩེའི་གསུང་འབུམ།
རྩ་རླུང་གདམས་པའི་གནད་ཀུན་ཐུགས་སུ་ཆུད་པར་མཛད་ནས། སླར་རང་ཅག་རིག་
འཛིན་བརྒྱུད་པ་གང་ལའང་སྔོན་ནས་ད་བར་སྐྱེ་བའི་ཕྲེང་བ་ཀུན་ཏུ་ཨོ་རྒྱན་ཆེན་པོའི་
བྱིན་རླབས་རྒྱུན་མི་འཆད་པར་འབྱུང་གིན་ཡོད་ཅིང་། མ་དང་མཁའ་འགྲོའི་གསང་
ལུང་སོགས་མི་འབྱུང་བའི་ངེས་པ་མེད་པས་དེ་དང་བསྟུན་པར་མཛོད། མཐར་མཛད་
པ་བརྟུལ་བའི་དུས་ལ་བབ་ཚེ། དགོན་འདི་ག་རང་དུ་ཕེབས་ཐུབ་པར་མཛད་ན།།
དགོངས་པའི་མཐའ་གདན་ས་ཆེན་པོ་འདིར་རྫོགས་པ་ཞིག་ཅི་ནས་གསོལ་བ་ལན་
བརྒྱར་འདེབས། ཁོ་བོ་དང་སྨོན་ལམ་དབང་གིས་ལན་ཅིག་ཞལ་མཇལ་ཐུབ་པ་ཞིག་
བྱུང་པ་སྤྲོ་ཞིང་། གལ་ཏེ་སྐྱེ་འདིར་མཇལ་མ་ཐུབ་ཀྱང་རིག་པའི་ཀློང་དུ་ནམ་ཡང་འདུ་
འབྲལ་མེད་པས་འཆི་ཁར་བློ་ལྷག་ལུས་པ་ཙམ་མེད། ཁར་སང་གྲོལ་ཐིག་གི་སྨོན་
ལམ་གཏད་རྒྱའི་དུས་སུ་བསྟན་སྐྱོང་མའི་རྣམ་འགྱུར་ལ་དཔྱད་ན་ཁམས་སུ་བཞུགས་
ཡུན་ཅུང་ཟད་རིང་བ་འདྲ། མ་མགོན་ལྕམ་དྲལ་དང་བསྟན་སྐྱོང་མ་གཟའ་ཚེ་རིང་
མཆེད་ལྔ་བཅས་ཀྱི་གསོལ་མཆོད་ཐུགས་ནས་མི་འདོར་བར་ཞུ། ལས་གཤིན་དང
བསྟན་སྐྱོང་མའི་སྲོག་གཏད་གཞན་ལ་མི་གནང་བ་ཅི་ནས་ཞུ། གྲོལ་ཐིག་དགོངས་པ་
རང་གྲོལ་འདི་ཕ་ཆོས་ཡིན་པ་ཐུགས་ལ་འདོགས་པར་ཞུ་གསུང་ཞིང་སྨོན་ལམ་དང་
བསྟན་སྐྱོང་མ་ལ་ཕྲིན་བཅོལ་སོགས་རྒྱ་ཆེར་མཛད། དེ་ནས་དགོངས་ཞུས་ཀྱིས་
དཔལ་རི་ནས་ཐེག སྲོང་བཙན་བང་སོར་མཆོད་མཇལ་བྱས། བསྐལ་པའི་མར་མེ་
ཡང་ཤིན་ཏུ་གསལ་བ་འགའ་ཞིག་གིས་མཐོང་བས་དེར་གནས་ཀུན་གྱིས་ཡ་མཚན་དུ་
བརྩི་འདུག དེ་ནས་ཚེ་ཆུ་འབུམ་པར་སླེབས་ཚེ་ཚེ་ཆུ་འབྱོན་པ་དང་འཕྲད། ཡར་ལུང་
102



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
ཤེལ་བྲག་གི་དགོན་པར་སླེབས། ཕྱིར་ནངས་ལྷ་ཁང་དང་རྟེན་གསུམ་རྣམས་ལེགས་
པར་མཇལ་ཞིང་། གྲྭ་བཙུན་རྣམས་ལའང་མང་འགྱེད་སོགས་བཏང་། བསམ་འགྲུབ་
ཤེལ་གྱི་བྲག་ཕུག་ཏུ་ཕྱིན་ཏེ་ཚོགས་བརྒྱ་སོགས་བཏང་མོས་གུས་མཆི་མ་འཁྲུགས་པ་
ཙམ་བྱུང་། སྐུ་ཚབ་ང་འདྲ་མས་སྤྱན་ཧྲིག་ཧྲིག་དང་། ཞལ་འཛུམ་པ་མཛད་པ་ངེད་ཅག་
ཁ་ཤས་ཀྱིས་མཐོང་། ང་རང་དཔོན་གཡོག་གསུམ་ཙམ་དེ་ནུབ་པདྨ་ཤེལ་ཕུག་ཏུ་ཕྱིན།
ནུབ་མོར་མི་དཀར་ལུ་ཐོད་ཅན་ཞིག་བྱུང་ནས། སྐྱེས་བུ་ཁམས་ཀྱི་འགྲོ་དོན་རྫོགས་
འཕྲལ་བོད་དུ་ཅིས་ཀྱང་ཕེབས་པར་ཞུ། སྐུ་ཚེ་མཐར་ཕྱིན་པ་ཡང་དེ་ག་ལེགས།
བཞུགས་གནས་དཔལ་རི་ཚེ་རིང་ལྗོངས་གཉིས་སུ་ལེགས། པདྨ་ཤེལ་ཕུག་འདི་ཡང་
དེ་དུས་སྒྲུབ་ཆུ་རྡོལ་ཞིང་། ཉིད་ཀྱི་སློབ་གྲྭ་རིག་པ་འཛིན་པ་བདུན་ཙམ་འབྱུང་ཟེར།
ཁྱོད་སུ་ཡིན་སྨྲས་པས་ཡར་ལྷ་ཤམ་པོའོ་སྨྲས་ནས་ཐལ། ཐོ་རངས་ཙམ་ལ་ཉམས་རྨི་
ལམ་མ་ངེས་པར། རྣལ་འབྱོར་པ་གྲུབ་ཆས་ཅན་གཉིས་བྱུང་། ཉིད་རྣམ་གཉིས་སུ་
ལགས་ཞུས་པས། གཅིག་གིས། འོད་ཀྱི་ལུས་ལ་ཡེ་ཤེས་སྙིང་པོ་ཅན། །གུ་རུའི་ཐུགས་
རྗེས་ཟག་པ་ཡོངས་སུ་ཟད། །སྐུ་གསུམ་ཞིང་ནས་ཁམས་གསུམ་ཐོགས་མེད་བགྲོད། །
ཡུལ་སྣང་སྒྱུ་མ་ལྟ་བུར་ལྟད་མོ་བལྟ། །ང་ནི་ལྕེ་བཙུན་སེང་གེ་དབང་ཕྱུག་གོ །གཅིག་
གིས། འཁྲུལ་བ་རྨི་ལམ་སྒྱུ་མ་ལྟ་བུར་རྟོགས། །ཡུལ་སྣང་སྟོང་པའི་རང་གཟུགས་རྫུན་
ཕུག་རྡིབས། །ཆོས་སྐུ་ཀ་དག་རིག་པའི་བཙན་ས་ཟིན། །བདེ་ཆེན་མཁའ་འགྲོ་གྲོགས་
དང་འདུ་འབྲལ་མེད། །གནས་ཡུལ་ཉེར་བཞིའི་བཀོད་པ་ལུས་ལ་ཚང་། །སྐུ་གསུམ་
ཞིང་དུ་ལས་ཀྱི་འཕྲོ་སྦྱངས་ནས། །ད་ནི་རྣམ་པ་ཉི་ཤུ་མངོན་བྱང་ཆུབ། །ང་ནི་ཁྲག་
103



མདོ་མཁྱེན་བརྩེའི་གསུང་འབུམ། ་ ་ ་
འཐུང་ནམ་མཁའ་འཇིགས་མེད་དོ། །ཞེས་ཟེར་བ་དང་ཆབས་ཅིག་ཡང་རྣལ་འབྱོར་པ་
ཞིག་བྱུང་ནས། སངས་རྒྱས་སེམས་ཅན་མིང་གི་བླ་དྭགས་ཙམ། །ལྕགས་སྲེགས་ས་
གཞི་བཻཌཱུརྱའི་རང་བཞིན། །མནན་ན་ནེམ་ཞིང་བཏེགས་ན་འཕར་བར་གདའ། །སྡུག་
པོ་བཀོད་པའི་ཞིང་གི་བཀོད་པ་རྫོགས། །འཁྲུལ་སྣང་རྫུན་རིས་འདི་ལ་དགོད་རེ་བྲོ། །བླ་
མ་ཀུན་བཟང་ལས་གཞན་སངས་རྒྱས་མེད། །རང་སེམས་རྩ་བ་གཅོད་ལས་ཉམས་
ལེན་མེད། །དགེ་སྡིག་དབྱེར་མེད་རྟོགས་ལས་སྤྱོད་པ་མེད། །ཁྱབ་གདལ་ལྷུན་
འབྱམས་ལས་གཞན་འབྲས་བུ་མེད། །ང་ནི་བྱ་བྲལ་གུ་ཡངས་བློ་བདེ་བ། །འཁྲུལ་
ཞིག་དབང་དྲག་རྒྱ་མཚོ་ཞེས་བྱའོ། །ཞེས་གསུངས་དེ་ནས་སྔོན་མ་དེའི་གསུང་ལ་རྗེས་
མ་གཉིས་ཀྱི་རམ་བུའི་ཚུལ་དུ། ཁྱོད་ལ་ཌཀྐི་རྗེ་བོས་འདི་སྐད་གསུངས། །ད་ནི་ཞིང་
ཁམས་ཀུན་ལ་དབང་བསྒྱུར་ཞིང་། །སྤྲུལ་པ་བྱེ་བ་ཕྲག་བརྒྱས་འགྲོ་དོན་སྤྱོད། །འོན་
ཀྱང་ཐུགས་ནས་ཐུགས་སུ་སྤྲུལ་པ་ཡིས། །པདྨ་རྒྱལ་པོ་བོད་དུ་གནས་དུས་དེར། །
ཐོས་བསམ་རྟོག་གེའི་ཚིག་ལ་མ་འཁྲུལ་བར། །རྣམ་གསུམ་ལྟ་བའི་སྒྲོ་འདོགས་ཆོད་
པ་དང༌། །བསྐྱེད་དང་རྫོགས་པའི་ཉམས་ལེན་མཐར་ཕྱིན་ནས། །སེམས་ཀློང་མན་
ངག་སྡེ་ཡི་གནད་རྟོགས་ཤིང་། །ཐིག་ལེ་སྐོར་གསུམ་རང་བྱན་ཆུབ་པར་གྱིས། །རང་
དོན་འཁྲི་བ་བཙན་ཐབས་ཆོད་པ་དང་། །སེམས་ཅན་དོན་དུ་ལུས་དང་སྲོག་གཏོང་
ཞིང་། །ཆོས་ཕྱིར་སྲོག་དང་གཞན་ཕྱིར་ཆོས་ཀྱང་གཏོང་། །ཤ་ཁྲག་ལུས་ཀྱི་རྒྱ་དང་མ་
བྲལ་ཚུན། །རྒྱ་གར་ཨ་སུ་ར་ཡི་བྲག་ཕུག་ན། །བདག་དང་ལྷ་ལྕམ་སེམས་བསྐྱེད་སྨོན་
ལམ་དོན། །མཐའ་རྫོགས་བར་དུ་སྤྲུལ་པ་རྣམ་གཉིས་ཀྱིས། །སྙིང་སྟོབས་དྲག་པོས་
104
104.



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཡལ་བར་མ་འདོར་ཞིག །ཤཱཀ་ཐུབ་བསྟན་པའི་ཆག་ཉམས་འབྱུང་བ་དང་། །སེམས་
ཅན་བསོད་ནམས་ཕྲི་སྣོན་སྐབས་ཤར་ཚེ། །དེ་ལ་མི་འཇིགས་སྤོབས་པའི་ཤུགས་
བསྐྱེད་ལ། །སྔགས་ཀྱི་བསྟན་པའི་མེ་རོ་སློང་བར་གྱིས། །ང་དང་རྒྱལ་བའི་ཐུགས་
རྗེས་རྒྱུན་ཆད་མེད། །དཔའ་བོ་མཁའ་འགྲོས་བྱིན་གྱིས་བརླབས་པས་ན། །རང་ཉིད་
སྙིང་སྟོབས་དྲག་པོ་མ་ཞན་ཚེ། །ནག་ཕྱོགས་ནོན་ཞིང་དཀར་ཕྱོགས་དར་བར་སླ། །དེ་
ཕྱིར་སྙིང་ལ་ཆོངས་ཤིག་ཁ་ཐམ་རྒྱ སྨོས་ཤིག་གསུང་པ་རྣ་བར་བསྒྲགས་པ་ཡིན། །
ཁྱོད་བྱིས་བློ་ཆུང་ལེ་ལོ་ཅན་ཞིག་གདའ། །བརྟུལ་ཞུགས་སྙིང་ལ་རྡོ་རུས་མ་གཏུགས་
ན༑ ༑པདྨའི་གཏེར་མཇུག་འགྲོ་དོན་སྐྱོང་བར་དཀའ། །དུས་ལ་བབ་ཚེ་བློ་སྣ་མ་མང་
བར། །གུ་རུའི་ཞལ་གདམས་སྙིང་གི་དཀྱིལ་དུ་ཆོངས། །ཞེས་ཟེར་ཞིང་སྙིང་ཁར་
སྡིགས་འཛུབ་རེ་གཏད་ཅིང་མི་སྣང་བར་གྱུར་ཏོ། །ཕྱིའི་ནངས་པར་ངེད་རང་ཕྱིར་ལྡོག་
ཅིང་། སྐུ་ཚབ་དྲུང་དུ་ཕྱིན་ནས་སྨོན་ལམ་རྣམ་བར་དག་པས་མཚམས་སྦྱར་ནས། དུར་
ཁྲོད་དུ་ཞག་གཅིག་བསྡད་པས་ཚར་སློང་གི་མཐའ་རྫོགས་པ་བྱུང་། དེ་ག་ནས་ཐེག་
ཅིང་བཙན་ཐང་གཡུ་ཡི་ལྷ་ཁང་དུ་ཞག་གཅིག་བསྡད། རིམ་བཞིན་གཙང་ཆུའི་སྲིབ་
ངོས་ནས། བྱམས་པ་གླིང་དང་ཨོ་རྒྱན་སྨིན་གྲོལ་གླིང་། །ཐུབ་བསྟན་རྡོར་བྲག་སོགས་
ལ་མཆོད་མཇལ་ཞུས། །ལྕགས་ལའི་སྲས་མཁན་རིན་པོ་ཆེ་དང་མཇལ་ཞིང་ཐུགས་
ཡིད་གཅིག་འདྲེས་སུ་གྱུར། གྲྭ་ཐང་དུ་རྒྱལ་པོ་ཤུགས་ལྡན་ནས་ཆོ་འཕྲུལ་སྣ་ཚོགས་
བྱུང་ཡང་ཉེ་ཞོ་མ་ནུས། བདེ་བར་ལྕགས་ཟམ་ཆུ་བོ་རིར་སླེབས། དེར་གནས་མཇལ་
མཆོད་འབུལ་ཚོགས་འཁོར་སོགས་བྱས་ཤིང་། སྒྲུབ་ཕུག་གོང་མར་ཞག་གཅིག་བསྡད་
105



་ མདོ་མཁྱེན་བརྩེའི་གསུང་འབུམ། ་་།
པར། རྨི་ལམ་ན་གྲུབ་པའི་དབང་ཕྱུག་ཐང་སྟོང་རྒྱལ་པོ་དངོས་དང་མཇལ། ཐོད་པ་
བདུད་རྩིས་གང་བ་ཞིག་གིས་སྤྱི་བོར་དབང་བསྐུར། སྣང་བ་མཐའ་ཡས་འགྲོ་ཀུན་
རྗེས་སུ་སྐྱོང་། སོགས་མཐར་ཆགས་སུ་གསུང་ཞིང་བདུད་རྩི་སྤྱི་བོར་ཞུགས། ཁར་
བླུགས་སྙིང་ག་ལྟེ་བ་གསང་གནས་རྣམས་སུ་བཞག་ཅིང་། ལུས་ལ་བདེ་དྲོད་འབར།
སེམས་ལ་བདེ་གསལ་མི་རྟོག་པའི་ཉམས་རྒྱས་ཤིང་དར་ཅིག་ལུས། སང་ཁྱོད་
ལ་དངོས་གྲུབ་ཀྱི་སྐལ་བ་ཞིག་ཡོད་དོ་གསུངས། ཞབས་སྤྱི་བོར་བླངས་ཏེ་གྲུབ་པའི་
དབང་ཕྱུག་ཆེན་པོ། བདག་ཁྱོད་ལྟར་འགྱུར་བར་ཤོག་ཅིག་ཅེས་སྨོན་ལམ་བཏབ་པས་
མི་སྣང་བར་གྱུར། ཕྱིའི་ནངས་པར་རི་སྐོར་དུ་ཕྱིན་ནས་བལྟས་པས། བྲག་ལྟེབ་ཅིག་
ན་བྱ་རོག་ཞིག་གིས་སྒྲ་སྒྲོགས་ཤིང་འདུག་པའི་སྟེང་དེར་རྒོད་ཐང་དཀར་ཞིག་བབ་
ནས། ང་རང་ལ་མགོ་གུག་གུག་ལན་གསུམ་བྱས་ནས་འཕུར་སོང་བ། གྲོགས་ཞིག་
ཡོད་པ་བྲག་ཞབས་དེར་བཞག་ནས་ང་རང་ཕྱིན་པས། བྱ་རོག་ཡོད་པའི་ས་དེར་བྲག་
དཀྱིལ་དུ་སྒོ་ཆུང་ལྟ་བུ་ཞིག་འདུག་པས་མདང་གི་རྨི་ལམ་དྲན་ཏེ་ཨོ་རྒྱན་ཆེན་པོ་ལ་
གསོལ་བ་རྩེ་གཅིག་ཏུ་བཏབ་ནས། རྡོ་ཞིག་འདུག་པ་དེས་སྒོ་ཆུང་ལ་བསྣུན་པའི་ནང་
དུ་ཕྱེ་མའི་ཕུང་པོ་ཞིག་བྱུང་བའི་གཏིང་དེར་གུ་རུའི་སྐུ་ཚབ་གསེར་དམར་ལས་གྲུབ་པ།
སྲིན་པོའི་ཐོད་པའི་ཞབས་གདན་ཅན་ཞིག་དང་། ཤེལ་དཀར་ཟུར་དྲུག་མཁྱིད་གང་བ།
ལ་དྲིལ་ཆུང་ངུ་ཞིག་གི་ནང་དུ་གུ་རུ་ཡབ་ཡུམ་གྱི་བྱང་སེམས་དཀར་དམར་གྱི་རིལ་བུ་
བདུན་ཆ་ཞིག་བཅས་ཐོབ། མཚམས་དེར་སྣང་བའལ་མ་འོལ་མ་ལ། སྐྱེས་པ་གཞོན་
ནུ་གོས་དཀར་གྱོན་པ་ཞིག་བྱུང་སྟེ། ལག་ན་བུམ་གཏེར་ཞིག་བཟུང་འདུག་པ་འདི་
་
་
106



f
4
ར་ས
:
4
།
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
གཏེར་ཚབ་ཏུ་ཞོག་ཅིག་ཟེར་བས་རང་སར་བཞག་པས། ཁོ་རང་གི་བྱེ་མ་དང་རྡོ་སྒོ་
བསྡམ་སོང་། ཁམས་པ་བླ་མའི་དྲུང་དུ་མ་སླེབས་བར་གཞན་ལ་ཤིན་ཏུ་གསང་བ་གལ་
ཆེ༑ སྐུ་ཚབ་འདི་དབང་མེད་ཀྱིས་མཐོང་བར་གྱུར་ན། ཀློང་ཆེན་རོལ་པ་རྩལ་ནས་
གནང་བྱུང་གསུང་བར་ཞུ་ཟེར། དེ་ནས་ང་རང་ཚུར་ལོག་པ་གྲྭ་པ་ནས་ཅི་འདུག་ཟེར།
ཕོ་རོག་འཕུར་སོང་ཅི་ཡང་མི་འདུག་སྨྲས་པས། ཕོ་རོག་ནས་གཏོར་མ་དེ་གར་སྦས་པ་
རེད་ཟེར། དེ་ནས་ཤིན་ཏུ་ཚག་དམ་པར་བྱས་ཏེ་རེ་ཞིག་སུས་ཀྱང་མཐོང་བར་མ་གྱུར།
དེ་ནས་ཆུ་བོ་རིའི་ལྕགས་ཟམ་བགྲོད་ཅིང་ཐེག་འོང་བས་ལྷ་སར་སླེབས། ང་རང་
གངས་རི་ཐོད་དཀར་དུ་འགྲོ་འདོད་ཤིན་ཏུ་ཆེ་ཡང་ཐོག་ཁེལ་མ་བྱུང་། རྒྱལ་ཚབ་དེ་མོ་
རིན་པོ་ཆེ་དང་མཇལ། ཀློང་ཆེན་རོལ་པ་རྩལ་དེ་གར་བཞུགས་འདུག་པ་ལ་བཀའ་
ཆོས་ཞིག་གནང་བར་ཞུས་པས། ལྷ་ས་འདིར་འུར་ཟིང་གིས་འོང་བར་མི་འདུག །
གཙང་ཆུའི་ཕ་རི་ན་ང་རང་གི་རི་ཁྲོད་བཀའ་བརྒྱུད་ཆོས་སྡེ་ཟེར་བ་ཞིག་ཡོད་པ་དེ་གར་
འགྲོ་རྒྱུའི་སྟ་གོན་གྱིས་གསུངས། ཆོས་གྲགས་གཙོས་གྲྭ་པ་རྣམས་ལའང་བཀའ་
བཀོད་གནང་སོང་བར། བཀའ་ལྡོག་མ་ནུས་པར་དེ་ཐོག་ཏུ་བཞག ཁོ་རང་རྣམས་ལྷ་
སར་ཕྱག་བསྐོར་དང་ཉོ་ཚོང་སོགས་ཀྱི་དོན་ལ་བསྡད། ང་རང་དཔོན་གཡོག་གཉིས་
བླ་མའི་རི་ཁྲོད་དུ་སོང་། དེར་ཁོ་རང་གིས་ཙ་རི་མི་ལྤགས་རོང་དང་། མཚོ་དམར་ནག་
རཀྟ་སོགས་ནས་སྤྱན་དྲངས་པའི་ཟབ་ཆོས། རྩ་གསུམ་ཡང་གསང་སྙིང་ཐིག་སྐོར་གྱི་
དབང་ལུང་ཆ་ཚང་། རྩ་རླུང་སྨིན་ཁྲིད་འཁྲུལ་འཁོར་བཅས་ཚང་མ་ཟླ་བ་གཅིག་ཏུ་
སྦྱངས། དྲོད་རྟགས་སོགས་མི་དམན་པ་བྱུང་། ན་རོ་ཆོས་དྲུག་གི་ཁྲིད་ལུང༌། ཉི་གྲགས་
*
T
107



-
མདོ་མཁྱེན་བརྩེའི་གསུང་འབུམོ།
ཆོས་ཚན་ཁ་ཤས། སྨིན་གླིང་ཚེ་བདག་སྐོར་ཁ་ཤས་སོགས་ཀྱི་དབང་ལུང་གནང་ནས་
ལྷ་སར་རང་མལ་ལོག །བླ་མ་ཡང་ལྷ་སར་ཞིག་གསུམ་ཙམ་བཞུགས་ནས་སྨོན་ལམ་
གཏད་རྒྱ་ལུང་བསྟན་སོགས་གནང་ནས་ཆུ་བོ་རིའི་ཕྱོགས་ལ་ཕེབས་སོང་། ངེད་རང་
རྣམས་ནས་ལྷ་སའི་སྨོན་ལམ་ཆེན་མོ་ཚོགས་འདུག་པ་ལ། འགྱེད་མང་ཇ་ཕུལ། བཅོ་
ལྔའི་མཆོད་པ་རྫོགས་འཕྲལ་རྒྱལ་ཚབ་རིན་པོ་ཆེར་དགོངས་པ་ཞུས། མངའ་གསོལ་
དབུགས་དབྱུངས་རྒྱ་ཆེར་གནང་ཞིང་ལྷ་ས་ནས་ཐེག བྲག་ཡེར་བར་མཆོད་འབུལ་
ཕྱག་མཆོད་སོགས་བྱས། དབུ་རུ་ཀ་ཚལ་མཇལ་ཞིང་འབྲི་གུང་རྫོངས་སུ་སླེབས།
སྐྱབས་མགོན་རྣམ་གཉིས་ལྷ་རྩེའི་ཕོ་བྲང་དུ་ཕེབས་ནས་སོས་གཏོར་འཇུག་གིན་ཡོད་
པ་མཇལ་ཞིང་། རིམ་བཞིན་སྐུ་རྗེས་སུ་འབྲངས་ནས་རྫོང་གསར་ནས་བརྒྱུད། ཡང་
རི་སྒར་དུ་སླེབས། རྒྱལ་སྲས་རིན་པོ་ཆེའི་སྐུ་དྲུང་ནས། ཀུན་མཁྱེན་གོང་མ་ནས་
བརྒྱུད་པའི་འདུས་པ་མདོ་དབང་ཆེན་མོ། ཞབས་དྲུང་རིན་པོ་ཆེའི་དྲུང་ནས། ཁྲོ་ཆུ་
དུག་སྡོང་དང་འཆར་ཁ་བཅས་ཀྱི་དབང་ལུང་ཐོབ། མ་ཅིག་གྲུབ་པའི་རྒྱལ་མོའི་ཚེ་
དབང་གིས་མཐའ་བརྒྱན་པར་མཛད། རྒྱལ་སྲས་རིན་པོ་ཆེས་སྒྲོལ་དཀར་ཚེ་སྒྲུབ་འཆི་
མེད་དཔལ་སྟེར་སྒྲ་མི་སྙན་པའི་ལུགས་གསུམ་གྱི་དབང་གིས་མཐའ་བརྒྱན་པར་
མཛད་ཅིང་། བཀའ་བརྒྱད་ཀྱི་སྒྲུབ་མཆོད་ཆེན་མོའི་གཙོས་དུས་མཆོད་ཆེན་མོ་རྣམས་
མཇལ། ང་རང་ཁམས་སུ་མར་འོང་རྒྱུའི་དགོངས་པ་ཤིན་ཏུ་གནང་དཀའ་བ་བྱུང་ཡང་།
བླ་མཚན་ཆོས་གྲགས་སྡེ་དགེའི་སྐུ་ཚབ་ཕ་རྒན་བཅས་ཀྱིས་ནན་ཞུས་བྱས་པར་ཐུགས་
ཁྲེལ་རྒྱུ་ལས་སྙན་ལམ་འགྲོ་བར་ཤིན་ཏུ་དཀའ་ཡང་། གྲུབ་དབང་བླ་མའི་སྐུ་ནར་སྨིན་
1 08



=
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
པའི་དོན་གྱིས་ཞབས་དྲུང་རིན་པོ་ཆེས་ལན་གཅིག་ཐབས་མི་འདུག་གསུངས་ནས་
དགོངས་པ་གནང་ཙམ་བྱུང་ཡང་ལོ་བདུན་མཚམས་ནས་ཅིས་ཀྱང་ཡར་འོང་དགོས་
རྒྱུའི་བཀའ་ནན་གསུང་བྲིས་བཅས་ལྕི་ནན་དྲག་པོ་གནང་སོང་ཞིང་། འོང་ཁར་ཞབས་
དྲུང་རིན་པོ་ཆེ་ནས་ཐུགས་གཏད་སྨོན་ལམ་རྒྱ་ཆེར་གནང་། རྒྱལ་སྲས་རིན་པོ་ཆེས་ད་
ལན་རང་ཅག་འབྲལ་མི་དགོས་ཙམ་ཨི་འོང་སྙམས་ཀྱང་ཐོག་ཁེལ་མ་བྱུང་། ཡབ་རྗེ་
ཆོས་ཀྱི་རྒྱལ་པོ་དེས་འབྲི་གུང་པ་ལ་ང་རང་གནང་རྒྱུ་དེ་ཡང་ཅུང་ཟད་མ་ལེགས་འདུག
སྐྱེ་བ་སྔ་མ་གང་ཡིན་ཀྱང་རུང་སྟེ། སྐྱེ་འདིར་རང་ཅག་སྔགས་འཆང་རིག་པ་འཛིན་
པའི་བརྒྱུད་པ་ལ།ཡབ་རྗེའི་རང་ལུགས་འཛིན་ཞིང་ཉིད་ཀྱི་ཞབས་ཏོག་བསྒྲུབ་པ་ཞིག་
བྱུང་ན་མཆོག་ཏུ་གྱུར་པ་ལགས་ཀྱང་། ད་ནི་གཞན་དབང་དུ་གྱུར་ཅིང་བྱ་ཐབས་བྲལ་
ཕྱིར། སྐྱབས་མགོན་རིན་པོ་ཆེའི་སྐུ་རིང་འདིར་བསྟན་སྲིད་ལ་ཞབས་ཏོག་ཞིག་མ་
བསྒྲུབས་ན། རྩ་བའི་བླ་མའི་དགོངས་པ་ཁྲེལ་བའི་རྒྱུར་འགྲོ་བ་མ་གཏོགས། ཡུལ་
འདིར་སྡོད་སེམས་མེད་ཀྱང་བྱ་ཐབས་བྲལ་བས། སྐྱེ་བ་ཕྱི་མ་ཉིད་ཀྱི་གམ་དུ་སླེབས་
ངེས་ཞིག་བྱེད་པ་ཡིན་གསུངས་ནས། སྐྱེ་ཀུན་འབྲལ་བ་མེད་པའི་སྨོན་ལམ་རྣམ་པར་
དག་པའི་མཚམས་སྦྱར་གནང་། དེ་ནས་ངེད་ཅག་ཀུན་འབྲི་གུང་ནས་དགོངས་ཞུས་
ཀྱིས་ཁམས་ཕྱོགས་སུ་ཐེག འབྲི་གུང་མཐིལ་དུ་སླེབས་ཚེ། མཆོད་མཇལ་སོགས་བྱས།
བསྟན་འཇག་དུར་ཁྲོད་དུ་ཞག་གཅིག་བསྡད། དེའི་ནུབ་འབྲི་གུང་ཨ་ཕྱི་ཆོས་སྒྲོན་བུད་
མེད་མཛེས་མ་ལྟག་ལན་ཅན་རིན་པོ་ཆེའི་རྒྱན་ཆ་དུ་མས་སྤྲས་ཤིང་། དར་གྱི་ན་བཟའ་
གསོལ་བ་ཞིག་ཏུ་སྤྲུལ་ཏེ་མདུན་དུ་བྱུང་བར། འདི་ག་རྟེན་གསུམ་མགོན་དྲུང་ནས་རང་
109



མདོ་མཁྱེན་བརྩེའི་གསུང་འབུམ།
ཅག་སྐྱེ་བ་བདུན་བར་དམ་ཚིག་འབྲེལ། ད་རེས་ཀྱང་ལན་གཅིག་གདན་ས་འདིར་
འཁོད་པ་ཡིན། ད་སྐུ་ཚེའི་མཇུག་ཙམ་ལ་གནས་འདིར་ཉིད་ཕེབས་པར་དཀའ་ཡང་
ཁོ་བོ་དགོས་པའི་སྐབས་འགར་དྲུང་དུ་འདུད། ལན་གཅིག་བདེ་བར་བཞུད་ཅིག་ཟེར་
ཞིང༌། སྐྱེམས་དཀར་ཡོལ་གང་བླུད། རང་ཡང་སྔོན་གྱི་སྐྱེ་བ་དྲན་ཙམ་གྱི་ངང་ནས་
རྨིས་སད། ཕྱིར་ཉིན་སྔ་མོ་ནས་མི་རོ་གསུམ་ཙམ་འཕངས་ཤིང་། བྱ་སྟོན་ཚོགས་
འཁོར་བགྱིས་སོང་བ་རྟེན་འབྲེལ་བཟང་པོར་བལྟས། དེ་ནས་རིམ་བཞིན་བྱང་དམར་
གཞུང་གི་ཁལ་བྲང་སྟེང་དུ་སླེབས། བསྐང་གསོལ་སོགས་ལམ་ལྷ་བསྒྲུབ་ཅིང་ལམ་
དུ་ཞུགས། ནག་ཆུ་མར་བརྒལ་ནས་འོང་བའི་ས་ཞིག་ན། མཚོ་བདུན་པད་འདབ་ཀྱི་
ཚུལ་བསྐོར་ཐབས་སུ་འདུག་པའི་ཉེ་ཕྱོགས་སུ་སྒར་པ་ཡང་སྡོད་རྒྱུ་རེད་སོང་བར། ང་
རང་མཚོ་དབུས་མ་དེའི་འགྲམ་དུ་ལུས་སྦྱིན་བཏང་ནས་ཞག་གཅིག་བསྡད་པར་རྨི་
ལམ་གྱི་སྣང་བར་ཡུལ་ཁམས་ཀུན་རྟ་བ་དཔག་ཏུ་མེད་པས་གང་བ། དེའི་ནང་དུ་
གཉན་ཆེན་ཐང་ལྷའི་ཡབ་དྲི་ཟའི་རྒྱལ་པོ་སེང་གེ་དཀར་མོ་ལ་ཆིབས་ཤིང་། ཡུམ་སྲས་
བློན་པོ་སོགས་འཁོར་ཚོགས་དཔག་ཏུ་མེད་པས་བསྐོར་ཞིང་བྱོན་འདུག གཉན་པོ་
གཡུ་རྩེ་ཡང་འཁོར་ཁྲི་ཕྲག་དང་བཅས་ཕེབས་འདུག གཞན་ཡང་ངོ་མི་ཤེས་པའི་གཞི་
བདག་གཙོ་བོ་དཔག་ཏུ་མེད་པ་ཡང་འདུག་པས། ང་རང་གི་ཕ་ཡིན་ཟེར་བའི་ཐང་ལྷ་
ཉིད་ཀྱང་རྟ་མཆོག་ངང་དཀར་ལ་ཆིབས་ཤིང་ཀུན་ལ་བསྒོ་བ་མཛད། གཉན་ཆེན་ཐོད་
བ་རྩལ་ནས་ཀྱང་དེ་དང་ལྷན་ཅིག་གྲོགས་ལྡན་མཛད། བུད་མེད་གཟི་བརྗིད་ཅན་
དཔག་ཏུ་མེད་པས་ཀུན་ལ་སྟོན་མོ་སྣ་ཚོགས་བཀྲམ་ཞིང་གདའ། དེ་ནས་ཐང་ལྷའི་ ་
ཨ་
，
1 10



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
སྲས་སྲས་མོ་གཉིས་ང་རང་གི་གམ་དུ་བྱུང་སྟེ། མིང་པོ་ཁམས་སུ་ཕེབས་ཕྱིན་བཞུགས་
ཡུན་ཤིན་ཏུ་རིང་པོར་ངེས། འོ་ཡང་ཤིན་ཏུ་བརྒྱལ་བར་འདུག ཅི་ཚུག་བྱེད་ཟེར་ང་ -
རང་ནས་ཉིད་རྣམ་གཉིས་ཁམས་སུ་ཕེབས་ཨི་ཐུབ་སྨྲས་བས། ང་རང་རྣམས་སྐབས་
སྐབས་སུ་སླེབ་པར་འདུག་ཀྱང་། ཉིད་ཀྱི་རྒྱུན་དུ་མི་གཟིགས་པར་འདུག ང་རང་ལོ་ཅི་
ཙམ་ནས་ཡར་སླེབས་ཐུབ་སྨྲས་པས། དེ་རིང་འདིར་སྟོད་གངས་དཀར་ཏི་སེ་མན་ཆད་
དང༌། སྨད་ཀྱི་རྒྱ་ནག་ཧ་ཤིང་ཐང་ལྷ་སྨུག་པོ་ཡན་བཟུང་འདུས་ནས་སྟོན་མོ་བྱེད་ཅིང་
ཐག་གཅོད་པར་འདུག་ཟེར། དེར་ང་རང་གིས་ཞིབ་པར་བལྟས་ཚེ་མི་རིགས་མི་འདྲ་
བ་སྐད་རིགས་མི་འདྲ་བ་ཆས་གོས་མི་འདྲ་བ། ས་ཡི་རྡུལ་འཁྲིགས་པ་ཙམ་འདུག ཇི་
ཞིག་ན་ཐང་ལྷ་དང་གཉན་ཆེན་གཉིས་ཚུར་བྱུང་ཞིང༌། བུ་ལན་གཅིག་ཁམས་སུ་བྱོན་
ནས་སྨིན་གྲོལ་གྱི་མཇུག་བསྡུ་བ་དང་། དེ་ནས་བཟུང་དོན་གྱི་བྱ་བྲལ་གང་བྱུང་དེས་
ཆོག་གི་མཛད་པ་སྐྱོང་བ་ལས་སྐྱེ་འདིར་ངུར་སྨྲིག་བསྟན་པ་འཛིན་པའི་གོ་སྐབས་མེད་
དོ༑ ༑ཤར་ཕྱོགས་ལྕང་ལོ་གོས་དཀར་གྱི་བསྟན་པ་བཤིག་པ་དེ་དག་ཟིལ་གྱིས་གནོན་
དགོས། བདུད་དང་མ་རུངས་ལོག་པར་འདྲེན་པ་ཚར་གཅོད་དགོས། ཡུལ་ལ་ངེས་པ་
མེད་པ། གནས་ལ་ངེས་པ་མེད་པ། སྤྱོད་པར་ངེས་པ་མེད་པ་སྣང་བ་ཧུར་པོས་སྤྱོད་
པ་གདོང་འདེད། ཨ་ཙར་དམར་པོའི་བརྟུལ་ཞུགས་ངོམས་པ་ཞིག་བྱུང་ན། ཕ་མའི་
བསམ་པ་རྫོགས་པ་ཡིན་གསུངས་འདུག ལོ་ཚོད་ཀུན་ད་དུང་གསལ་བར་དཀྲིགས་
ཆོད་མ་བྱུང་ཀྱང༌། ངེད་ཅག་གཉིས་ནས་གཉེར་འཛིན་རྗེས་སུ་ས་མཚམས་འབྱེད་པ་
ཡིན་ཟེར་ཞིང་སོང་། དེ་ནས་སྲས་མིང་སྲིང་གཉིས་ནས་འདི་དག་རྣམས་ད་དུང་ཞག་
，
111



མདོ་མཁྱེན་བརྩེའི་གསུང་འབུམ།
བདུན་གྱི་བར་དུ་གྲོགས་བྱེད་དགོས་པར་འདུག ངེད་ཅག་གཉིས་ནས་ཉིད་བླ་མའི་
དྲུང་དུ་མ་སླེབས་པར་འཁོར་བརྒྱ་ཕྲག་བདུན་དང་བཅས་སྐྱེལ་མ་ཡོད་དོ་ཟེར། དེ་ནས་
བུད་མེད་ཞིག་གིས་སྣ་དྲངས་ཏེ། ཕོ་མོ་བརྒྱ་ཕྲག་མང་པོས་ཕན་བདེ་འབྱུང་བའི་གནས་
གཅིག་པུ་སོགས་དབྱངས་སྙན་པོས་བརྗོད་ཅིང་མེ་ཏོག་འཐོར། དེར་རྫོགས་པ་དང་
ཆབས་ཅིག་ང་རང་ཡང་རྨི་ལམ་སད། ནམ་ལངས་མ་ཁད་འདུག་པ། རྗེས་ཆོག་རྣམས་
བྱས་ནས་སྒར་ནང་ཕྱིན་ཏེ་ལམ་དུ་ཞུགས་སོ། །དེ་ནས་ཤུལ་ལམ་རིམ་བགྲོད་ཀྱིས་བུ་
དོན་ཟ་མཁར་སླེབ་དུས། རྗེ་བླ་མའི་དྲུང་ནས་བང་ཆེན་བཟོད་པ་ཞེས་པ་སླེབས་བྱུང་
བ༑ ཆོས་གྲོགས་དང་ངེད་ཅག་ཁ་ཤས་མྱུར་མགྱོགས་ཀྱིས་སློབ་དགོས་པའི་གསུང་
ཤོག་གནང་འབྱོར་ལྟར་འབྲི་གུང་ཕྱག་མཛོད་དང་སྡེ་དགེའི་སྐུ་ཚབ་གཙོས་སྒར་གཞི་
ཀུན་ཤུལ་དུ་བཞག་ནས། དཔོན་གཡོག་བཅུ་ཙམ་སྒར་ཆུང་ཞིག་བྱས་ནས། ལམ་བར་
ཡང་བླ་མ་མཚམས་པའི་དྲུང་དུ་ཞག་གཅིག་ཙམ་བསྡད་པ་ལས། གཞན་སུ་ལའང་
འཕྲད་ཙམ་ལས་འགོར་གཞི་མེད་པར། མྱུར་མགྱོགས་ཀྱིས་ཕྱིན་ནས་རྗེ་བླ་མའི་གདན་
ས་ཆེན་པོ་ཡར་ཀླུང་པདྨ་བཀོད་དུ་མེ་བྱི་ཟླ་༦ཚེས་༡༠ལ་སླེབས་ཤིང་ཞལ་མཇལ་
གསུང་གི་བདུད་རྩི་ལ་ལོངས་སྤྱོད། ཐུགས་ཤིན་ཏུ་དགྱེས་པའི་རྣམ་འགྱུར་མཛད་ཅིང་
ད་ནི་ཁོ་བོའི་བསམ་པ་ཡོངས་སུ་རྫོགས་པ་ཡིན། ལོ་འདིར་རྨི་ལམ་ལུང་བསྟན་ཡང་
མང་པོ་བྱུང་། འདུ་བ་འཁྲུགས་ཤིང་ཚེ་གེགས་དང་རྩུབ་ཆ་ཤིན་ཏུ་ཆེ་བར་འདུག་ཀྱང་།
འདོད་པ་ཁམས་ཀྱི་དབང་ཕྱུག་མའི་སྟོབས་ཀྱིས་ལན་གཅིག་བཟློག་སོང་ཡང་མིག་
འདི་ཅུང་ཟད་འགྲིབ་སོང་བས་ཡི་གེ་སོགས་མི་མཐོང་བར་འདུག་འཁོར་རྣམས་དུས་
112



-
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང༌། ཀ༽
ངན་མིའི་བསམ་སྤྱོད་མང་ཕྱིར། མ་མོ་མཁའ་འགྲོ་ཡང་འཁྲུགས་པའི་རྒྱུར་སོང་ཡང་།
ཚོགས་དང་འཁྲུགས་སྐོང་སོགས་བགྱིས་པས་ལན་གཅིག་ཞི་སྐབས་ཡིན། དད་གཤིན་
གྱི་དངོས་རྫས་རྣམས་ཆུད་མི་ཟ་བའི་ཕྱིར་དུ། ལོ་ཕྱི་ནང་འདིར་གཙུག་ལག་ཁང་ཞིག་
བཞེངས་དགོས་པ་ཡོད། ཁྱོད་རང་ཡང་ལོ་འདིའི་མཇུག་ཏུ་ཀཐོག་རྡོ་རྗེ་གདན་གྱི།
དགེ་སྤྲུལ་མ་ཧཱ་པཎྜི་ཏ་ཆེན་པོ་དང༌། གྲུབ་པའི་དབང་ཕྱུག་ཆེན་པོ་ཞིང་སྐྱོང་སྤྲུལ་པའི་
སྐུའི་དྲུང་དུ་ཕྱིན་ནས། དབང་ལུང་དང་སློབ་སྦྱང་ཁ་ཤས་དགོས་པ་རྣམས་ང་རང་མ་
ཤི་གོང་འདིར་མཐའ་རྫོགས་དགོས་ཞེས་བཀའ་གནང་། སྐབས་དེར་ང་རང་ནས་རྩ་
རླུང་གི་འཁྲུལ་འཁོར་དང་དམིགས་རིམ་རྣམས་ཞུས་ཤིང་དག་པར་བྱས། ཀུན་མཁྱེན་
གོང་མའི་ཞལ་རྒྱུན་ཡིན་གསུང་ཞིང་། རྒྱུད་གསང་བ་སྙིང་པོའི་དཔེ་ཐོག་ནས་ཚིག་
ཁྲིད་ཞིག་དང་། འགྲེལ་བ་ཕྱོགས་བཅུ་མུན་སེལ་གྱི་ལུང་དང་བཀའ་གཏད་བཅས་
གནང་། སྐབས་ཤིག་ན་སྒར་གཞི་རྣམས་ཀྱང་སླེབས་ཤིང་སོ་སོར་གྱེས། སྟོན་དེར་
འཛིར་ཀ་ལ་ནས་བསོད་སྐོར་ཙམ་སོང་། ཕྱིར་འཁོར་དུས་མགོ་ལོག་ནས་སྲིང་མོ་དང་
མ་རྒན་བཅས་རྗེ་བླ་མའི་སྐུ་དྲུང་དུ་སླེབས་འདུག དེ་ནས་ངེད་ཅག་མིང་སྲིང་དང་། གི་
ལུང་མཆོག་སྤྲུལ་ཐུགས་མཆོག་རྡོ་རྗེ་དང༌། རྗེ་བླ་མའི་རུས་དབོན་སྟོབས་རྒྱལ། ཚ་
དབོན་ཀློང་གསལ་བཅས་ཀྱིས་གཙོས། དཔོན་གཡོག་བཅུ་ལྷག་ཙམ་ཀཿཐོག་ཏུ་འགྲོ་
རྒྱུ་མཛད་འདུག དེར་དབང་ལུང་ཁྲིད་སོགས་ཞུ་རྒྱུ་རྣམས་བཀའ་བཀོད་ཞལ་གདམས་
ལུང་བསྟན་བཅས་དམ་པོར་གནང་ནས་ཡར་ཐེག སྡེ་དགེར་སླེབས་དུས་ཀློང་སྙིང་གི་
དབང་ལུང་སོགས་བྱེད་དགོས་གསུངས་ནས་རེ་ཞིག་འགོར། ཀཿཐོག་ཏུ་སླེབས་དུས།
113



་ ་ མདོ་མཁྱེན་བརྩེའི་གསུང་འབུམ།
ཞིང་སྐྱོང་སྤྲུལ་པའི་སྐུ་རིན་པོ་ཆེ་དང་། རྨོག་ཚ་བཅས་ལ་མཇལ་ཕྲད་བྱུང་། དེ་ནས་སྦྲ་
འགོ་རི་ཁྲོད་དུ་ཕྱིན། སྐྱབས་མགོན་དགེ་སྤྲུལ་རིན་པོ་ཆེའི་ཞལ་མཇལ་ཞིང་། ཐུགས་
བརྩེ་བ་ཆེན་པོས་རྗེས་སུ་བཟུང་ནས། མ་འདྲིས་པའི་མཛའ་བཤེས་དང་། ནང་ལུགས་
ཀྱི་བཀའ་བཀོད་དམ་པོར་གནང་། སྐབས་དེར་ཕྱག་ཚ་སྤྲུལ་སྐུ་རིན་པོ་ཆེའི་དགོངས་
པ་ཆོས་དབྱིངས་སུ་ཐིམ་འདུག་པ་གདུང་མཆོད་དང་དགོངས་རྫོགས་བུམ་སྒྲུབ་བཅས་
ཀྱི་དབུར་འདུག་དགོས་ཀྱི་བཀའ་ཕེབས་བྱུང་ལྟར། གང་གསུངས་ལྡོག་མ་ནུས་པས་
བཀའ་བཞིན་སྒྲུབ་དགོས་བྱུང་། དེ་ནས་རེ་ཞིག་དཔོན་གཡོག་ཉུང་ཤས་ཙམ་བསྡད་
ཅིང༌། སྐྱབས་མགོན་མ་ཧཱ་པཎྜི་ཏ་ཆེན་པོས། ཐོག་མར་བསྙེན་པའི་ཁ་བསྐང་སོགས་
མཛད་ནས། ཚོགས་ཆེན་འདུས་པའི་འདུས་པ་མདོ་དབང་ཆེན་མོ་སྒོ་འབྱེད་ཕྱག་རྡོར་
ནས། མཐའ་རྟེན་ཚེ་དབང་གི་བར་ཞག་བཅོ་ལྔ་ཙམ་དུ་རྒྱས་པར་གནང་། རྗེས་སྒྱུ་
འཕྲུལ་ཞི་ཁྲོ། ཡང་དག་སངས་རྒྱས་མཉམ་སྦྱོར། དོང་སྤྲུགས། རོང་ཕུར་སོགས་བཀའ་
མའི་དཀྱིལ་འཁོར་ཆེ་རིམ་གྱི་དབང་ལུང་། རྒྱུད་གསང་བ་སྙིང་པོའི་འགྲེལ་བཤད་
ཞིབ་རྒྱས་ཟླ་དྲུག་བར་དབུ་མ་དང་གྲུབ་མཐའི་རྣམ་དབྱེ། དཀྱིལ་འཁོར་སྤྱིའི་རྣམ་
བཞག ཐིག་ཚོན་དང་བློས་སློང་གི་ཞལ་ཁྲིད་བཅས་དང་། བཀའ་བརྒྱད་རྣམ་གསུམ་ -
དབང་ལུང་། རྒྱུད་གསང་བ་སྙིང་པོའི་དཀའ་འགྲེལ་མི་འདྲ་བ་བཅུ་གཅིག་ལུང་། དམ་
པ་བདེ་གཤེགས་ཀྱི་བཀའ་འབུམ་ཐོར་བུའི་སྐོར། རྗེ་ཉིད་དང་ཀུན་བཟང་ངེས་དོན་
དབང་པོའི་བཀའ་འབུམ་སྐོར་ཚང་མ། གཞན་ཡང་མན་ངག་གི་སྐོར་ཐོར་བུ་བཅས་
སྨིན་གྲོལ་དུ་རྗེས་སུ་བཟུང་། བར་སྐབས་ཀཐོག་དགོན་ཆེན་དུ་ཕྱིན་ནས། དགེ་སྤྲུལ་
*
，
114་
，་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་
། ཀ༽
རིན་པོ་ཆེའི་བཀའ་བཀོད་ལྟར་སྒྲུབ་མཆོད་རྣམས་ཀྱི་ཕྱག་བཞེས་མཐོང་བ་བརྒྱུད་པའི་
རྣམ་བཞག་སོགས། བློ་ལ་ངེས་པར་བྱས། སྒྲིག་ལམ་ལ་ཡང་ས་བཅད་མི་སྟོང་ཙམ་
ཞུགས། ཞིང་སྐྱོང་རིན་པོ་ཆེའི་སྐུ་དྲུང་ནས་རིག་འཛིན་བདུད་འདུལ་རྡོ་རྗེའི་ཆོས་སྐོར་
དབང་ལུང་ཚང་མ། རྨོག་སྤྲུལ་རིན་པོ་ཆེའི་དྲུང་ནས་ཀློང་གསལ་ཆོས་སྐོར་ཚང་མ།
གོང་མའི་དག་སྣང་ཕྲན་བུའི་སྐོར་བཅས་ཐོབ། རེ་ཞིག་སྡོད་རྩིས་ཡིན་ཡང་། སྡེ་དགེ་
ལྷ་ལྡན་དུ་བྱོན་དགོས་པའི་དོན་གྱིས་འབོད་པ་ནན་ཏན་བྱུང་བར་བརྟེན། ལོ་གཅིག་
ལྷག་ཙམ་ལས་སྡོད་རྒྱུ་མ་བྱུང་བར། རྗེ་བཙུན་མ་ཧཱ་པཎྜི་ཏ་ཆེན་པོས་ང་རང་སྲིང་མོར་
བཅས་ལ་བརྩེ་གཟིགས་རྒྱ་ཆེན་མི་དམན་པར་མཛད་ཅིང་། སྨོན་ལམ་གཏད་རྒྱས་
མཐའ་བརྒྱན་ཞིང་། མཁྱེན་བརྩེ་གོང་མའི་བཀའ་ལུང་ལྟར་ཀློང་ཆེན་སྙིང་ཐིག་གི་ཆོས་
ཀྱི་བདག་པོ་ཀཿཐོག་པ་ཡིན་བཞིན་སླར་ཡང་བསྟན་པ་གཅིག་དྲིལ་གྱིས་རང་བསྟན་
ལ་ཞབས་ཏོག་དགོས་པའི་བཀའ་ནན་ཀྱང་གནང་ཞིང་། སྦྲ་འགོ་ནས་དགོངས་པ་ཞུས་
ཏེ༑ དགོན་ཆེན་དུ་སླེབས། སྤྲུལ་སྐུ་རྣམས་ནས་ཀྱང་ཐུགས་ཡིད་གཅིག་འདྲེས་ཀྱི་
བརྩེ་གཟིགས་མི་དམན་པའི་སྐྱེལ་གཏོང་སོགས་མཛད། སྐྱབས་མགོན་བླ་མས་སྐུ་
འབུམ་རིང་མོར་ཕྱག་བསྐོར་གནད་སྨིན་ཞིག་སྒྲུབ་དགོས་གསུང་བཀའ་ནན་ཡོད་ཀྱང་།
སྲིང་མོ་མ་གཏོགས་ང་རང་གཞན་དབང་ཤུགས་ཆེ་བས་ཐོག་ཁེལ་མ་བྱུང་བར་རྗེས་
སོར་བསྒྲུབ་པའི་རྟེན་འབྲེལ་དུ་བཞག་སྟེ་ཡར་ཐེག །སྡེ་དགེར་སླེབས་པར་དབུས་
ཕེབས་ཀྱི་ཞབས་བརྟན་སྣ་སེལ་གང་དགོས་སྒྲུབ། ལྡན་ཕྲ་བོ་ཐང་བར་ཆིབས་སྐྱེལ་
བྱས་ནས་མར་ལོག སྲིང་མོ་ཡང་རེ་ཞིག་རྗེ་བླ་མའི་དྲུང་དུ་ལོག་སོང་། ང་རང་རྫོགས་
115
5



མདོ་མཁྱེན་བརྩེའི་གསུང་འབུམ།
ཆེན་དགོན་ནས་བརྒྱུད་དེ། རྒྱ་རོང་དགོན་དུ་རྗེ་བླ་མའི་བཀའ་བཀོད་ལྟར། རྗེ་བཙུན་
ནམ་མཁའ་ཚེ་དབང་མཆོག་གྲུབ་རིན་པོ་ཆེའི་དྲུང་དུ་བཅར། དེ་དུས་མཐོན་པོས་
བཀུར་བའི་མཆོད་གནས་དང༌། ཐོས་ཆུང་གི་ང་རྒྱལ་དྲག་པོས་རང་རྒྱུད་བསླད་ཡོད་
འདུག་པས། དམ་པ་དེའི་ཐབས་མཁས་ཀྱི་མཛད་པས་ང་རྒྱལ་བཅོམ་ཞིང་རང་སྐྱོན་
ངོས་ཟིན་པ་བྱུང༌། རྫོགས་ཆེན་མཁའ་འགྲོ་སྙིང་ཐིག་དང་། གསང་བ་སྙིང་ཐིག་ཟུང་
འབྲེལ་གྱི་སྨིན་ཁྲིད། ཉི་གྲགས་ཆོས་སྐོར་གྱི་དབང་ལུང་། རྫོགས་པ་ཆེན་པོའི་རྒྱད་
བཅུ་བདུན། སྨིན་གླིང་བཀའ་འབུམ་སྐོར་ཐོར་བུ། བླ་མ་དགོངས་འདུས་ཀྱི་དབང་
ཆེན་བཅས་གནང་། མ་གཟའ་དམ་གསུམ་སྲོག་གཏད་མཛད་ཅིང་། དམ་ཆོས་སྒྲུབ་
པའི་འགལ་རྐྱེན་ཞི་བའི་གཉེར་གཏད་སོགས་མཛད་ནས། བར་སྐབས་ངེད་ཅག་
རྣམས་ཡིད་ལྷུང་ཁོག་ཏུ་སྐོར་ཙམ་ཕྱིན་ཏེ། སླར་ཡང་དམ་པའི་མགོན་ཉིད་རྒྱལ་སྣ་
སུམ་མདོར་བྱོན་ཞིང་ལྟ་བའི་ངོ་སྤྲོད་ཉམས་མགུར་སྨོན་ལམ་གཏད་རྒྱ་གསུང་སྒྲོས་
ཚུལ་ཀྱིས་མ་འོངས་ལུང་བསྟན་སོགས་རྒྱ་ཆེར་གནང་ཞིང་ཡར་ཕེབས་སོང་། ངེད་ཅག་
རྣམས་རྫ་ཆུ་ཁར་དཀོར་སྡུད་ཁྱུག་ཙམ་བྱས་ནས་དངོས་རྫས་ཕྲན་བུ་རྗེ་བླ་མའི་གདན་
སར་ལྷ་ཁང་གསར་བཞེངས་ཀྱི་མཐུན་རྐྱེན་དུ་མར་བསྐུར། ངེད་ཅག་དཔོན་སློབ་ཁ་
ཤས། གི་ལུང་དགོན་གྱི་བླ་མ་འཇིགས་མེད་ངོ་མཚར་དྲུང་དུ་བསྡད་ནས། རྙིང་མའི་
རྒྱུད་འབུམ་གྱི་ལུང་ང་རང་གཅིག་པུས་ཞུས། དེའི་ཚེ་རྨི་ལམ་ན་བི་མ་མི་ཏྲ་རེད་ཟེར་
བའི་བླ་མ་སྐུ་མདོག་ཅུང་ཟད་སྨུག་ཅིང་པཎྜི་ཏའི་ཆ་བྱད་ཅན་ཞིག་དང་མཇལ། རྒྱུད་
གསང་བ་སྙིང་པོའི་རྩ་བའི་ལུང་དང་བཀའ་གཏད་དོན་འགྲེལ་གནང་བའི་ཉམས་བྱུང་
1 16



་ སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང༌། ཀ༽ །
བར་ཟླ་བ་གཅིག་ཙམ་དུ་བློ་ལ་ངེས་པར་སྣང་ཡང་སླར་བཏང་སྙོམས་སུ་ལུས། བཀའ་
ལུང་གཏད་རྒྱ་རྣམས་རྫོགས་ནས། མར་ཐེག་ཅིང་རྗེ་བླ་མའི་དྲུང་དུ་སླེབས། དེར་ལྷ་
ཁང་ཡང་སངས་རྒྱས་སྟོང་། ཡབ་སྟོང་། ཡུམ་སྟོང་། སྲས་སྟོང་། རིམ་གྲོ་བ་སྟོང་
བཅས་ཀྱི་གྱང་རིས། ཨོ་རྒྱན་ཆེན་པོའི་སྐུ་ཐོག་ཚད། ཀུན་མཁྱེན་རྣམ་གསུམ། གྲུབ་
ཆེན་བརྒྱད་ཅུ། རྗེ་འབངས་ཉེར་ལྔ། མར་མི་དྭགས་གསུམ། རྫོགས་ཆེན་བླ་བརྒྱུད་
བཅས་ཀྱི་སྐུ་བྲག་རི་མ། ཕྱི་རོལ་དུ་བསྐོར་ཁང་སོགས་འབད་རྩོལ་ཆེར་མི་དགོས་པར་
ཐུགས་རྗེས་ཤུགས་ཀྱིས་གྲུབ་འདུག་པ། རྗེ་ཉིད་དང་ཀཿཐོག་ཞིང་སྐྱོང་སྤྲུལ་པའི་སྐུ་
སོགས་ཀྱིས་རབ་གནས་གནད་སྨིན་མཛད་འདུག་ཅིང་། རྗེས་སུ་ང་རང་ལ་ཡང་རབ་
གནས་དགོས་པའི་བཀའ་ཕེབས་ལྡོག་ཏུ་མ་ནུས་ནས་ཞབས་ཏོག་གི་ཚུལ་དུ་བསྒྲུབ།
དགུན་དེར་རྩ་རླུང་གནད་སྨིན་ཙམ་སྦྱངས། ས་སྟག་གསར་ཚེས་ལོ་མགོར་རྫ་སྟོད་ཀྱི་
སྡེ་དགེའི་སྡེ་ཁྱོམ་བཟའ་གོང་མ་བྲོས་སོང་བའི་རྩད་གཅོད་ལ། རྫོགས་ཆེན་རིན་པོ་ཆེ།
ཟེ་ཆེན་དབོན་སྤྲུལ། ང་རང་བཅས་འགྲོ་དགོས་བྱུང་བར་རྨ་སྟོད་དུ་སླེབས་ཚེ་རུ་བ་
རྣམས་ཀྱི་རྗེས་ཆོད་ཅིང་། ཕྱིར་རང་གནས་སུ་འཁོར་རྒྱུར་ཐག་ཆོད། དེའི་ཚེ་མཁའ་
རི་དངུལ་དཀར་སྒྲོལ་མར་སླེབས་དུས། བུད་མེད་དྲེའུ་དཀར་མོ་ལ་ཞོན་པ། ལག་ན་
མདའ་དར་དང་བུམ་པ་ཐོགས་ཤིང་། འཁོར་ཤྭ་རྐྱང་ལ་ཞོན་པ་བརྒྱད་ཀྱིས་བསྐོར་བ་
ཞིག་སླེབས་བྱུང་བར། སྐྱེས་བུ་ཆེན་པོ་ད་རེས་བྱོན་པ་ཤིན་ཏུ་ལེགས། ས་ཕོ་སྟག་གི་
ལོ་འདིར་རྟེན་འབྲེལ་དུས་ལ་བབ་པས་ངེད་ཀྱི་གནས་སུ་བྱོན་པར་ཞུ་ཟེར་བས། ང་
རང་ཡང་ཁོ་རང་རྣམས་ཀྱི་རྗེས་སུ་འབྲངས་ནས་སོང་བའི་སྣང་བ་བྱུང༌། ཇི་ཞིག་ན་
117
，



་ མདོ་མཁྱེན་བརྩེའི་གསུང་འབུམ། ་་
རིན་པོ་ཆེ་ཤེལ་གྱི་སྐུ་མཁར་ཡ་མཚན་བཀོད་པ་ཕུན་སུམ་ཚོགས་པ་ཞིག་འདུག་པའི་
ནང་དུ་སླེབས། ང་རང་ལ་འོ་ཞོ་སོགས་བཟའ་བཏུང་སྣ་ཚོགས་བྱིན། སླར་སྒོ་ནང་མ་
ཞིག་འདུག་པ་དེ་ནང་ལ་སོང་ཟེར་ལྟར་ཕྱིན་པས། རིན་པོ་ཆེའི་ཁྲི་སྟེང་དུ་གུ་རུ་པདྨ་
རྒྱལ་པོ་ཡབ་ཡུམ་བཞུགས་འདུག་པར་ཕྱག་འཚལ་ཞིང་བྱིན་རླབས་ཞུས་པས། ཉི་མ་
དང་ནི་འོད་ཟེར་བཞིན། །སྤྲུལ་པ་སྤྲུལ་གཞི་དབྱེར་མེད་ཀྱང་། །ཟབ་རྒྱས་ཆོས་ཁམས་
རྒྱ་མཚོ་ཡི། །ལྡེ་མིག་ཚུལ་དུ་དག་སྣང་ཆོས། །རང་གི་སྒྲུབ་པ་སྤེལ་བར་གྱིས། །ཞེས་
གསུང་ཞིང་དབང་བཞི་རྫོགས་པར་མཛད། སླར་ཡང་ཡབ་ཡུམ་མཉམ་སྦྱོར་གྱི་སྐུ་དེ་
འོད་དུ་ཞུ་ནས། རང་ལ་ཐིམ་སོང་བའི་ཉམས་བྱུང་བར། རྡོ་རྗེ་དབའི་རླབས་ཆེན་མོ་
ལྟར་ཆོས་ཉིད་བརྗོད་བྲལ་གྱི་ངང་དུ་དར་ཅིག་ལུས། དེ་ནས་སྒོ་ཕྱིར་ཐོན་པས་རིན་པོ་
ཆེའི་ཁྲི་ཞིག་འདུག་པ་དེའི་ཁར་ང་རང་བཞག གླིང་གི་དགྲ་བླ་བཅུ་གསུམ་མདུན་
མཁར་བྱོན་ནས་ཤིས་བརྗོད་མཛད་ཅིང་། ང་རང་གི་གཡས་ཕྱོགས་དེར་གསེར་ཁྲིའི་
ཁར་མི་སྦག་པོ་དུང་གི་སོ་སྒོ་ཅན། ་ལུ་བ་སྦག་པོ་གསོལ་ཞིང་སྒྲུང་ཞ་དབུ་ལ་གྱོན་པ་
ཞིག་གིས་ལྷ་འབོད་དང་། སྡེ་བརྒྱད་ཟིལ་གནོན་གྱི་གླུ་ཆུང་ལེན་ཞིང་གདའ། གཡོན་
ཕྱོགས་དེར་བུད་མེད་བློ་རྒོད་ཐུལ་བ་གསོལ་བ་ཞིག་གིས་ཚེ་དབང་ཞིག་གནང་བྱུང་།
དེ་ནས་སྔར་གྱི་བུད་མེད་དེས། ཀུན་ལ་སྟོན་མོ་ལྟ་བུ་ཞིག་བཞག སླར་ང་རང་ཡང་རྟ་
དཀར་ཞིག་ཞོན་ནས་རང་གནས་སུ་འོང་བའི་ཉམས་བྱུང༌། དེ་ནས་རྨིས་སད་པར་ཉིན་
མཚན་གསུམ་སོང་བའི་ཉི་མ་རྩེ་ཤར་ཙམ་དུ་རེད་འདུག དྲུང་དུ་བླ་མ་མཚམས་པ་དང་།
བློ་བཟང་ནོར་བུ་གཉིས་འདུག་པར། ཁར་སང་ཉིན་གཅིག་དེར་ཉིད་གཉིད་སད་རྒྱུ་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
གཏན་ནས་མི་འདུག་པས། བླ་མ་བློ་བཟང་ནོར་བུ་སྐྲགས་ནས་རྫོགས་ཆེན་རིན་པོ་ཆེ་
ལ་ཡང་ཞུས། བླ་མ་མཚམས་པ་ཡང་གདན་དྲངས་འདུག་པ། རྫོགས་ཆེན་རིན་པོ་ཆེ་
བྱོན་ནས་མེ་ལོང་ལ་བརྟེན་པའི་ཁྲུས་གསོལ་ཞིག་མཛད་ཅིང་སྐྱོན་མི་འདུག་གསུངས།
བླ་མ་མཚམས་པས་མདངས་ང་རང་གི་རྨི་ལམ་ཡང་ལེགས། སྐུ་ལུས་ཀྱི་བཀྲག་
མདངས་ཀྱང་མ་ཉམས་པར་འདུག་པས། བཟང་ལྟས་རེ་ཡིན་ལས་ཆེ། གང་ལྟར་
གསང་རྒྱ་དམ་པོར་བྱེད་གསུངས་ནས། ཀུན་ལ་གསང་ཞིང་ཁོ་རང་གཉིས་བཞུགས་
འདུག ང་རང་ནས་ཁྱོད་ཅག་རྣམས་ཀྱིས་འབོད་པ་ཡང་མ་ཚོར། རྨི་ལམ་འཁྲུལ་པ་སྣ་
ཚོགས་བྱུང་པར་ཡེངས་ནས་ད་བར་ལུས་སོང་སྨྲས། བླ་མ་མཚམས་པ་ནས་འོ་བཀའ་
དྲིན་ཤིན་ཏུ་ཆེ་རྟེན་འབྲེལ་ཡང་ལེགས། མཁའ་རི་དངུལ་དཀར་སྒྲོན་མ་འདི་ཡང་།
སྔོན་སློབ་དཔོན་ཆེན་པོའི་ཐ་ཚིག་ལ་གནས་པ། རྨ་སྟོད་རྩེ་ལྷ་བཅུ་གསུམ་གྱི་གཙོ་མོ་
གེ་སར་སྐྱེ་བུའི་དགྲ་བླ་ཞིག་ཡིན་ཟེར་བར་འདུག གང་ལྟར་གསང་རྒྱ་དམ་པོར་མཛད་
ན་ལེགས། གཟིམས་ལམ་དང་གཟིགས་སྣང་ཅི་བྱུང་ཡང་མ་འོངས་དུས་ལ་མ་བབ་
བར། རྫོགས་ཆེན་རིན་པོ་ཆེས་གཙོར་ངེད་ཅག་སུ་ལའང་མི་གསུང་བ་གསོལ་བ་
འདེབས། མ་གསང་ན་བར་ཆད་མང་། གསང་ན་དངོས་གྲུབ་འབྱུང་། བྱིན་རླབས་མྱུར་
ཞེས་ཟེར་ང་རང་གིས་ཅི་ཡང་མ་སྨྲས་ཀྱང་། ལྐོག་གྱུར་མངོན་དུ་རིག་པ་ལྟར་དགའ་
སྤྲོ་དང༌། དག་སྣང་དཔག་ཏུ་མེད་པ་བྱེད་ཀྱིན་གདའ། སྐབས་འདིར་གུ་རུ་པདྨ་རྒྱལ་
པོའི་ཆོས་སྐོར་དག་སྣང་གི་ཚུལ་དུ་བྱུང་། ཞག་བཅུ་གསུམ་གྱི་མཚམས་སུ་རྟེན་འབྲེལ་
མི་འཆུག་པའི་བརྡའ་མཚོན་དུ་སྔོན་འགྲོ་ཙམ་ཕབ་ནས་གཞན་རེ་ཞིག་གསང་རྒྱ་བཏབ་
119



མདོ་མཁྱེན་བརྩེའི་གསུང་འབུམ།
དེ་ནས་རུ་བ་ངེད་ཅག་སྒར་པ་རྣམས་བཅས་མར་འཁོར་ནས་རྫ་ཆུ་ཁར་སླེབས། རུ་བ་
རྣམས་རང་གནས་སུ་བཞག་པའི་སྐབས་དེར་དབུ་རྒྱམ་ཁ་མདོ་ཞེས་བྱ་བར་ཞིག་
གཅིག་གནས་པར།་ - དེའི་ནུབ་རྨི་ལམ་དང་མངོན་སུམ་མ་ངེས་པར་བན་དེ་བཙུན་
གཟུགས་གླང་ཆེན་ལ་ཞོན་པ་ཞིག་བྱུང་སྟེ་བདག་ལ་ཐོ་མཚམས་པའི་ལས་སྣ་ཚོགས་
བགྱིས་སོ། །སྐབས་དེར་དྲག་པོ་རྟ་ཁྱུང་འབར་བའི་བསྐྱེད་རིམ་ལ་ཞུགས་པར། ཁོ་
རང་ཡང་རྡོ་རྗེ་འཇིགས་བྱེད་ཀྱི་བསྐྱེད་རིམ་ལ་ཞུགས་ཏེ། ང་ཡི་བསྐྱེད་རིམ་ལས་ལྷག་
པའི་མཐུ་སྟོབས་གཟི་བརྗིད་དང་ལྡན་པར་གྱུར་ཏོ། །དེའི་ཚེ་གཟུགས་མེད་པའི་སྒྲ་
ཞིག་གིས། པད་མ་རྒྱལ་པོ་མི་ཡི་ཡུལ་དུ་འོང་། །པདྨ་ལས་བྱུང་པད་འབྱུང་སྤྲུལ་པའི་
སྐུ༑ ༑པདྨ་འབྱུང་གནས་རོལ་པའི་གར་བསྒྱུར་ལས། པད་འབྱུང་ཁྱོད་ནི་འགྲོ་བའི་
དོན་ལས་མེད། །རིག་པ་ཡེ་ཀློང་ཆེན་པོའི་ངང་ཉིད་དུ། །རིག་དང་མ་རིག་ཆོ་འཕྲུལ་
་ ཡོད་མིན་དེ། །རིག་པ་འདི་འོ་ཀ་དག་གདོད་མའི་གཤིས། རིག་ཅེས་བྱ་བའང་རྣམ་
རྟོག་འཛིན་པ་བྲལ། །ཨ་ཧོ་འདི་ནི་སྐྱེ་མེད་རིག་པའི་ཀློང༌། །ཨི་སྒྲ་ལ་ཡི་ཆོ་འཕྲུལ་
སྟོན་པའི་ཚེ། །ཨ་མ་ལ་ཡི་དཀྱིལ་འཁོར་ཆེན་པོ་རུ། །ཨེ་མ་རང་བྱུང་ཡེ་ཤེས་བརྗོད་
མེད་དོན། །ཨོ་ཊ༠ལ་ཧོ་བྱིན་རླབས་ཤུགས་ཀྱིས་རྟོགས། །ཨ་དོན་སྐྱེ་མེད་རང་བྱུང་
ཆེན་པོའོ། །ཨ་ཧོ་བདེ་བ་ཆེན་པོར་ཡུན་དུ་གནས། །ཞེས་གསུངས་པའི་མོད་ལ་ཁོ་རང་
ཡང་དཔའ་ཞུམ་སྟེ་བན་དེ་རྒད་པོ་ཉན་ཐོས་ཀྱི་ཆ་བྱད་ལ་ཞུགས་པ། ལག་གཡས་སུ་
ཐོ་བ་དང་གཡོན་དུ་སཱཙྪའི་རྐོས་ཕོར་ཐོགས་པ་ཆོས་གོས་ཀྱི་ངོས་ལ་གསེར་གྱི་ལཉྩའི་
ཡི་གེ་མགོ་གྱེན་དུ་བསྟན་ཞིང་། ཤམ་ཐབས་ཀྱི་ངོས་ལ་དངུལ་གྱི་ལཉྫའི་ཡི་གེ་མགོ་
120



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཐུར་དུ་བསྟན་པ་བགོ་བ་ཞིག་ཏུ་གྱུར་ཏོ། །དེའི་ཚེ་འདི་ཅི་ཡིན་དྲིས་པའི་སྔོན་གནས་
བརྟན་གྱི་ལམ་དུ་ཞུགས་པའི་ཚེ་ཞེ་སྡང་གི་མཚམས་སྦྱར་དྲག་པོའི་རྐྱེན་གྱིས་ལོག་པའི་
ལམ་དུ་ཞུགས་པས་ན་ཤམ་ཐབས་ཀྱི་མགོ་བོ་ཐུར་དུ་བསྟན་པའོ། མཐར་སྔོན་ལས་
ཀྱིས་འབྲས་བུ་ཐོབ་པའི་གང་ཟག་གཅིག་ལ་འབྲེལ་བ་ཐོབ་པའི་ཕྱིར་ཆོས་གོས་གྱེན་
དུ་བསྟན་པའོ། །ཞེས་ཟེར། སྐབས་དེར་ང་རང་གི་སྲིང་མོ་ཡིན་སྙམས་པའི་བུད་མེད་
གཅེར་བུ་ཞིག་གིས་རོལ་རྩལ་སྣ་ཚོགས་སྟོན་པའི་རྐྱེན་གྱིས་ཁོ་རང་ཤིན་ཏུ་སྐྲགས་ཏེ།
རང་ཅག་གི་བརྒྱུད་པ་འཛིན་པའི་གང་ཟག་ལ་ཐོ་མི་མཚམས་པའི་ཁས་བླངས་དམ་
བཅས་བྲོ་བོར་སོང་། སྐབས་དེར་རང་བཞིན་པདྨ་རྒྱལ་པོའི་བྱིན་རླབས་ལས་གང་ལ་
ཡང་འཇིགས་པ་མེད་པའི་དཔའ་གདེངས་ཐོབ། གནས་བརྟན་མུ་གེ་ཡང་རང་གནས་
སུ་ལོག དེ་ནས་སྒར་ཁག་གསུམ་པོ་སྡེ་དགེར་སོང་བར་དབང་སྐུ་མཆེད་ལྷན་རྒྱས་
ཀྱང་ལྷ་ལྡན་ནས་མར་རྒྱལ་སར་ཕེབས་འདུག་པར་མཇལ་ཕྲད་དང་རྫོགས་ཆེན་རིན་
པོ་ཆེས་གཙོས། ངེད་ཅིག་ཀུན་ནས་རྫ་ཆུ་བརྒྱུད་པའི་སྐྱིད་སྡུག་གི་ཡར་ཞུ་སོགས་ཕུལ་
ཞིང་ངོ་ཆེན་དང་ཐུགས་རྗེ་མི་དམན་ཙམ་བྱུང་། སྡེ་དགེའི་དབུ་བླར་ཟླ་ཤས་སྡོད་
དགོས་རྒྱུ་རེད་སོང་ཡང་། དངུལ་དཀར་སྒྲོལ་མའི་བརྡ་རྟགས་ཤར་བའི་རྐྱེན་བྱས་སྟེ།
བླ་ཆེན་གྱི་གོ་ས་དང་འཁོར་བ་ལ་སྐྱོ་ཤས་གཏིང་ནས་སྐྱེས། དབེན་པའི་རི་ངོགས་
འགྲིམ་ཞིང་དམ་ཆོས་ཁོ་ནར་བསྒྲུབ་རྒྱུ་མ་བྱུང་ཡང་། རྒྱལ་ཁམས་ཉུལ་བའི་མུ་ཏོ་བ་
ཞིག་ཨེ་འོང་སྙམས་པའི་རྟོགས་པ་ཁོ་ན་ལས། གཞན་སློབ་གཉེར་དང་འཇིག་རྟེན་བྱ་
སྤྱོད་གང་ལའང་སྙིང་པོ་མེད་པའི་ཁོ་ཐག་ཆོད། གི་ལུང་བླ་མ་འཇིགས་མེད་ངོ་མཚར་
121.



1
་་ མདོ་མཁྱེན་བརྩེའི་གསུང་འབུམ། །
དང༌། དགེ་རྩེ་བླ་མ་བློ་བཟང་ནོར་བུ་གཉིས་ཀྱིས་ཡི་གེ་པ་བྱས་ནས། སྐབས་སྐབས་
སུ་དག་སྣང་ཐོར་བུ་རེ་ཕབས། རྒྱུན་དུ་སྡེ་དགེའི་དབུ་བླའི་བྱ་བ་ཤ་སྟག་བསྒྲུབས་རེ་
ཞིག་ནས་རྗེ་བླ་མའི་དྲུང་དུ་མར་འོང་དགོས་གསུངས་བ་ལྟར་སྐོར་ཙམ་ཕྱིན་ནས།
མགོ་ལོག་ཕྱོགས་སུ་ལན་ཅིག་སོང་བར་རྨི་ལམ་ན་དངོས་མེད་རྣམས་ཀྱི་བཀའ་ལྟར་
གཉན་པོ་གཡུ་རྩེའི་སྔོ་མཚོ་འགྲམ་དང་། ལྷ་བྲག་བཅས་ལ་ཞག་ཤས་བསྡད་པར་མི་
མ་ཡིན་སྡེ་བརྒྱད་དྲེགས་པའི་འདུ་ལོང་དཔག་ཏུ་མེད་པ་བྱུང་ཞིང་། ཁྱད་པར་ནུབ་
གཅིག་ཨོ་རྒྱན་སྤྲིན་ནག་འདུས་པ་ནས་འོང་བ་ཡིན་ཟེར་ཞིང་། ཊཱཀྐི་མ་དྲག་མོ་ཞིག་
གིས་ཐོག་མ་ང་རང་ལ་འཇིགས་པའི་རྣམ་འགྱུར་མང་དུ་སྟོན་ཞིང་། སྐབས་ཤིག་ན་རྣ་
བར་ཁ་གཏད། བདུད་འདུལ་གསང་བ་མཆོག་གི་དུར་ཁྲོད་ན། །ཧེ་རུ་ཀ་དཔལ་དྲེ་ཏ་
པུ་རིའི་ཡུལ། །མི་ཡི་སྲིད་བཟུང་འགྲོ་དོན་སྤྱོད་པ་ལ། །སྐྱིད་ཉལ་ངང་དུ་མི་ཚེ་མ་
གཏོང་པར། །ལྭ་བ་པ་ཡི་བརྟུལ་ཞུགས་འཛིན་རེ་རན། །སྨོན་ལམ་ལོག་པའི་དམ་སྲི་
གྲོགས་སུ་འདུག །དད་མེད་ལོག་པར་ལྟ་བའི་འཁོར་གྱིས་བསྐོར། །དགེ་སྡིག་བླང་
དོར་མི་འབྱེད་དབང་བཙན་ཞིང་། །ངང་ཁྱུའི་འདུ་བ་སྤེལ་བ་དོན་ཡོད་དམ། །ད་དུང་
གཞན་དོན་སྤྱོད་པའི་དུས་མ་བབ། །བློ་ཐག་ཆོད་ལ་སྣ་ཐག་མགོ་རུ་དཀྲིས། །གང་བྱུང་
དེས་ཆོག་ངང་དུ་རེ་ཞིག་ཐོངས། །ཞེས་དང་གཞན་ཡང་སྐད་ཆུང་ངུས་ཤབ་ཤུབ་མང་
པོ་ལབ་འདུག་ཀྱང་མ་ཐོས། །དེ་ནས་ཕྱིར་ལྡོག་ཅིང་སྡེ་དགེའི་སྡེ་དོན་ཁ་ཤས་སྒྲུབ་རྒྱུ་
ཡོད་པ་བཞག་ནས། ངེད་ཅག་མིང་སྲིང་གཙོས་སྒར་གཞི་ཀུན་བླ་མའི་དྲུང་དུ་འོང་།
འབྲི་གུང་ཕྱག་མཛོད་དང་དབོན་ཀུན་དགའ་སོགས་སྡེ་དགེ་ལ་མོས་པ་དང་། ང་རང་
122



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཡང་སྐབས་དེར་ཅུང་ཟད་མི་བློ་བདུད་ཀྱིས་བསླུས་པ་ལྟར་རྗེ་བླའི་དྲུང་དུ་མ་བསྡད་
པར་སྡེ་དགེར་སོང་། ལྷུན་གྲུབ་སྒང་དུ་རེ་ཞིག་མཚམས་སྒྲུབ་ལ་སྡོད་རྒྱུའི་དགོངས་པ་
ཞུས་ལྟར་གནང་ནས་རེ་ཞིག་བསྙེན་སྒྲུབ་ལ་འབད། ཆོས་ཀྱི་གྲོགས་པོ་ནི་སྲིང་མོ་
དང༌། ཀུན་མཁྱེན་གོང་མའི་དངོས་སློབ་འཇིགས་མེད་བློ་གསལ། རང་གི་ཉེ་གནས་
ཀུན་བཟང་བསྟན་དར་གསུམ་ཙམ་མ་ཟད། གཞན་འབྲི་གུང་ཕྱག་མཛོད་དཔོན་ཀུན་
དགའི་གཙོས་ཐམས་ཅད་ནས། ད་ནི་སྤྲུལ་སྐུས་བྱ་བྲལ་བྱེད་པར་འདུག་ཟེར་ནས།
སེམས་ཁོང་དུ་ཆུད་ཅིང་དེ་ལས་ལྡོག་པའི་ཐབས་ཁོ་ན་ལ་འབད་ཅིང་གནས། དེར་
སྐབས་རྣམས་སུ། མཁའ་འགྲོའི་ལུང་བསྟན་དང་། རང་ལ་ཡང་བྱིན་འབེབས་རྟགས་
མཚན་སོགས་སྣ་ཚོགས་བྱུང་ཡང་། ཀུན་གྱིས་ལོག་པར་ལྟ་བ་ལས། དག་སྣང་དང་
རྗེས་སུ་འཇུག་པ་མ་བྱུང་བས། མཁའ་འགྲོ་རྣམས་ཀྱི་རེ་ཞིག་འཁྲེན་ཞིང་གཞུང་ནས་
རང་གནས་སུ་འདྲེན་པའི་བརྡ་རྟགས་ཤ་སྟག་བྱུང་ཡང་། སྔགས་ཀྱི་སྲུང་མའི་ཕྲིན་
ལས། དབྱིངས་ཀྱི་རྗེ་མོའི་བཀའ་ནན། སྲིང་མོའི་གསོལ་བཏབ་འབྲས་བུ་སོགས་
ཀྱིས་བཟློག་སོང༌། ཉིན་གཅིག་སྲིང་མོ་ལ་ཚོགས་ཀྱི་ཡོ་བྱད་དུམ་བུ་གཅིག་བསྐུར་ཏེ།
ལུང་པའི་སྟོད་ཡ་ཀི་ན་རྒན་མོ་ཞིག་ཡོད་པ་དེ་ལ་ཕུལ་ཞིག་སྨྲས་པས། ཁོ་རང་དཔོན་
གཡོག་གཉིས་སོང་བར། རྡོ་ར་ཞིག་གི་ནང་དུ་རྒན་མོ་སློག་ཧྲུལ་ཅན། མགོ་དུང་ལས་
དཀར་བ་ཞིག་ཉལ་འདུག་པས། ཤ་ཆང་དང་རྩམ་པ་སོགས་གཏད་ཅིང་། ཁྱོད་ལ་
སྤྲུལ་སྐུའི་གསོལ་རས་རེད་བྱས་པར། ཧ་ཧ་རྩམ་པ་འདི་ཡིས་ཅི་བྱེད་ཟེར་ཞིང་།
མཁའ་ལ་གཏོར། ཤ་ཆང་ལ་རོལ། ང་ཡི་བྱིས་པ་སྙིང་རེ་རྗེ། མི་ཡུལ་འདིར་ཁོ་ལས་
123



མདོ་མཁྱེན་བརྩེའི་གསུང་འབུམ།
སྡུག་པོ་མེད། ཡུལ་འདིའི་བསོད་ནམས་ཅུང་ཟད་ཉམས། རྟེན་འབྲེལ་སྒོ་ཡང་མང་པོ་
འཁྲུགས། ཁོ་ཡི་ཚེ་གེགས་ངས་བཟློག་ཅིང་། ད་ཡུན་རིང་བསྡད་པའི་དགོས་པ་ཆུང་
ཟེར་བར། སྲིང་མོའི་རོགས་དེས་ང་རྒྱལ་གྱི་གཏམ་སྣ་ཚོགས་བྱས། ད་འདི་གར་བསྡད་
པ་མི་འོང་རང་ཅོག་དཔོན་གཡོག་ཕེབ་ན་དགའ། རྒན་མོ་འདི་ཤིན་ཏུ་མི་གཙང་བར་
འདུག་ཟེར་བ་ལྟར་མར་ཅུང་ཟད་འོང་བས་རྒན་མོ་ལངས་ཏེ་རྒྱུག་བྱུང་བར། ཁྱོད་དེ་།
མན་སོང་ན། ངས་རྡོས་བརྡེགས་ཤིང་མགོ་བོ་ཆོམས་པར་བྱེད། རོགས་བུ་མོ་དེ་ལ་
ལས་ཟད་ཁྱོད་རང་གང་དུ་འགྲོ་ཡང་སོང་ཟེར། སྲིང་མོ་སྐྲགས་ཤིང་ཡར་སོང་བར།།
རྒན་མོ་རྡོ་རིའི་ནང་དུ་གཅེར་བུར་བྱུང་སྟེ་ཡར་རྒྱུག་མར་རྒྱུག་བྱེད་སྲིང་མོའི་ཁར་
གཏད་ནས་གཅིན་རྒྱངས་ཅིག་བྱས་ཁར་ཞུགས་ཤིང་ལྟར་སོང་བར་སྨན་སྒྲུབ་ཀྱི་དྲི་མ་
ཐུལ་ལེ་ལུས་ཀུན་སྦྲིད་ཆིལ་ཆིལ་བདེ་ཆེམ་མེ་བ་ཞིག་བྱུང་། ཕར་བལྟས་པས་རྒན་
མོའི་ལུས་ཡང་འཇའ་ཚོན་ཕུང་པོ་ཞིག་འདུག་ཟེར། བུ་མོ་ཁྱོད་སོང་ལ། ད་ང་རང་ཡང་
འདི་གར་ཡུན་རིང་དུ་མི་སྡོད། ད་བར་ཁྱོད་སྒུག་པ་ཡིན། བུ་ཁྱོད་དང་མ་འཕྲད་ཀྱང་།
བུ་མོ་དང་འཕྲད་པ་དེས་ཆོག །བུ་སྡུག་ཁྱོད་རང་ཡུན་དུ་མ་སྡོད་ཅིག ཡུལ་འདིའི་རྟེན་
འབྲེལ་འཕྱང་མོ་ཉུག་ཏུ་གྱུར་སོང་། ཡུལ་གཞན་གང་དུ་ཕྱིན་ཀྱང་ང་ཡི་ཐུགས་རྗེས་
སྐྱོབས་ཞེས་སྐུད་པ་དཀར་དམར་གཉིས་ཀྱིས་བཅིངས་པའི་ཤོག་ཐུམ་ཞིག་ལག་ཏུ་
བཞག་སྟེ། འདི་བུ་སྡུག་ལ་གཏོད་ཅིག་ཟེར། སྲིང་མོ་ལ་མོ་རང་གི་ཕོར་བའི་ནང་དུ་
ཆང་གཞན་དང་མི་འདྲ་བ་ལྗང་ལྟེམ་མེ་ཞིག་གང་བླུགས་འདུག་པ་འདི་འཐུངས་ཤིག
ཁྱོད་ལ་ལོ་གཉིས་ཚུན་དུ་བར་ཆད་ཞིག་ཡོད་ཀྱང་ཨ་མས་སྐྱོབ་པར་ངེས་ཟེར། ཆང་
་
པ
124



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ལྷག་མེད་དུ་བཏུང་ཞིང་སྣང་བ་ཆལ་མ་ཆོལ་མའི་ངང་ནས་ཕྱིར་ལོག་བྱུང་བར། ང་རང་
ལ་དམ་རྫས་གཏད་ཅིང་ལོ་རྒྱུས་ཞིབ་མོར་སྨྲ་འདུག སང་སྔ་མོ་ནས་སྲིང་མོ་དང་ཉེར་
གནས་ཀུན་བཟང་བསྟན་དར་གཉིས། ཤ་ཆང་དུམ་པུ་ཞིག་ཁྱེར་ཏེ་སོང་བར། ཁར་
སང་གི་རྒན་མོ་ཡོད་སར་རྡོ་ལེབ་ཞིག་མ་གཏོགས། གཞན་རྡོ་ར་ཐལ་བ་སོགས་ཤུལ་
ཡང་མི་མངོན་པར་འདུག་ཟེར། དེ་ནས་ང་རང་ཡུལ་དེའི་རྟེན་འབྲེལ་ནི་སྒྱུ་མའི་དཔེ་རུ་
གྱུར། བསྙེན་སྒྲུབ་བྱས་ཀྱང་འབྲས་བུ་ནི་མི་འདུག བླ་མ་དྲན་ཞིང་སྐུ་དྲུང་དུ་འགྲོ་
འདོད་ཁོ་ན་ལངས། གཞན་གྱི་རྟོག་པ་ཀུན་དབྱིངས་སུ་ཡལ། ཇི་ཞིག་ན་སྲིང་མོ་ཡང་
མར་རང་ཡུལ་དུ་ལོག་རྒྱུ་རེད་སོང་། ང་རང་དང་འབྲི་གུང་ཕྱག་མཛོད་གཙོས། དཔོན་
གཡོག་ཁ་ཤས་རེ་ཞིག་བསྡད། སྡེ་དགེ་ཡང་སྒར་བསྐོར་བྱོན་རན་པས་ལྷ་ལུང་ཁུག་ཏུ་
སྒར་གཞི་བཏབ། འབྲི་གུང་ཕྱག་མཛོད་སོགས་དམ་ཉམས་ཁ་ཤས་ནས། སྡེ་དགེའི་
དྲུང་དུ་རྫུན་ཚིག་གིས་མི་འོས་པའི་ཞུ་བ་སྣ་ཚོགས་ཕུལ་འདུག གཟིམ་དཔོན་ངག་
རྒྱམ་ཀློང་སྙིང་ཆོས་སྐོར་དང༌། རྗེ་བླ་མའི་གཙོར་གྱུར་རང་རེའི་ཆོས་བརྒྱུད་གང་ལ་
དད་འདུན་ཤིན་ཏུ་ཆེ་བ་ཡོད་པ་དང༌། ང་རང་ལ་ཡང་བརྩེ་གདུང་བླ་ལྷག་ཏུ་གྱུར་ཕྱིར།
གམ་དུ་འོང་སྟེ་སྡེ་དགེའི་བཀའ་ལྟར་འདོད་པ་གང་ཡོད་པ་ཡིན་འདྲི་རྟོག་ཞིབ་པར་
བྱེད་འདུག་པར་ཕྲན་ཆུང་གི་གཏད་ཡུལ་དམ་པའི་ཆོས་མ་གཏོག་གཞན་མེད། ལོ་
ཤས་དགོངས་པ་ཞིག་བྱུང་ན་གནས་ངེས་མེད་འགྲིམ་ཞིང་བློ་ཕུག་ཆོས་དང་ཆོས་ཕུག་
སྤྲང་ལ་གཏད་ཐུབ་པ་ཞིག་ཨི་འོང་ལྟ་ངེས་ལགས། གཞན་གཏེར་སྟོན་སྔགས་འཆང་
སོགས་ཀྱི་རེ་བ་ནི་མེད། གལ་སྲིད་ཅིས་ཀྱང་དགོངས་པ་མ་གནང་ཚེ་བཙོན་ཁང་དུ་
125



མདོ་མཁྱེན་བརྩེའི་གསུང་འབུམ།
འཇུག་པར་ཞུ་བ་ལས་བླ་ཆེན་གྱི་གོ་སར་མི་སྡོད་ཐག་ཆོད་སོགས་ཀྱི་སྐད་ཆ་ཞིབ་ཏུ་
ཞུས། མཚམས་གྲོལ་ནས་སྐུ་མདུན་དུ་བཅར་དགོས་གསུང་བྱུང་བར། ཚོགས་འཁོར་
དངོས་གྲུབ་ལེན་པ་སོགས་བྱས་ནས་མཚམས་གྲོལ། ཞག་ཤས་མཚམས་སྐུ་མདུན་དུ་
བཅར་བར། ཁྱོད་བོད་ཀྱི་ས་སྐྱ་གོང་མའི་གཙོས་བླ་མ་རྣམས་ཀྱི་ལུང་བསྟན། ཇོ་བོའི་
མདུན་དུ་བརྟགས་བསྒྲིལ། བསམ་ཡས་རྒྱལ་པོའི་བརྟགས་བབ། ཁམས་ཀྱི་རྡོ་གྲུབ་
ཆེན་རིན་པོ་ཆེ་དབུར་བཞུགས་བསྟན་འཛིན་གྱི་སྐྱེས་བུ་ཐམས་ཅད་ནས་ལུང་བསྟན།
ཀུན་མཁྱེན་རིག་འཛིན་མཁྱེན་བརྩེའི་འོད་ཟེར་གྱི་སྤྲུལ་སྐུ་འཁྲུལ་མེད་ཡིན་ངེས་
དགོངས་པ་གཅིག་ཏུ་མཐུན་ཕྱིར་འཁྲུལ་པ་མེད་ཅིང་། དེ་མཚུངས་མ་ཡུམ་བདེ་བར་
གཤེགས་མ་བཞུགས་རིང་ནས་ཁྲི་སྟོན་མཛད་ཅིང་སྡེ་དགེ་རྒྱལ་པོའི་དབང་བསྐུར་
མཆོད་གནས་སུ་བཀུར། གསང་སྔགས་རྙིང་མའི་བསྟན་པའི་གཙུག་རྒྱན་དུ་མངའ་
གསོལ་བ་ཡིན་པས། བས་མཐར་བྱ་བྲལ་ལུགས་སུ་འཁྱམས་ཐབས་ག་ལ་ཡོད།
ཆོས་སྒྲུབ་གསུངས་པ་ལ་རྒྱལ་ཁྲིམས་ཡང་ག་ལ་ནུས། གང་ལྟར་ཡང་རྡོ་གྲུབ་ཆེན་གྱི་
མདུན་དུ་ངེད་ཀྱི་ངོ་ཚབ་དང༌། ཀརྫོགས་གཉིས་ཀྱི་མགྲོན་གཉེར་བཅས་མངག་ནས་
ཕུག་ཐག་བཅད་དགོས། དེ་ཚེ་བླ་མའི་བཀའ་ནི་ཅི་ལྟར་ཡོད་ཀྱང་ཁྱེད་ཀྱིས་ཀྱང་རྩི་
མོད། ངེད་ནས་ཀྱང་ལྡོག་ཏུ་མི་ནུས་གསུངས། རང་ནས་ཀྱང་རྗེ་བླ་མའི་བཀའ་ཇི་ལྟར་
གནང་ཡང་ལྡོག་པར་མི་ནུས་ཞུས། དེའི་ཐོག་ཏུ་ཐག་བཅད་ཅིང་། ཀརྫོ་གས་མགྲོན་
གཉེར་རྣམས་ཀྱང་འཕྲལ་དུ་འབོད་པ་བཏང་ནས། ངེད་ཅག་སྐུ་ཚབ་གསུམ་བཅས་
ལྷུན་གྲུབ་སྒང་ནས་ཐེག །ཡར་ལུང་པད་མ་བཀོད་ཀྱི་གདན་ས་ཆེན་པོ་རྗེ་བླ་མའི་དྲུང་
126



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
དུ་སླེབས། རང་ནས་ཉིན་གྱི་འཁྲུལ་སྣང་དང་མཚན་གྱི་ཉིང་འཁྲུལ་སོགས་ཞིབ་རྒྱས་
སུ་ཞུས། རྗེ་བཙུན་བཀའ་དྲིན་འཁོར་མེད་ཆོས་ཀྱི་རྒྱལ་པོ་ཉིད་ཞལ་བཞུགས་དུས་
འདིར། བྱིས་པ་བདག་གི་བྱ་སྤྱོད་ཁོ་ཐག་ཆོད་པ་ཞིག་མ་བྱུང་ན། སླར་བསྟན་དགོན་
གྱི་མགོ་འཛིན་ཡིན་བློས། མཆེད་གྲོགས་དང་དམ་འགལ། སེམས་ཅན་ལ་ཁོང་ཁྲོ་
གནོད་སེམས། ཟས་ནོར་ལ་བསོགས་འཇོག་སོགས་ངན་སོང་གི་རྒྱུ་སྒྲུབ་རྒྱུ་ཞིག་འོང་
ངེས་འདུག་པས། ཐུགས་བརྩེ་བ་ཆེན་པོས་དགོངས་ཁྲོལ་ཞིག་བྱུང་ན། ཉིད་ཀྱི་སྐུ་རིང་
ལ་མུ་ཏོའི་བརྟུལ་ཞུགས་ཞབས་ཏོག་བསྒྲུབ་ཅིང་། བསྟན་དགོན་གྱི་ཁུར་ཕོག་ཆོག་པ་
ཞིག་དང་སླར་མཛད་པ་བརྟུལ་བར་ཉེ་ཚེ། རྒྱལ་ཁམས་ཕྱོགས་མེད་འགྲིམ་ཆོག་པའི་
བཀའ་གནང་ཞིག་གསོལ་བ་ལན་སྟོང་འདེབས།་ གལ་སྲིད་ཅིས་ཀྱང་ཐུགས་ལ་མ་
བབ་ན། བླ་མའི་བཀའ་ལུང་དང་གནང་བ་མེད་པའི་དམ་ཆོས་སྒྲུབ་ཀྱང་མྱུ་གུ་སད་
ཀྱིས་ཁྱེར་ནས་འབྲས་བུ་མེད་པ་ལྟར་བྱང་ཆུབ་ཐོབ་པ་ལྟ་ཅི། དམྱལ་བའི་རྒྱུ་ལས་མི་
འདུག་པས་མི་བརྒྱ་དུས་གཅིག་གསོད་དགོས་ཀྱང་། རྗེ་བཙུན་ཆོས་ཀྱི་རྒྱལ་པོ་བཀའ་
དྲིན་གསུམ་ལྡན་ཉིད་ཀྱི་བཀའ་ལས་མི་འདའ་འོ་ཞེས་ཞུས། གཞན་སྡེ་དགེའི་སྐུ་ཚབ།
ཀརྫོགས་མགྲོན་གཉེར་བཅས་ནས་རབ་ཏུ་བྱུང་ནས་སྡེ་དགེར་དབུ་བླ་མཛད་ཐོག་
རྙིང་མ་སྤྱི་དང་བྱེ་བྲག་གི་བསྟན་པ་འཛིན་སྐྱོང་སྤེལ་གསུམ་མཛད་དགོས་པའི་བཀའ་
ནན་གནང་བར་ཞུ་བ་དང་། གལ་སྲིད་ཉིད་ཀྱི་ལུང་བསྟན་ལ་བྱ་བྲལ་མ་མཛད་ཕྱིན།
སྤྲུལ་སྐུ་ཉིད་ཀྱི་སྐུ་ཚེ་མཛད་ཕྲིན་ལ་བར་ཆད་འོང་བར་གཟིགས་ན། ལོ་ཤས་ཞག་
དུས་ཙམ་གྱི་ཐོག་སླར་བསྟན་དགོན་ལ་གཟིགས་ཤིང་། སྔ་སོར་ལྟར་སྡེ་དགེའི་མཆོད་
127



མདོ་མཁྱེན་བརྩེའི་གསུང་འབུམ། །
གནས་ལ་སྡོད་རྒྱུ་དང་། དེ་བར་སྐུ་གེགས་བསལ་ཕྱིར་བྱ་བྲལ་མཛད་རྒྱུ་ཆོག་པོ་བཅས་
ཞུས་སོང་། འབྲི་གུང་ཕྱག་མཛོད་ནས་གང་ལྟར་བསྐོར་ཀྱང་། ལྷ་ལྡན་ཕྱོགས་སུ་བྱོན་
རྒྱུ་ཞིག་ཞུས་སོང་། རྗེ་བཙུན་ཆོས་ཀྱི་རྒྱལ་པོས་ཞག་གསུམ་ཙམ་གྱི་བར། སུ་ལའང་
གསུང་ལན་མ་གནང་། ཐོ་རངས་ཁ་ཞིག་ཏུ་ང་རང་སྐུ་དྲུང་ལ་ཡོད་པར། ཉེར་གནས་
མཆོག་དགའ་ཟེར་བ་ཞིག་ཡོད་པ་དེ་ཕྱིར་བྱུང་ནས། ཁྱོད་རབ་བྱུང་ཚད་ལྡན་གྱིས་
བསྟན་དགོན་ལ་ཕན་པ་ཞིག་གི་རེ་བ་ཀུན་ལ་འདུག་ཀྱང་། སྔོན་གྱི་ལས་དང་ད་ལྟའི་
མཛད་སྤྱོད། མཁའ་འགྲོའི་གསང་ལུང་ང་རང་གི་ཉམས་སྣང་གང་ལ་བལྟས་ཀྱང་འོང་
བར་མི་གདའ། བྱ་བྲལ་ཁོ་ནས་མི་ཚེ་འདའ་བ་ཞིག་བྱས་ཀྱང་དགོས་པ་ཆུང་། རེ་ཞིག་
བར་ཀུན་གྱིས་ཡིད་གཅགས་པའི་གནས་སུ་གྱུར་ཕྱིར། བྱ་བྲལ་ཞིག་གི་ཚུལ་མཛད་
ཀྱང་རུང་། སླར་སྔགས་འཆང་རྡོ་རྗེ་འཛིན་པ་གྲུབ་པའི་དབང་ཕྱུག་གི་སྤྱོད་པ་སྐྱོང་བ་
ཞིག་བྱས་ན། སྔར་གྱི་རྟེན་འབྲེལ་ཀུན་མེ་ལོང་གཡའ་བྲལ་བཞིན་གསལ་ཞིང་།
དགོངས་གཏེར་ནམ་མཁའ་མཛོད་ཀྱི་ཆོས་སྡེ་ལ་དབང་བསྒྱུར་བ་ཞིག་འོང་བར་གདའ།
སྔར་ཆུ་བོ་རི་ནས་གསེར་དམར་ལས་གྲུབ་པའི་ཨོ་རྒྱན་སྲིན་ཐོད་མ་དེ་ཡང་ལག་ཁར་
འབྱོར་གདའ་བས། ཁམས་དབུས་ཀྱི་ས་གཏེར་བདག་པོ་ཞིག་བྱས་ན་འོང་བར་འདུག་
སྟེ༑ ས་གཏེར་འདི་ཁེ་ཉེན་ཆེ་ཞིང་རྟེན་འབྲེལ་འགྲིགས་མིན་སྣ་ཚོགས་འབྱུང་། ལོ་ཟླ་
ཞག་དུས་གྲོགས་སོགས་སྐབས་དང་བསྟུན་པ་དགོས་ཕྱིར། དཀའ་ཚེགས་ཤིན་ཏུ་ཆེ་
ཞིང་རྫས་གཏེར་རྣམས་ནི་སའི་ནོར་བུ་ཡིན་པས། བླངས་ན་ས་བཅུད་ལའང་ཤིན་ཏུ་
གནོད། ཆོས་གཏེར་ནི་གཏེར་རྣམས་ཀུན་གྱི་མཆོག་གྱུར་དགོངས་གཏེར་ཡིན་པས།
128



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། – ཀ༽
ཀུན་མཁྱེན་ཀློང་ཆེན་རབ་འབྱམས་དང་། སྐྱབས་རྗེ་རིག་འཛིན་འཇིགས་མེད་གླིང་པ་
རྣམ་གཉིས་ལྟར། ས་གཏེར་དགོངས་གཏེར་དུ་གྱུར་ན་མཆོག་ཏུ་གྱུར་པ་ཡིན་པས་ཡིད་
ལ་ཞོག་ཉིད་ཀྱི་ཞལ་གཟིགས་ལུང་བྱང་རྣམས་སུ། མཁའ་འགྲོའི་གསང་མཛོད་ལ་
དབང་བསྒྱུར་ཐུབ་པ་ཞིག་འོང་གསུངས་པ། དེ་ལྟར་བྱུང་ན་ཨ་ལ་ལ་ཧོ། གང་ལྟར་ཁོ་
བོས་དོན་གྱི་གནང་བ་ཐོབ་པ་ཡིན་པས། བྱ་སྤྱོད་གང་ཡང་། ཆུ་ཁའི་རབ་སོ་གཉིས་
བཞིན། འཇུག་ལྡོག་ངེས་མེད་གྱུར་ན། བརྟུལ་ཞུགས་སྤོབས་པ་བསྐྱེད་ལ། རང་
འདོད་ཐོག་ཏུ་ཁེལ་མཛོད། ཅེས་ཁོ་བོའི་ལུང་བསྟན་ཕུལ་བའི་ནང་དུ་ཡོད་པ་ལྟར།
རང་ཐག་རང་གིས་ཆོད་པར་མཛོད། ཁོ་བོས་སྡེ་དགེ་ཀརྫོགས་འབྲི་གུང་ཕྱག་མཛོད་
བཅས་ལ་ཚིག་ལན་སླ་ཡང་དགོན་པ་འདིའི་དབོན་པོ་བླ་མ་རྣམས་ཀྱི་གཙོས། སྐྱ་སེར་
ཀུན་ནས་སླར་ངའི་འཚབས་སུ་ཉིད་བཞུགས་དགོས་ཀྱི་འདི་ཕྱིའི་བཀའ་ནན་གྱིས་
གནོན་དགོས་ཞེས་སྔར་ཡང་ལན་མང་ཟེར་འདུག་ཅིང་། སང་འཆི་ཁར་ཡང་ཟེར་ངེས་
སུ་འདུག་པས། ཁོ་རང་རྣམས་ཀྱིས་སྨྲས་པ་ལྟར་བྱས་ན། ཉིད་ཀྱི་མཛད་ཕྲིན་ལ་བར་
དུ་གཅོད་འོང་། ཉིད་ཀྱི་ཐུགས་དགོངས་དང་མི་མཐུན། མ་བྱས་ན་ཁོ་རང་རྣམས་
ཡི་ཆད་ཅིང་། རྒན་བུ་འཆི་ཁར་རྣ་བ་ཚ་བའི་རྒྱུ་ལས་མི་འདུག ཁོ་བོ་ཡང་འབྲུག་ལོའི་
ལོ་མཇུག་ཙམ་ནས་རང་གནས་སུ་འགྲོ་བ་ཡིན་པས། དགུན་དཔྱིད་འདིར་ཁོ་བོའི་
གམ་དུ་བཞུགས་ལ་སྒྲོ་འདོགས་ཆོད་ཅིང་བློ་ལྷག་མི་ལུས་པ་ཞིག་མཛོད། སང་དབྱར་
མཇུག་ཙམ་ནས་ཐུགས་ལ་གང་བབ་ཞིག་མཛོད་མ་གཏོགས་རྗེས་ནས་ཁོ་བོའི་ཁ་
ཆེམས་མ་བརྩིས་སོང་ཟེར་བ་ཡང་མི་ལེགས་སོགས་ཕྱི་ནང་གསང་གསུམ་གྱི་བསླབ་
129



མདོ་མཁྱེན་བརྩེའི་གསུང་འབུམ།
སྒོ་མང་དུ་གནང་། ང་རང་གིས་ལགས་སོ་ཙམ་ལས་ད་ནི་བླ་མ་ཡུན་རིང་མི་བཞུགས་
པ་འདྲ་བསམ་པའི་སྡུག་བསྔལ་གྱིས་མཆི་མ་འཁྲུགས་ཤིང་ཅི་ཡང་ཞུ་མ་ནུས། དེ་ནས་
ཉི་མ་ཤར་བ་དང༌། སྐུ་ཚབ་དང་མགྲོན་གཉེར་ཕྱག་མཛོད་རྣམས་མདུན་དུ་བོས་ཤིང་།
ལར་སྤྲུལ་སྐུ་འདི་རིག་འཛིན་འཇིགས་མེད་གླིང་པའི་སྐྱེ་སྲིད་འཁྲུལ་མེད་ཡིན་པ་ཁོ་བོ་
ཙམ་དུ་མ་ཟད། ས་སྐྱ་གོང་མ་རིན་པོ་ཆེའི་གཙོར་མཛད་ཁམས་དབུས་གཙང་གསུམ་
གྱི་ལྷ་དང་བླ་མ་འབྱུང་པོ་ཁོག་ཞུགས་ཡན་གྱིས་ཐག་བཅད་པ་ཡིན། དེ་སྔོན་རང་གིས་
ཀྱང་བསམ་ཚོད་ལ། རབ་བྱུང་ཚད་ལྡན་ཞིག་གི་ལམ་དུ་ཚུད་ན་མཐར་སྐུ་ཚེ་ཅི་འགྱུར་
ཤེས་དཀའ་ཡང་། རེ་ཞིག་བར་རང་ཅག་ཀུན་གྱི་ཉམས་ལ་ཕན་ཕྱིར་དེ་དགའ་བར་
འདུག་སྙམ་ནས་དེ་ལྟར་བྱས་ཀྱང་། ད་ནི་ཁོ་རང་ལ་སྔ་ཕྱི་བར་གསུམ་ལྷ་དང་མཁའ་
འགྲོའི་གསང་ལུང་བྱུང་ནས། གྲུབ་པའི་དབང་ཕྱུག་ཀྱི་སྤྱོད་པ་ལ་འཇུག་དགོས་པར་
ངེས་པས། དེ་ཡང་ལུང་བསྟན་དངོས་གནས་མ་གཏོགས་རྫུན་དང་ཟོལ་ཟོག་ནི་སྤུ་
ཙམ་མི་འདུག་ཕྱིར། ཁོ་བོས་དེ་ལ་བར་དུ་བཅད་ནས་རྩ་བའི་བླ་མའི་སྤྲུལ་པའི་སྐུའི་
སྐུ་ཚེ་མཛད་ཕྲིན་ལ་གནོད་པའི་ལས་བྱེད་ག་ལ་ནུས། ཁྱེད་འབྲི་གུང་སྡེ་དགེ་བཅས་
ཀྱི་ཕྱག་ན་ཡོད་པའི་སྤྲུལ་སྐུའི་སྣ་ཐག་ཆད་ཚར་བ་རེད། ང་རང་གི་ལག་ཏུ་ཡོད་པའི་སྣ་
ཐག་ཀྱང་ཁོ་རང་གི་དབུར་དཀྲི་ནས་ཅི་དགར་གཏོང་བ་ལས་མེད་ངེས་ཡིན། ལོ་ཟླ་
ཞག་དུས་སོགས་བྱེད་རྒྱུ་ངལ་བའི་རྒྱུ་ལས་མེད། མཐར་དུས་ལ་བབ་ཚེ་འཁོར་ཡོང་།
དེ་བར་སྡེ་དགེ་ས་དབང་རིན་པོ་ཆེ་ནས་དགོངས་པ་ཁྲོལ་ཞིང་ཐུགས་བཏང་སྙོམས་སུ་
བཞུགས་པ་ལེགས་པོས། ཁོ་བོས་ཀྱང་ཞུ་ཤོག་སོགས་དམ་པོར་འབུལ་རྒྱུ་ཡིན་ཞེས་
136



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ ་
གསུངས་སོང་། ཁོ་ཅག་རྣམས་ནས་སྤྲུལ་སྐུ་རིན་པོ་ཆེ་ལན་ཅིག་སྡེ་དགེའི་སྐུ་མདུན་དུ་
བྱོན་པར་ཞུ། གཞན་ངེད་ཅག་རྣམས་ནས་ཞུ་ཕོད་གཏན་ནས་མེད་ཟེར་བར། རྗེ་བླ་
མས་དེ་ལྟར་གྱིས་ཤིག་གསུངས་ནས་བཀའ་གནང་། དེའི་ཕྱི་ཉིན་ཟླ་༤ ཚེས་༡༠ལ་
བབ་འདུག་པས་ཚོགས་ཀྱི་འཁོར་ལོ་དང་། རང་གི་དེ་གར་ཡོད་པའི་སྐུ་གསུང་ཐུགས་
རྟེན་དཔེ་ཆ་མཆོད་ཆ་གྱོན་པའི་གོས་རྟ་སྒ་རྟེན་ཆས་སོགས་བླ་མའི་དྲུང་དུ་ཕུལ། མི་ལོ་
ལྔ་བཅུའི་བར་དུ་བསྟན་དགོན་གྱི་མགོ་འཛིན་མི་བྱེད་པ་དང་། རང་གི་སྣང་བ་གདོང་
འདེད་མ་གཏོགས་སུས་ཁར་མི་ཉན་པའི་ཁས་ལེན་ཞུས། གཞན་ཁས་ལེན་འགའ་རེ་
ཞུ་གྲབ་བྱས་ཀྱང་། ད་དུང་སླར་ཞོག་གསུངས་ནས་མ་བཞེས། དེ་ནས་རྗེ་བླ་མས་ལྕང་
ལོ་དང་གོས་སོགས་བྱིན་རླབས་མཛད་ཅིང་། དེའི་ཉིན་ནས་དཀར་ཆས་ལ་ཞུགས།
ཐམས་ཅད་མཁྱེན་པས་ཉམས་མགུར་ཞིག་ཀྱང་གནང༌། མི་ལོ་ཕྱེད་གཉིས་བར་དུ་
ཆས་གོས་འདི་ལྟར་གྱིས་དང༌། དེ་དུས་སྤྱོད་པ་གསར་པ་ཞིག་ངོམས་ཡོང་གསུངས།
དེ་ནས་ཞག་གཅིག་གཉིས་མཚམས་ནས་ངེད་ཅག་ཀུན་སྡེ་དགེར་ཕྱིན་ཏེ་སྐུ་མདུན་
སླེབས། སྐུ་ཚབ་མགྲོན་གཉེར་རྣམས་ཀྱིས་ལོ་རྒྱུས་སོགས་ཞིབ་རྒྱས་ཞུས་སོང་བར།
ས་དབང་ཉིད་ཀྱིས་ཀྱང༌། སྐྱབས་མགོན་རྡོ་གྲུབ་དབང་ཐམས་ཅད་མཁྱེན་པའི་བཀའ་
དེ་ལྟར་བྱུང་དུས། ཞུ་ཕོད་གཏན་ནས་མེད་པས་ཉིད་ཀྱི་ཐུགས་དགོངས་གང་བབ་ལྟར་
ལས་མ་མཆིས་ཀྱང་། ལོ་གསུམ་མཚམས་ནས་ལན་གཅིག་འབྱོན་པར་ཞུ། དེ་ཕན་གྱི་
ཅི་དགོས་རིམ་བཞིན་ཞུ་ཆོག་པར་འཚལ་ཞེས་གསུངས་ཤིང་། བརྩེ་གཟིགས་རྒྱ་ཆེར་
མཛད། སྒར་གཞི་བཅའ་ལག་ཕྱེད་ཙམ་འབྲི་གུང་ཕྱག་མཛོད་ཀྱི་ལག་ཀར་སྤྲད་དེ་ཡར་
131 ་་



མདོ་མཁྱེན་བརྩེའི་གསུང་འབུམ། ་་
བསྐུར། མ་འཕྲོ་ཅུང་ཟད་སྡེ་དགེའི་ཕྱག་ཏུ་བཅོལ། ང་རང་ནི་མུ་ཏོའི་བརྟུལ་ཞུགས་
ཀྱིས་རོགས་གཉིས་བཅས། བླ་མའི་དྲུང་དུ་ལོག དེར་ཐུགས་དགྱེས་པའི་རྣམ་འགྱུར་
དཔག་མེད་མཛད་ཅིང་། ད་ནི་བྱ་བྲལ་བ་ཡིན་པས། ཆེ་འདོད་གྲགས་འདོད་མ་མཛད་
༢ པར་དམན་པའི་ས་བཟུང་། ཧྲུལ་པོའི་གོས་གྱོན། ཁེ་དང་རྒྱལ་ཁ་ཐམས་ཅད་མི་ལ་
བྱིན། གྱོང་དང་ཕམ་ཁ་ཐམས་ཅད་རང་གིས་ལོངས་ཟེར་བ་ལྟར་བྱེད་དགོས་པ་ཡོད་
གསུངས། དེར་ངེད་ཅག་འདུས་པ་ཞི་བའི་སྐོར་ལ། མཁའ་འགྲོ་ཡང་ཏིག་དབང་ལུང་
སྤྱན་ཚབ་ལ་བརྟེན་ནས་གནང། རྫོགས་ཆེན་ཁྲིད་ཡིག་ཡེ་ཤེས་བླ་མའི་སྨིན་ཁྲིད་ཟབ་
རྒྱས་སུ་ཞག་བརྒྱ་ཕྲག་བར་དུ་གནང་། ཉིན་མོའི་དུས་སུ་བླ་མའི་ཆོས་ལུང་དང་། རྨི་
ལམ་འོད་གསལ་གྱི་སྣང་བ་ལ་ཀུན་མཁྱེན་དྲི་མེད་འོད་ཟེར་དང་མཇལ་ཞིང་ཡང་ཏིག་
གི་དོན་ཁྲིད་གནང་བ་གཉིས་བསྒྲགས་མར་བྱུང་།. ནངས་ནུབ་དང་སྐབས་རྣམས་སུ་
མུན་པའི་རྣལ་འབྱོར་ཐབས་ཀྱི་ལམ་མཆོག རིག་པ་ཅེར་མཐོང་སོགས་གདམས་ངག་
དཔག་ཏུ་མེད་པ་ཡང་གནང་ཁྲིད་ཆེན་རྫོགས་ནས་ཕྱོགས་ཀྱི་ཆོས་ཞུ་བ་ཁ་ཤས་ཀྱི་
གཙོས། དགོན་པའི་གྲྭ་ཚང་རྣམས་ལ་ཀློང་སྙིང་། གྲོལ་ཐིག སེམས་སྡེ། མན་ངག་སྡེ
ད༠ བཅས་ཀྱི་དབང་ལུང་། རྟེན་འབྲེལ་སྒོ་ཡིན་པས་ཁྱོད་ཀྱིས་སྒྲུབས་གསུང་པ་བཀའ་མ་
ལྕོགས་པར་སྒྲུབ་དགོས་བྱུང་། རྗེ་བཙུན་ཆོས་ཀྱི་རྒྱལ་པོ་རིན་པོ་ཆེ་ཉིད་ཀྱང་སྔར་དང་
མི་འདྲ་བའི་སྐུ་ལུས་བདེ་ཞིང༌། སྐབས་རྣམས་སུ་ཐོལ་བྱུང་གི་གསུང་མགུར་གནང་
ཡང༌། བྲི་བའི་ལོང་ནི་མེད་པ་ཆོས་ལོངས་སྤྲུལ་སྐུའི་ཞིང་ཁམས་ཀྱི་བཀོད་པ། འགྲོ་བ་
རིགས་དྲུག་གི་གནས་ཚུལ་སོགས་སྐབས་སྐབས་གསུང་ཞིང་། བསྟན་པ་སྤྱི་དང་གང་
132



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཟག་རང་རང་གི་ལུང་བསྟན་སོགས་ཐོལ་བྱུང་གིས་གནང་ཞིང་། ངེད་ཅག་འགའ་ཞིག་
གི་སྣང་ངོར་སྐུ་ལུས་ཀྱི་བཀོད་པ་ཡང་སྣ་ཚོགས་པ། རེ་འགའ་འོད་སྐུའི་རང་བཞིན་
ཅན། རེ་འགའ་ན་བཟའ་ལས་སྐུ་ལུས་མཇལ་རྒྱུ་མེད་པ་སོགས་མཐོང་སྣང་མི་འདྲ་བ་
སྣ་ཚོགས་སུ་སྟོན་པར་མཛད་པ་དང་། གདམས་ངག་གི་དཀའ་གནད་མ་ལུས་པ་ཀུན་
རང་གིས་སེམས་ལ་དྲན་མ་ཐག་ངག་ནས་བརྗོད་མ་དགོས་པ། བརྡ་རང་གྲོལ་དུ་
གསུང་བ་སོགས་ངོ་མཚར་དུ་མ་མཛད་འདུག་པ་ཡང་དོན་ལ་སྐུ་ཚེ་ཡུན་དུ་མི་བཞུགས་
པའི་རྟགས་ཡིན་འདུག་པ། ང་རང་གིས་གསང་ཚུལ་གྱིས་ཞབས་པད་ཡུན་བརྟན་གྱི་
གསོལ་བ་དུ་མར་བཏབ་ཀྱང༌། ད་ནི་དུས་ལ་བབ་པས་ལྡོག་རྒྱུ་མེད་ཅིང་ད་རེས་ཀྱི་སྐུ་
ལུས་འདིར་ལས་ལྷག་མ་སྦྱངས་དགོས་པས་ན་བསྙུན་ཟུག་མི་ཐེག་ཕྱིར་ལན་གཅིག་
དོར་ན་དགའ་ཞིང་། སྐྱེ་བ་འོག་མ་སྣ་ཚོགས་སྤྲུལ་བས་ཉིད་ཀྱི་ཞབས་ཏོག་འགྲུབ་པར་
བྱེད། ཉིད་ཀྱང་ང་རང་གི་གམ་དུ་བཞུགས་ཚེ་འདིར་གཉན་ཁྲོད་འགའ་ཞིག་འགྲིམ་ན་
དགའ་གསུངས་པར། གསེར་གྱི་འབྲོང་རི་སྨུག་པོ་ནས་བཟུང་། རྡོ་སྙིང་རལ་བ་རྩེ་དགུ་
མན་ཆོད། རྡོ་སྟོད་སྨད་ས་མཚམས་ཡན་བཟུང་གི་གཉན་ཁྲོད་ལྔ་བཅུ་ང་བཞི་རྫོགས་
ཕྲལ་བཀའ་བཞིན་སྐུ་དྲུང་དུ་སླེབས། འབྲོང་རིར་རྟེན་འབྲེལ་ཕྲན་བུ་རེ་ཡོད་པར་
འདུག་ཀྱང་། ཡུལ་རྐྱེན་གྱི་བཏང་སྙོམས་སུ་བཞག དེ་ནས་རྗེ་བཙུན་ཆོས་ཀྱི་རྒྱལ་
པོས་ཞལ་གདམས་ལུང་བསྟན་སྨོན་ལམ་གཏད་རྒྱ་དང་བཅས་པ་རྫོགས་པར་མཛད་
ཅིང་། དབང་བཞི་ཅིག་ཆར་དུ་རྫོགས་ནས་གསང་བའི་ཞལ་བཀོད་རྣམས་ཀྱང་ལྷག་
ལུས་མེད་པར་ཐོབ། ད་ནི་རང་ཐག་རང་གིས་ཆོད་ཅིག་གསུངས། དེ་ནས་ང་རང་ཡང་
133



མདོ་མཁྱེན་བརྩེའི་གསུང་འབུམ།
ལྟར་སྣང་ལ་ཁྲོ་སྐྱབས་ཐུགས་རྗེ་ཆེན་པོར་གནང་བ་ཞུ་རྒྱུའི་ཁུལ་བྱས། གསང་ཚུལ་
དོན་གྱི་གནང་བ་ཐོབ་ཅིང་། ལྕགས་འབྲུག་ཧོར་ཟླ་དྲུག་པའི་ཚེས་བཅུའི་ཉིན། ཞབས་
སྤྱི་བོར་བླང་ཞིང་སྨོན་ལམ་དྲག་པོ་བཏབ་ཅིང་། རྗེ་ཉིད་ཀྱིས་ཀྱང་ཆེད་གཏད་ཀྱི་
ཐུགས་སྨོན་མཛད་ཅིང་ཐུགས་ཅུང་ཟད་སྐྱོ་བའི་ཚུལ་བསྟན་ང་རང་སྙིང་འགས་པ་ལྟ་
བུའི་སྡུག་བསྔལ་གྱིས་ནོན་ཞིང་བླ་སློབ་སོ་སོར་བྲལ་བ་ཤིན་ཏུ་དཀའ་བར་འདུག་ཀྱང་།
དུས་ལ་བབ་ཚེ་ཐབས་བྲལ་དུ་གྱུར་པས་དགོངས་པ་ཞུས། ང་རང་དངོས་ཀྱི་རོགས་
ལྡན་གྲོགས་མཆེད་དཔལ་དགེ་དང་། ལྷག་བསམ་རབ་དཀར་གཉིས། གཞན་ཡང་
གྲོགས་ལྡན་གྱི་ཚུལ་དུ། བླ་མ་རིག་འཛིན་དང་ཡོངས་གྲགས་གཉིས་ཀྱི་གཙོར་གནས་
སྐོར་བ་ཁ་ཤས་བཅས་ལམ་དུ་ཞུགས་ནས། མཆེད་ལྕམ་ཀུན་གྱིས་ལུང་མདོ་བར་དུ་
སྐྱེལ་མ་མཛད་ཅིང་ཕྱིར་ལོག མགར་ལུང་ལ་ཁ་ཞེས་གདན་ས་མཐོང་བའི་སར་
སླེབས་ཚེ་གཞན་ཀུན་སྔོན་དུ་སོང་། དཔལ་དགེ་དང་ང་རང་གཉིས་ནས་ཕྱག་བརྒྱ་
ཕྲག་འཚལ་ཞིང་། ཚེ་རབས་ཀུན་ཏུ་རྗེ་བཙུན་བླ་མ་མཆོག་དང་འབྲལ་བ་མེད་པར
རྗེས་སུ་འཛིན་ཞིང་། ཐུགས་སྐད་ཅིག་ཙམ་མི་དཀྲུག་པ་དང་། རང་དོན་ཡིད་བྱེད་ཀྱི་
འཁྲི་བ་བཙན་ཐབས་སུ་ཆོད་ཅིང་སེམས་ཅན་དོན་དུ་ལུས་སྲོག་བཏང་ནུས་པའི་སྨོན་
ལམ་དང་གསོལ་བ་རྩེ་གཅིག་ཏུ་བཏབ་ཅིང་ལམ་དུ་ཞུགས། ཞག་ཤས་ན་རྡོའི་རྫོང་
ཕུག་ཏུ་སླེབས། - ཚོགས་འཁོར་འབྱོར་ཚོད་ཙམ་བྱས། གཡུ་མཚོའི་འགྲམ་དུ་སླེབས་
དུས། ང་རང་གཅིག་པུར་མཚོ་སྐོར་ལ་ཕྱིན་ནས། རྡོ་ལེབ་ཞིག་གི་སྟེང་དུ་དར་ཅིག་
ངལ་བསོས་པ་ན་མཚོ་དབུས་དེ་ནས་བུད་མེད་སྔོན་མོ་ཆུ་དར་གྱི་ལྭ་བ་གྱོན་པ་ཞིག་
134 ་
་ ་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ ་་
ཚུར་བྱུང་སྟེ། ང་རང་ཁམས་གྱི་ཙཱ་རི་ཊ་ནས་མཚོ་གཏིང་བརྒྱུད་དེ་འོང་བ་ཡིན། དམར་
ནག་རཀྟའི་མཚོ་དབུས་ན་ཐུགས་རྗེ་ཆེན་པོའི་སྒྲུབ་སྐོར་ཡོད་པ་བཞེས་ལ་སོང་། སླར་
གནས་འདིར་སླེབས་པར་དཀའ། བྱང་ཕྱོགས་སུ་འབྱོན་པར་ཐུགས་གཏད་ཀྱང་ལོ་
གསར་རྙིང་མཚམས་སུ་འཚུབས་ཆ་ཤིན་ཏུ་ཆེ། འོན་ཀྱང་ངེད་ཅག་རྣམས་ཀྱིས་ཞབས་
ཏོག་གང་ནུས་སྒྲུབ། རྟ་ཁ་སྲབ་ཀྱིས་བསྒྱུར་བ་ལྟ་བུའི་དུས་ཡིན་ནོ། །ཟེར་ཞིང་མཚོ་
ནང་དུ་སོང་། དེ་ནས་རང་གི་བསམ་པ་ལ། ད་ནི་བླ་མ་དང་བྲལ། གཏེར་སྟོན་མིང་
ཐོགས་ཞིག་བྱུང་ཡང་སེམས་ལས་ཆེ་བ་ཁོ་ནར་ཟད། སྔོན་གྱི་གཏེར་སྟོན་མཆོག་
གཉིས་གླིང་པ་བརྒྱད་སོགས། གཏེར་ཆེན་གཏེར་ཕྲན་རྣམས་དང་། ཁྱད་པར་རང་
ལུགས་ཀུན་མཁྱེན་རྣམ་གསུམ། སྐྱབས་མགོན་བླ་མ་བཅས་ཀྱི་བཀའ་གཏེར་དག་
སྣང་གི་བསྟན་བཅོས་རྒྱ་མཚོ་ལྟ་བུ་ཟབ་ཅིང་རྒྱ་ཆེ་ཚེ་གཅིག་སངས་རྒྱས་སྒྲུབ་པའི་
གདམས་པ་ཡོད་བཞིན། བདག་འདྲ་བྱིས་པའི་བློ་ཅན་གྱི་གཏེར་ཆོས་ཡིན་བློས་
སེམས་ཅན་མགོ་བསྐོར་གྱི་རྒྱུ་ལས་མེད་པས། དེ་ལས་བླ་མའི་གདམས་ངག་ཉམས་
སུ་ལེན་ཞིང་། མཁྱེན་བརྩེ་ཞེས་པའི་མཚན་མ་ཐོས་པའི་ཡུལ་ཞིག་ཏུ་ཕྱིན་ནས། བློ་
ཕུག་ཆོས། ཆོས་ཕུག་སྤྲང་། སྤྲང་ཕུག་འཆི། འཆི་ཕུག་གྲོག་སྟོང་ལ་གཏད་ནས། ཟག་
བཅས་ཀྱི་ཕུང་པོ་འོད་སྐུར་དེངས་པ་ཙམ་མ་བྱུང་ཡང་། རྡུལ་ཕྲན་ཆ་མེད་དུ་དེངས་པ་
ཞིག་མི་བྱེད་རེ་སྙམས་པའི་བློ་ཐག་བཅད་ཅིང་། མཚོ་བསྐོར་ནས་ཕར་ཕྱིན་པས།
གཞན་མ་རྣམས་སྔོན་དུ་སོང་ནས། དཔལ་དགེས་སྒུག་འདུག་སྔོན་མ་རྣམས་གནས་
མདུན་དུ་མ་སོང་ན། སྡོད་གནས་ལེགས་པོ་རང་ཡོད་ཚོད་མི་འདུག་པས་དེར་སོང་།
135
5



མདོ་མཁྱེན་བརྩེའི་གསུང་འབུམ། ་
ང་རང་ཞབས་ཕྱི་བསྡད་པ་ཡིན་ཟེར། མར་ཕྱིན་པས་མཚོ་ཁམ་པ་ཞིག་འདུག་པ། མ་
ཀི་དམར་ནག་རཀྟ་རེད་ཟེར། ང་རོང་ནས་ཉིད་སྔོན་དུ་སོང་ལ་སང་སྔ་བར་བསང་
ཞིག་བཏང་རྒྱུའི་སྟབས་ཀ་ཨི་འགྲིགས་ལྟོས། ང་རང་མཚོ་ཕ་ཀིའི་འགྲེམ་ལ་ལུས་སྦྱིན་
ཞིག་གཏོང་ནས་འོང་བྱས། ང་རང་གཅིག་པུ་མཚོ་ཁར་ཕྱིན་ཏེ། ལུས་སྦྱིན་གྱི་དམིགས་
པ་ཞིག་བྱས་པ་ད་ཀིའི་བུད་མེད་དེར། ཁྲོས་པའི་ཉམས་ཀྱིས་མཚོ་ནང་ནས་ཐོན་བྱུང་
བར། ཁྱོད་མི་ཡུལ་དུ་སྐྱེ་སྲིད་འཛིན་པ་ལ། །པད་མའི་རིང་ལུགས་སྐྱོང་བ་དང་། །ཧེ་རུ་
ཀཡི་བརྟུལ་ཞུགས་ཀྱིས། །ནམ་མཁའ་མཛོད་ཀྱི་སྒོ་འཕར་ཕྱེས། །བསྟན་དང་འགྲོ་
བའི་དོན་ཆེན་སྒྲུབ། །ཡེ་ཤེས་ཌཱཀྐི་དགྱེས་པ་སྐོངས། །ལྷ་སྲིན་སྡེ་བརྒྱད་དབང་དུ་
སྡུས། །མ་རུང་འབྱུང་པོ་རྡུལ་དུ་རློག །ཨ་ཏིའི་བསྟན་པ་གཞིར་བཞེངས་སློངས། །དེ་
ལྟའི་ཐ་ཚིག་མ་བོར་རམ། །པདྨའི་བཀའ་དང་མཁའ་འགྲོའི་ལུང་། །སློབ་དཔོན་པོ་
སྤྲོད་ཁྱད་གསོད་ནས། །རང་དོན་ཡིད་བྱེད་ཞི་བདེར་གཞོལ། །འབྲས་བུ་ཐོབ་པ་གེ་ལ་
སྲིད། །ལོ་མཇུག་འདི་ནི་གསལ་བར་འོང་། །འཕགས་པ་འཇིག་རྟེན་དབང་ཕྱུག་གི །
གདམས་པ་ཁྱོད་ཀྱིས་མི་ལེན་ན། །ང་ཡི་གནས་སུ་འདྲེན་ནས་འགྲོ། །ཞེས་ཟེར་ཞིང་།
ཤེལ་གྱི་སྒྲོམ་བུ་དར་སྣ་ལྔ་དང་མཉྫིའི་དྲིལ་བ་ཞིག་ལག་ཏུ་བཟུང་ནས་མཚོ་ཡི་ནང་དུ་
ཐལ། དེ་ནས་མར་འོང་བའི་གནས་མདུན་དུ་ཉལ་པའི་རྨི་ལམ་ན། ཞིང་སྐྱོང་ཡབ་ཡུམ་
གཉིས་མངོན་སུམ་དུ་བྱུང་སྟེ། ངེད་ཅག་གཉིས་དམར་ནག་རཀྟའི་མཚོ་དབུས་ཀྱི།
ཟབ་གཏེར་སྲུང་ཞིང་ཞག་རེ་ལན་གསུམ་འཁོར་དགོས་པ་ཡོད་ཀྱང་། ད་ལན་གཙོ་
མོའི་ཁམས་གྱི་ཙཱ་རི་ཊར་དྲངས་སོང་བའི་རྗེས་སུ་འགྲོ། སླར་ཁྱོད་ཀྱང་དེར་སླེབས་
136་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
པར་གྱིས་ཤིག་ཟེར་ཞིང་ཐལ་ལོ། །དེ་ནས་ངེད་ཅག་ཀུན་རྡོ་སྨད་འཛིར་ཀ་སོགས་
བརྒྱུད་ནས། ཁྲོ་སྐྱབས་ཡུལ་གྱི་ཀ་ར་ཞེས་པར་སླེབས། ཡུལ་དེའི་བླ་མ་བཀྲ་ཤིས་རྒྱ་
མཚོ་དང་། ལྷུན་གྲུབ་རྒྱ་མཚོ་ཟེར་བ་གཉིས་གྱིས་སྔར་འབྲེལ་འདྲིས་མེད་ཀྱང་། རྟེན་
འབྲེལ་གྱི་མཚམས་སྦྱར་ལེགས་པོ་རེ་བྱས་བྱུང་བར་ཕྱིས་ཀྱི་རྟེན་འབྲེལ་དུ་གོ། ཁོ་རང་
གཉིས་ཀྱིས་སྣ་དྲངས་ཏེ་གནས་ཆེན་ཐུགས་རྗེ་ཆེན་པོའི་ཉེ་འདབས་སུ་སླེབས། རྨི་
ལམ་ན་མི་དཀར་རྟ་དཀར་ཅན་ཞིག་བྱུང་ནས། སྐྱེས་བུ་ཆེན་པོ་གནས་འདིར་བྱོན་པ་
ལེགས། ན་ནིང་བདུད་མོ་ཞིག་དང་དམ་སྲིའི་སྤྲུལ་པ་དགེ་སྦྱོང་གཅིག་གཉིས་ཀྱི་བྱ་
སྤྱོད་མང་པོས། གནས་འདི་ཅུང་ཟད་ཉམས་ཤིང་རྒྱལ་བའི་སྐུ་ལའང་གྲིབ་ཀྱིས་ཕོག
དཀར་ཕྱོགས་ཉམས་ནས། ནག་ཕྱོགས་ཤུགས་དྲག་ཚ་རག་གཏོང་བ་ཞིག་རེད་ཡོད་
ཀྱང་། ཁར་སང་ཞག་བདུན་སྔ་རོལ་ན། མཁའ་འགྲོ་མ་ལྔ་བྱུང་སྟེ་ཁྲུས་དང་གྲིབ་སེལ་
བྱིན་རླབས་སོགས་གནང་སོང་བར། ཉིད་འབྱོན་པའི་རྟེན་འབྲེལ་དུ་འདུག་ཟེར། སང་
སྔ་བར་བླ་མ་གཉིས་དང་ངེད་ཅག་བཅས་འཕགས་པའི་དྲུང་དུ་སླེབས། ཕྱག་དང་
བསྐོར་བ་ཁྲུས་གསོལ་སོགས་བྱས་ཤིང་དེར་གནས་བཅས། དེའི་ནུབ་རྨི་ལམ་ན་ཁྱེའུ་
དཀར་པོ་ལྟ་བས་ཆོག་མི་ཤེས་ཤིང་། མཚན་དཔེས་སྤྲས་པ་ཞིག་ཤར་ཕྱོགས་ནས་ཟླ་
བ་ཤར་བ་བཞིན་བྱོན་བྱུང་བ་ང་རང་གི་ཐད་དུ་སླེབ་དུས། ཞལ་འཛུམ་པ་དང་བཅས་
ཏེ༑ ཨོཾ་མ་ཎི་པདྨེ་ཧཱུྃ་ཧི རྔ་ཡབ་དཔལ་གྱི་རི་ནས། །འོང་བའི་པདྨ་བཛྲ། །མཐོང་བ་
ཙམ་གྱི་ཡིད་སྤྲོ། །ཨོ་རྒྱན་དྷུ་མ་ཐ་ལ། །མ་ཚོགས་མཁའ་འགྲོའི་གླིང་ནས། །བསྐུལ་མ་
ལན་གསུམ་བྱུང་བའི། །འགྲོ་བའི་མུན་པ་སེལ་ཕྱིར། །བདག་ཀྱང་ཁྱེད་ཀྱི་དཔང་
-
137



་ ་་ མདོ་མཁྱེན་བརྩེའི་གསུང་འབུམ།
པོར། །གནས་འདིར་ལན་ཅིག་སླེབས་སོ། །འཁོར་བའི་སྡུག་བསྔལ་རྒྱ་མཚོ། །གཏིང་
ནས་སྐམ་པར་འདོད་ཀྱང་། །སེམས་ཅན་ལས་ཀྱི་ས་པ། །རང་རང་འཁྲུལ་སྣང་དབང་
གིས། །དོང་ནས་སྤྲུག་པར་མ་ནུས། །འོན་ཀྱང་ཐབས་མཁས་སྣ་ཚོགས། །གང་ལ་
གང་འདུལ་སྤྱོད་པས། །འགྲོ་དྲུག་སྒྲོལ་བར་དམ་བཅས། །ཇི་སྲིད་འཁོར་བའི་རྒྱ་
མཚོ། །སྟོང་པར་མ་གྱུར་དེ་སྲིད། །བདག་གིས་བྱང་ཆུབ་སེམས་བསྐྱེད། །ཡལ་བར་
མི་འདོར་དམ་བཅས། །པདྨའི་སྣ་ཚོགས་སྤྲུལ་པ། །བྱེ་བ་ཕྲག་བརྒྱས་སྙིགས་དུས། །
འགྲོ་བའི་རྒུད་པ་སེལ་བ། །ཁྱོད་ཀྱང་ཐུགས་ཀྱི་སྤྲུལ་པ། ཆུ་སྣོད་ཟླ་གཟུགས་ཇི་
བཞིན། །སླེབས་འདི་ངོ་མཚར་རྨད་བྱུང་། །མེ་ཚོགས་སྤུ་གྲིའི་སོ་ཡང་། །བརྒལ་ནས་
སེམས་ཅན་དོན་དུ། །སེམས་དཔའི་བརྟུལ་ཞུགས་མ་ཞན། །རང་དོན་ཞི་བདེར་གཞོལ་
ནས།།དམ་བཅའ་རིས་སུ་བོར་རམ། །མ་མོ་མཁའ་འགྲོས་འཁྲེན་ཞིང་། །ཤ་ཁྲག་
ལུས་པོ་བརྗེ་སྲིད། །དུས་གཞན་ལོ་གསུམ་སྒྲུབ་ལས། །སྐབས་དེར་ཞག་བདུན་བསྒྲུབ་
པའི། །གྲུབ་འབྲས་མངོན་དུ་འགྱུར་ཕྱིར། །དེ་དོན་ཐོག་ཏུ་ཁེལ་མཛོད། །ལེགས་པའི་
རྟེན་འབྲེལ་འགྲིགས་ན། །མ་འོངས་འབྲས་བུ་སྨིན་ངེས། །ཞེས་གསུང་ཞིང་སྐུ་རྟེན་
དང་དབྱེར་མེད་དུ་འདྲེས་སོང་བ་རྨིས། སང་སྔ་བར་བལྟས་པས་སྐུ་རྟེན་ཡང་སྔར་དང་
མི་འདྲ་བ། བཀྲགས་མདངས་རྒྱས་ཤིང་འོད་ཟེར་ཕུང་ངེར་ཡོད་པར། ཕྱག་དང་མཎྜལ་
ཕུལ་བས། ཡིག་དྲུག་གི་སྒྲ་ལན་གསུམ་གསུངས་པ་ངེད་ཅག་ཁ་ཤས་ཀྱིས་ཐོས། དེ་
ནས་རིམ་བཞིན་མཐུན་རྐྱེན་ཡང་འབད་མེད་དུ་བྱུང་བ་ལ་བརྟེན། སྡུག་བསྔལ་རང་
གྲོལ་གྱི་སྒྲུབ་པ་ཞག་བདུན་བྱས། སྐབས་རྣམས་སུ་རང་ཡང་སྔར་དང་མི་འདྲ་བའི་
་་
138
.



་ སྔ གས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཉམས་ཀྱི་སྣང་བ་འུར་ཞིང་རྟགས་མཚན་སྣ་ཚོགས་བྱུང་བ་དང་། གནས་དེའི་འབྱུང་པོ་
མི་མ་ཡིན་པ་རྣམས་ཚར་བཅད་ཅིང་། རྒུད་པ་གསོ་བ་དང་བྱིན་འཇུག་པ་སོགས་ཀྱིས་
ཕྲིན་ལས་ཐུན་མོང་དང་ཐུན་མོང་མ་ཡིན་པ་དངོས་དང་བརྒྱུད་ནས་བསྒྲུབས། སླར་
ཡང་ཚོགས་སྟོང་དང་རིན་པོ་ཆེའི་མཎྜལ་ཕུལ། རང་འདོད་དང་བྲལ་བའི་སྨོན་ལམ་
དཔག་ཏུ་མེད་པ་བཏབ་ཅིང་། སྐུ་རྟེན་གྱི་ཞལ་ནས། འོ་རིགས་ཀྱི་བུ། དེ་དེ་བཞིན་དུ་
འགྲུབ་པར་གྱུར་ཅིག ཅེས་མཐུན་འགྱུར་མཛད་པ་དེར་གནས་ཁ་ཤས་ཀྱིས་ཐོས།
་ ཀའུ་ཀོང་དུ་ལན་ཅིག་འོང་རྩིས་སྙམས་པ་བྱུང་ཡང་། རྨི་ལམ་དུ་འཕགས་པའི་ཞལ་
ནས་ད་ལན་གནས་དེར་འགྲོ་བའི་རྟེན་འབྲེལ་མེད་པས་བཤོལ་ན་ལེགས་ཞེས་
གསུངས་ལྟར་བྱས། རིམ་བཞིན་རྫོང་འགགས་སྟོད་པར་བརྒྱུད། བླ་མ་དགོན་དུ་
སླེབས། དེར་ང་རང་བྱང་ཕྱོགས་སུ་འགྲོ་བར་ཆས་ཤིང་། སླར་ལྡོག་མིན་མི་འཚལ་
བས། ང་རང་གཉིས་གསུམ་ཙམ་མ་གཏོགས་གནས་མཇལ་བ་གཞན་རྣམས་ཕྱིར་
ལོག་ན་འཐད་སྨྲས་ཀྱང་། ལ་ལ་ནི་བྱང་གནས་ཨི་མཇལ་གྱི་རེ་བ་དང་
། ལ་ལ་ནི་ཁྱེད་
ཀྱི་རྗེས་ཅི་ཆོད་ཞིག་བྱེད་ནས་འགྲོ་རྒྱུ་ཡིན་ཟེར་བ་སོགས་ཕྱིར་ལྡོག་ཏུ་མ་ཉན། འོ་ན་
ད་ནས་བཟུང་ཁྱེད་རང་བླ་མས་བླ་མ་མཛོད། རོས་པས་རས་པ་མཛོད། ང་རང་གིས་
བྱིས་པའི་དུས་ནས། ཀུན་མཁྱེན་ཆེན་པོའི་མཚན་གྱི་ཅོད་པན་བཅིངས་ནས། རྣམ་
སྨིན་དང་བག་ཆགས་དཀོར་ལ་ལོངས་སུ་སྤྱོད། རང་གི་བསམ་ཐོག་ཏུ་སོང་ན་ད་ནས་
བཟུང་སྤྲང་ཚུལ་གྱི་ཆོས་པ་ཁོ་ན་ཞིག་ཨེ་འོང་སྙམས་ཀྱང་། བླ་མའི་གསུང་ལུགས་སུ་
ཚེ་སྨད་ལ་ཡང་ཅི་འགྱུར་ཤེས་དཀའ་འདུག་པས། ད་རེས་ལན་ཅིག་འདིར་སྤྲུལ་སྐུ་
139



་ ་ མདོ་མཁྱེན་བརྩེའི་གསུང་འབུམ།
ཡིན་པའི་མིང་ཙམ་ཡང་མི་བསྒྲགས་པར། འཚོ་བ་སློང་མོ་ལ་བརྟེན་པ་སྤྲང་ཆུང་གི་
མངོན་རྟོགས་ངོམ་ཞིང་། ཁྱེད་ཅག་གི་འཁོར་འདབས་སུ་འགྲོ་རྒྱུ་ཞིག་བྱུང་ན་རང་ཅག་
རེ་ཞིག་བར་འགྲོགས་ཆོག དེ་མིན་སོ་སོར་དབྱེ་བ་ལས་འོས་མེད་ངེས་ཐག་བཅད་
པས། ཁོང་རྣམས་ནས་ཀྱང་དེ་ལྟར་བགྱིད་ཅིང་། སུ་ལའང་མི་བཤད་པའི་མནའ་ཐོ་
བཅད་དེ། དངོས་རྫས་ཀུན་ཁོ་རང་རྣམས་ལ་བགོ་བཤའ་བྱས་ནས་བྱིན། དཔལ་དགེ་
དང་ང་རང་གཉིས་ཨར་ཅོ་རྣམས་ཀྱི་སྒར་མཐའ་འབྲངས་ནས་ཕྱིན། ཨ་མཆོག་ཏུ་
སླེབས་དུས་ནག་ཚོང་གཅོད་པ་ཟེར་བ་རྗེ་བླ་མའི་དངོས་སློབ་ཞིག་འདུག་པ་དེས་ངོ་
ཤེས་ནས། ཕ་མཐའ་རིན་པོ་ཆེའི་གཙོར་མཛད་ཆེ་ཤས་ཀྱིས་གོ་ཐོས་ཙམ་དུ་གྱུར། དེ་
ཕན་སུས་ཀྱང་ཤེས་མཁན་མེད་པའི་འདོད་ཐོག་ཁེལ་བ་བྱུང་ཞིང་། མཛོད་དགེའི་ཐང་
སྐོར་དུ་སླེབས་དུས། མགོ་ལོག་རྟག་ཤོག་ལྕགས་ཐར་རྒྱལ་དང་ལན་གཅིག་འཕྲད།
དེར་རྗེ་བླ་མའི་སྐུ་དྲུང་དུ་བྱང་ཕྱོགས་མཚོ་སྔོན་དུ་འགྲོ་བའི་དགོངས་ཞུས་དང་། ལན་
ཅིག་གཟུགས་སྐུ་མཇལ་བ་མེད་ཀྱང་། སྐྱེ་ཀུན་འབྲལ་བ་མེད་པའི་སྨོན་ཚིག་གི་ཞུ་
ཤོག་དང༌། སྲིང་མོ་ལ་ཡང་རྗེ་བླ་མ་བཞུགས་རིང་བར་ལ་སྐུ་དྲུང་དུ་བཅར་བ་དང་།
དེ་རྗེས་ང་རང་བསྙེགས་ནས་མིང་སྲིང་གཉིས་པོ་དབེན་པའི་རི་ལ། ལྷ་ཆོས་གཤའ་མ་
ཞིག་སྒྲུབ་དགོས་ཀྱི་ཡི་གེ་བསྐུར། དེ་ནས་ཤུལ་ལམ་རིམ་བགྲོད་ཀྱིས་སོང་བ། དགྲ་
ཇག་གིས་གནོད་པ་ཅུང་ཟད་རེ་ཡོད་གྲབ་བྱས་ཀྱང་། སྲུང་མའི་ཕྲིན་ལས་ཀྱིས་བཟློག་
ཅིང་ཉེ་ཞོ་མ་ནུས། རྡི་ཚ་སྒར་ཞེས་པའི་ཐད་དུ་ཨ་མྱེ་དམུ་རི་ཞེས་པའི་སར། ང་རང་
གསང་ཞིང་། རས་པ་ཡོངས་གྲགས་ཡིན་ཚུལ་གྱིས། སངས་རྒྱས་སྟོང་རང་བྱོན་དུ་
. 140་



་ སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང༌། ཀ༽
ཡོད་པའི་གནས་ཕུག་ཞིག་གི་སྒོ་ཕྱེ། ཀུན་གྱིས་རས་པ་ཡོངས་གྲགས་ལ་དད་པའི་
གནས་སུ་གྱུར་ཅིང་། ངོ་མཚར་བའི་རྟགས་མཚན་དང་། ཡུལ་དེར་ཕན་པ་རྒྱ་ཆེ་བའི་
མངོན་རྟོགས་ངོམས། དེ་ནས་རིམ་བཞིན་བགྲོད་པར་བླ་བྲང་བཀྲ་ཤིས་འཁྱིལ་དུ་
སླེབས། དེར་གནས་མཇལ་བ་རྣམས་ནས་ཞག་ཤས་བར་ཕྱག་བསྐོར་སོགས་བྱས།
ང་རང་ནས་ལམ་བར་གསང་ཚུལ་གྱིས་གཉན་ཁྲོད་འགྲིམ་པར་དེ་གའི་དུར་ཁྲོད་ཆེན་
པོ་བརྒྱ་དང་བརྒྱད་ཀྱི་ཁ་གང་ཞིང་། མ་ཡམས་ཞེས་པའི་དམ་སྲི་གདུག་པ་ཅན་ཞིག་
འདུག་པ་གསང་ཚུལ་གྱིས་དམ་ལ་བཏགས། གུང་ཐང་རྡོ་རྗེ་འཆང་ཆེན་པོའི་དྲུང་དུ།
གནས་སྐོར་བ་ཀུན་ཕྱག་མཇལ་དུ་སོང་བ་ང་རང་གྲལ་མཐར་གནས་ཀྱང་། ལྐོག་གྱུར་
དུ་གཟིགས་པའི་ངོས་འཛིན་མཛད་ཅིང་། ཅིས་ཀྱང་གསུང་ནན་གྱིས་ཁྱོད་རང་སུ་ཡིན་
བཤད་དགོས་གསུང་པས། གསང་ཚུལ་གྱིས་ང་རང་གི་ལོ་རྒྱུས་བཤད་དགོས་བྱུང་།
ཆོས་འབྲེལ་ཡང་རྒྱ་ཆེར་གནང་། བསྟན་དང་འགྲོ་ལ་ཕན་པའི་ཐུགས་སྨོན་སོགས་
མཛད། དེ་ནས་ཐེག་ཅིང་ཞག་ཤས་ནས་རེ་སྐོང་དུ་སླེབས། དེར་སྐྱབས་རྗེ་ཆོས་ཀྱི་
རྒྱལ་པོའི་སློབ་བུ་མང་བས་ཅི་ལྟར་གསང་ཡང་ངོ་ཤེས་ཕྱིར་ཐབས་མ་བྱུང་། ཞག་ཤས་
ནས་ངེད་ཅག་སོ་སོར་བྲལ་ཞིང་གནས་བསྐོར་མང་མ་ཀུན་ཕྱག་མཇལ་དུ་སོང༌། -
དཔལ་དགེ་དང་ངེད་གཉིས་རོགས་ལྷག་བསམ་བཅས། མཚོ་སྙིང་མ་ཧཱ་དེ་ཝར་གནས་
འབྲེལ་དུ་ཕྱིན། དེ་ནས་མར་འཁོར་ཞིང་རེབ་ཀོང་དུ་སླེབས་དུས། འབྲུམ་ནད་མཆེད་
འདུག་པས་དཔལ་དགེ་གཙོར་གྱུར། གནས་མཇལ་བ་རྣམས་ཀྱང་དེར་འཁོར་འདུག་
པ་བཅས་ཡར་ཐེག་ནས་རང་ཡུལ་དུ་སོང་། ང་རང་དང་ལྷག་བསམ་རབ་དཀར་
141
་



་ ་ ་ མདོ་མཁྱེན་བརྩེའི་གསུང་འབུམ།
གཉིས་གྲུབ་པ་ཐོབ་པའི་གནས་བརྒྱད་འགྲིམ་རྒྱུའི་སྟ་གོན་བྱས་པར། འཇའ་མོ་ཐང་
གི་ཉེ་འདབས་དུར་ཁྲོད་ཞིག་ཏུ་ཞག་གསུམ་གཉན་སར་བསྡད་ནས་ཚར་སློང་གི་
མཐའ་རྫོགས་ཚེ། འབྲུམ་ནད་ཀྱིས་ཐེབས། ནད་ཟུག་ཤིན་ཏུ་ལྕི་བས། རྗེ་བླ་མའི་
དངོས་སློབ་པདྨ་ཚེ་རིང་ཟེར་བ་ཁོ་རང་གི་གནས་ཁང་དུ་ཁྱེར་ནས་བཞག དེར་ཞག་
གཅིག་ཙམ་ནས། འཁྲུལ་སྣང་བྱུང་བ་ནི་བརྗོད་ཀྱིས་མི་ལངས་ཤིང་། འཛམ་བུ་གླིང་
གི་ལྷ་འདྲེ་ཀུན་འདུས་ནས། ཐོག་མར་ཐོ་མཚམས། བར་དུ་འགའ་ཞིག་ནི་དམ་འོག་ཏུ་
འདུས། འགའ་ཞིག་ནི་གླགས་མ་རྙེད་པར་སྐྱེངས་ཤིང་རང་གནས་སུ་སོང་། དེ་ནས་
བུད་མེད་སྔོན་མོ་ལག་ན་ཟོར་བ་ཐོག་པ་ཞིག་དང༌། སྔར་གྱི་གཡུ་རྩེའི་སྲས་མོ་མཐུ་
སྟོབས་ཐོགས་པ་མེད་པ་ཞིག་ཡོད་པ་དེ་དང༌། རང་གི་སྲིང་མོ། གྲུབ་ཐོབ་གར་ཆས་
ཅན་ཞིག་བཅས་ངེད་ཅག་ལྔ་པོ་སྲིད་པའི་རྩེ་མོ་མན་ཆད། ན་རག་དམྱལ་ཁམས་ཡན་
ཆད་ཀུན་ཏུ་ཉུལ་ཞིང་། ལ་ལས་ཚོགས་ཀྱི་འཁོར་ལོ་དཔག་ཏུ་མེད་པ་མཛད་པའི་གྲལ་
དུའང་ཚུད། ཞིང་ལ་ལ་ན་ལོངས་སྤྱོད་རྫོགས་སྐུའི་ཆས་ཅན་རྣམས་ཀྱིས་དབང་བསྐུར་
བ་ཡང་ཐོབ། སྔགས་ཀྱི་རྒྱུད་སྡེ་མང་པོའི་ཆོས་གསུང་པ་ཡང་ཐོས། ། ཞིང་ལ་ལ་ན་བྱང་
ཆུབ་སེམས་དཔའི་སྡེ་སྣོད་གསུང་བ་ཡང་ཐོས། ཞིང་ལ་ལ་ན་མདོ་སྡེའི་སྡེ་སྣོད་དཔག་
ཏུ་མེད་པ་གསུང་པ་ཡང་ཐོས། ཁྱད་པར་དུ་ཟངས་མདོག་དཔལ་རིའི་གནས་ཡུལ་གྱི་
བཀོད་པ་སྲིན་པོའི་གླིང་ཆེན་བརྒྱད་དང་གླིང་ཕྲན་བཅུ་དྲུག་བཅས་མཐོང་ཞིང་། སྐད་
མི་ཐོས་པ་རྣམས་ཀྱང་རིག་པ་གཏད་རེས་ཀྱིས་གོ་བརྡ་འཕྲོད་པ་བྱུང་། དེ་ནས་ཟམ་
ཆེན་ཁར་ཀེང་རུས་བཞི་དང་ཁྲོ་བོ་བཅུ་ཡིས་བགེགས་བསྐྲད་ཅིང་། རིམ་བཞིན་སྒོ་
142



，
ག
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། . ཀ༽
ཆེན་གཉིས་བརྒལ་བའི་ས་ན། གྲུབ་ཆེན་དཀར་ཆོས་ཅན་ཞིག་གིས་བུམ་པའི་བདུད་ །
རྩིས་བདག་ལ་ཁྲུས་མཛད། ནང་དུ་སོང་བས་གཞལ་ཡས་ཁང་གི་བཀོད་པ་ནི་བློས་
དཔག་པར་དཀའ་བ་མཐོང་ཞིང་། དབུས་སུ་རིན་པོ་ཆེའི་ཁྲི་སྟེང་སྲིན་པོ་ཕོ་མོའི་རོ་
བསྣོལ་བའི་ཁར། གུ་རུ་རཀྵ་ཐོད་ཕྲེང་རྩལ་ཁྲོ་བོའི་ཆས་ཐམས་ཅད་ཀྱིས་ལེགས་པར་
བརྒྱན་ཞིང་། ཕྱག་ན་མཚོན་ཆ་སྣ་ཚོགས་བསྣམས་པ། གཟི་བརྗིད་བཟོད་བར་དཀའ་
བའི་ཉམས་ལྡན་མཇལ་མ་ཐག་ཏུ་དྲན་པ་ཉམས་པ་ཙམ་བྱུང་། དེར་སླར་བརྒྱལ་
སངས་པ་དང་མཉམ་དུ་ཀུན་གྱིས་བེམས་པོའི་ཚོགས་འཁོར་ཞིག་རོལ་འདུག་པ། ང་
རང་གི་ལུས་ཨེ་ཡིན་སྙམས་པའི་སྣང་བ་ཞིག་ཀྱང་བྱུང་། སྐབས་དེར་ཁྲོ་མོ་གཉིས་བྱུང་
ནས། ང་རང་གི་གམ་དེར་སྲིང་མོ་འདུག་པ་གྲི་གུག་གིས་སྦགས་པ་དམར་ཤལ་གྱི་
བཤུས་ནས་ཤ་ཁྲག་ནང་རོལ་ཀུན་སྤུངས་ཤིང་། ནམ་མཁའ་ནས་ཧེ་རུ་ཀཞིག་བྱུང་
བས་བྱིན་གྱིས་བརླབས། མཁའ་འགྲོ་མ་གཉིས་ཀྱིས་གཙོ་བོ་ལ་སྙིང་དང་། གཞན་
ཡང་ཤ་ཁྲག་ནང་རོལ་དང་བཅས་པ་བསྟབ་ཅིང་གསོལ་སོང་བར། སྙིང་རྗེ་དང་ཕོངས་
སེམས་བཟོད་བླག་མེད་པ་ཞིག་ཀྱང་བྱུང་། ཧེ་རུ་ཀདེས་ང་རང་གི་སྙིང་ཁར་སྡིགས་
མཛུབ་གཏད་ཅིང་། ཁྱོད་ད་དུང་མངལ་གྱི་སྒྲིབ་པ་རེ་ཆེ་གསུངས། གཞན་བསད་པ་
དང་བཅད་པ་ཤ་ཁྲག་ཟ་བ་ཡང་དཔག་ཏུ་མེད་པར་འདུག དེར་ངེད་ཅག་ཀྱང་ཤོག་སྐྱ་
རླུང་གིས་བསྐྱོད་པ་བཞིན། ཤེལ་གྱི་ཐེམ་སྐས་ཞིག་ཏུ་བརྒྱུད་དེ། བར་ཁང་དུ་སླེབས་
པ༑ དཔལ་རིའི་སྨོན་ལམ་གྱི་བཀོད་པ་ཅི་ལྟ་བ་བཞིན་འདུག་པ། དབུས་སུ་རིན་པོ་
ཆེའི་ཁྲིའི་ཁར། གུ་རུ་རྡོ་རྗེ་ཐོད་ཕྲེང་རྩལ་གྱི་རྣམ་པར་བཞུགས་པའི་སྐུ་ལས་འོད་དང་
143
143



མདོ་མཁྱེན་བརྩེའི་གསུང་འབུམ།
འོད་ཟེར་མུ་མཐའ་མེད་པར་འཕྲོ་ཞིང་། ནམ་མཁའ་ས་གཞི་བར་སྣང་ཀུན།། སངས་
རྒྱས་བྱང་སེམས་རྩ་གསུམ་རིག་འཛིན་དཔའ་བོ་མཁའ་འགྲོ་སྤྲིན་འཐིབས་པ་ལྟར་
བཞུགས་པར་མཐོང་། ང་རང་གི་སྣང་བ་ལ་ཕྱག་དང་བྱིན་རླབས་ཤིག་ཞུ་དགོས་ཀྱང་།
ལུས་ནི་མེད་སྙམ་པའི་སྐྱོ་སང་ངེ་བ་ཞིག་བྱུང་བར། བླ་མའི་གཡོན་ཕྱོགས་ནས་མཁའ་
འགྲོ་མ་དཀར་མོ་ཕྱག་ན་བྷནྡྷ་བསྣམས་པ་ཞིག་བྱུང་ནས། བུ་ཁྱོད་མ་ཡེངས་མ་ཡེངས་
ངག་ལ་ཉོན༔ གུ་རུ་པད་འབྱུང་བླ་མའི་སྐུ་གཅིག་ལ༔ དུས་གསུམ་སངས་རྒྱས་ཀུན་གྱི་
བཀོད་པ་རྫོགསཿ སྟོང་གསུམ་འཛམ་གླིང་བྱེ་བ་ཕྲག་བརྒྱ་ན༔ གུ་རུའི་སྤྲུལ་པ་བྱེ་བ་
ཕྲག་བརྒྱ་ཡོད༔ ཆུ་སྣོད་ཟླ་གཟུགས་ཉི་མ་འོད་ཟེར་བཞིན སྤྲུལ་གཞི་གཅིག་ལ་སྤྲུལ་
པ་སྐར་ཚོགས་མཚུངསཿ ཁྱོད་ཀྱང་མེ་ལོང་ངོས་སུ་གཟུགས་འཕོས་ལྟརཿ དེང་སྐབས་
ལྔ་ཕྲག་ཐ་མའི་དུས་ཀྱི་ཚེ མཐོང་ཐོས་དྲན་རེག་འབྲེལ་པས་བསྡུས་སོ་ཅོག འདྲེན་
ཞིང་གཟུགས་མེད་དྲེགས་པའི་རྗེ་བོ་རུ༔ མངའ་གསོལ་གུ་རུའི་ཐུགས་ཀྱི་སྤྲུལ་པའི་སྐུ
སླར་ཡང་སྤྲུལ་པ་རྣམ་གསུམ་གཅིག་བསྡུས་ཏེ༔ མནྡཱ་ར་བ་མངའ་བདག་སངས་རྒྱས་
དཔལཿ ཆོས་ཀྱི་མཛོད་འཛིན་ལས་ཀྱི་ཕོ་ཉ་བརཿ མངའ་གསོལ་ཤ་ཟའི་རུམ་དུ་སྲིད་
བཟུང་ཞིང༔ ལྟ་ཕྲག་ཐ་མའི་གཏེར་མཇུག་སྐྱོང་བ་ལཿ ཁྱོད་ཉིད་མཁའ་འགྲོའི་གསང་
མཛོད་བདག་པོ་རུ༔ མངའ་གསོལ་མཐའ་འཁོབ་གདུལ་བྱ་སྐྱོང་བ་དངཿ ཁྱད་པར་
གཟུགས་མེད་དཀར་ཕྱོགས་སྟོབས་བསྐྱེད་ཅིང༔ ནག་ཕྱོགས་བདུད་སྡེ་ཆམ་ལ་
འབེབས་པའི་ཕྱིརཿ མངགས་པའི་ཕོ་ཉ་ཡིན་པར་མི་དྲན་ནམ མངལ་ལས་སྐྱེས་པའི་
སྒྱུ་ལུས་ཟུག་རྔུས་མནར༔ ཁྱོད་གཉིས་བག་ཆགས་སྣང་གཟུགས་ཚོགས་སུ་ཕུལ
144
，



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
སྐབས་འདིར་འོད་ལུས་ཡེ་ཤེས་སྙིང་པོ་ཅན༔ སྤྲུལ་གཞི་བླ་མའི་བྱིན་རླབས་ལས་བྱུང་
ཐོབ་དུས་དབང་བཞི་ཡོངས་སུ་རྫོགས་པ་དངཿ རིག་འཛིན་རྣམ་བཞིའི་ས་བོན་
ཐེབ་པར་མཛོདཿ དུས་བབ་གནས་དང་གཏེར་གྱི་སྲུང་མ་ཆེ བསམ་བཞིན་དྲེགས་
པའི་སྡེ་དཔོན་སྲིད་བཟུང་ ཁོམས་ཀྱི་ཙཱ་རི་ཊ་ལ་གནས་པ་ཡི༔ དཔའ་བོ་ཌཱཀྐི་ལུས་
ཀྱི་རྐྱེན་བསལ་ཞིངཿ ཚེ་འཕྲང་བདུན་གྱི་བར་ཆད་བཟློག་པར་ངེས༔ མ་ཡི་བསླབ་བྱ་
སེམས་ཀྱི་དཀྱིལ་དུ་ཟུངསཿ ཞེས་སོགས་བསླབ་བྱ་མང་དུ་གནང་ཞིང་། གཙོ་བོའི་
གཡས་ཕྱོགས་མན་ར་བའི་དྲུང་དེར་བཞག དེར་བླ་མ་རིག་འཛིན་ཀུན་འདུས་ཀྱི་
དཀྱིལ་འཁོར་ཞལ་ཕྱེས་ཤིང༌། མངའ་བདག་ཆེན་པོ་མཁའ་འགྲོའི་བསུ་བ་བཅས།
བོད་ནས་བྱོན་ཞིང་རྡོ་རྗེའི་རྒྱལ་ཐེབས་མཛད། གུ་རུ་ཆོས་ཀྱི་དབང་ཕྱུག་གིས་བྱང་
འདྲེན་དང་། རིག་འཛིན་ཉི་མ་གྲགས་པས་ཀརྨའི་ལས་མཁན། བདུད་འདུལ་རྡོ་རྗེ་
དང་ཀརྨ་གླིང་པ་རྣམ་གཉིས་བར་ཆད་སྲུང་། རྒོད་ལྡེམ་ཅན་གྱིས་བྱིན་འབེབས་པའི་
ལས། གཞན་ཡང་རིག་འཛིན་དཔའ་བོ་མཁའ་འགྲོ་མ་དཔག་ཏུ་མེད་པ་བཅས། ཞག་
བདུན་གྱི་བར་དུ་སྒྲུབ་པར་མཛད་ཅིང་། དངོས་གྲུབ་ཀྱི་ཚེ་དབང་བཞི་རྫོགས་པར་ནོད།
མཁའ་འགྲོའི་གསང་མཛོད་སྒྲོམ་བུ་བདུན་ཀྱི་གཏད་རྒྱ་སྨོན་ལམ་བཅས་གནང་ཞིང་།
མི་ལོ་བཅུ་གསུམ་བར་དུ་སྤྱིར་གྱི་ཁ་བཞིན་བསྡམས། རླུང་ཕྱོགས་ཙམ་ཡང་མི་སྒྲོགས་
པའི་དམ་བསྒྲགས་མཛད། སླར་ཡང་རྟེན་འབྲེལ་དུས་སྐབས་དང་མཚུངས་པར།
གསང་ཚུལ་ཙམ་ལས་ཁྱབ་གདལ་དུ་མི་སྤེལ་བ་ཌཱཀྐི་རྣམས་ཀྱི་བཀའ་རྒྱ་ཁྲོལ་མིན་ལ་
རག་ལས་དགོས་པའི་གཉེར་གཏད་གནང་། རང་ནས་གཟུགས་ཅན་གཟུགས་མེད་ཀྱི་



་ མ དོ་མཁྱེན་བརྩེའི་གསུང་འབུམ། །
དོན་སོགས། ཊཱཀྐི་རྣམས་ཀྱི་སྣང་བ་གར་བསྒྱུར་ལས་རང་དོན་ཡིད་བྱེད་ཞི་བདེར་མི་
གཞོལ་བ་དང་། གདམས་ངག་དང་ཡོན་ཏན་ངོམ་ཆོས་ཟོག་པོ་མི་བྱེད་པའི་དམ་བཅའ་
ཕུལ། གཞན་ཡང་ངོ་མཚར་བའི་ལྟད་མོ་སྣ་ཚོགས་མཐོང་ཡང་། བྲི་བར་ཡང་མི་ལངས་
ཤིང་ཕལ་ཆེར་བརྗེད་ནས་ཐལ། དེ་ནས་སྒྲུབ་པ་གྲོལ་བའི་དུས་ལ་བབ་ཚེ། དགའ་
སྟོན་གྱི་ཚོགས་འཁོར་མཛད་ཅིང་། གིང་ཕོ་གིང་མོ་དཔའ་བོ་མཁའ་འགྲོའི་ཚོགས་ཀྱི་
བྲོ་གར་རོལ་མོ་གླུ་དབྱངས་སོགས་ཀྱི་མཆོད་པ་དང་། སྦྱོར་སྒྲོལ་རྨད་དུ་བྱུང་བའི་ཡ་
མཚན་གྱི་ལྟད་མོ་སྣ་ཚོགས་མཐོང་ཞིང༌། ཚོགས་ཀྱི་དགའ་སྟོན་སྟོན་འཁོར་ཡོངས་
རྫོགས་ཀྱིས་རོལ། ལྷག་གཏོར་གྱི་ཚེ་ཌཀྐི་བཞིས་བཏེགས་ཤིང་། སྒོ་ཁྱམས་ཀྱི་གཉེར་
འཛིན་དང་དམ་ཚིག་ཤ་ཟའི་མཁའ་འགྲོ་རྣམས་ལ་འགྱེད་བའི་ གྲལ་དུ་སྣ་ཚོགས་
འདུག དེ་ནས་བསྟན་སྲུང་རྣམས་ལ་ཕྱི་རོལ་དུ་གཏོར་མ་སྦྱིན་ཞིང་ཚིམས་པ་དྲུག་ཏུ་
མཛད་མཐར་བླ་མ་དང་གུ་རུ་དབྱེར་མེད་པའི་ཞལ་ནས། ཨེ་མ་ཧོ༔ སྤྲོས་བྲལ་མ་
བཅོས་ཆོས་དབྱིངས་དོན་གྱི་ལྷ ཀུན་བཟང་ཐོག་མའི་མགོན་པོ་དབྱེར་མེད་པའི
སྟོན་པ་དྲི་མ་མེད་ལ་གུས་ཕྱག་འཚལ༔ བུ་ཁྱོད་སྣང་བ་བདེན་མེད་རྟོགས་པའི་ཚེ༔
གཅིག་པུར་དབེན་པ་བརྟེན་པའི་དགོས་པ་ཆུངཿ ཆོས་ཅན་སྣང་བའི་རྫུན་ཕུག་རང་
སར་ཇིབ ཆོས་ཉིད་མ་བཅོས་གཉུག་མའི་ངོ་འཕྲོད་ཚེ༔ གཟུང་འཛིན་ཕྲ་མོའི་སྤུ་རིས་
འབྱེད་བྱེད་ཅིང༔ ཟག་བཅས་དགེ་བའི་རྩོལ་སྒྲུབ་མ་ཞེན་པརཿ ཀ་དག་ཀློང་དུ་བཙན་
ས་ཟིན་པར་མཛོད༔ འཁྲུལ་པའི་སྣང་བ་རྨི་ལམ་སྒྱུ་མ་རུ༔ རྟོགས་ཚེ་སྒྱུ་མའི་ཡུལ་ལ་
རྩེ་འཇོར་རོལཿ འཁྲུལ་སྣང་འཁོར་བར་དགག་སྒྲུབ་མ་མཆིས་ཀྱངཿ དེར་ཞེན་ཕ་མའི་
L
146་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ ་
རང་བཞིན་ཡིན་པ་ལཿ སྙིང་སྟོབས་མ་ཞན་འབྲེལ་ཚད་དོན་ལྡན་མཛོད༔ བཟང་
འབྲེལ་ཆོས་ཀྱི་གདུལ་བྱར་གྱུར་པ་དང༔ ངན་འབྲེལ་ལོག་ལྟ་སྒྲོ་སྐུར་སུན་འབྱིན་
རྣམསཿ བརྟུལ་ཞུགས་རོ་སྙོམས་ཆེན་པོའི་ཀློང་ཉིད་དུ༔ མཉམ་ཉིད་ཡེ་ཤེས་སྨོན་ལམ་
ཐེབས་པར་མཛོད༔ སེམས་དཔའ་ཆེན་པོས་བཟང་ངན་དབྱེ་རུ་མེད༔ བྱང་ཆུབ་སྤྱོད་པ་
རླབས་ཆེན་རྟག་ཏུ་སྤྱོད ཉིན་སྣང་ཆོས་སྐུའི་འོད་གསལ་ངོས་ཟིན་ཞིངཿ མཚན་སྣང་
ལོངས་སྤྱོད་རྫོགས་པའི་རྩལ་གདངས་ཀྱིས་སྐུ་དང་ཐིག་ལེ་དབྱིངས་རིག་མ་བུ་
འདྲེས༔ ས་བཅུ་ལམ་ལྔ་ཉི་ཟླའི་བགྲོད་པ་བཞིན༔ བདེ་ཆེན་འཕོ་མེད་ཆེན་པོར་ལ་
བཟླ་ཚེ ང་དང་དབྱེར་མེད་བཙན་ས་ཟིན་པའོ། །མི་གཡོ་མི་སྨྲ་མ་བཅོས་སོར་བཞག་
གསུམ༔ ཐ་མའི་གྲོལ་ལུགས་ཡིན་པ་ཤེས་པར་གྱིས༔ ང་ཡི་གདམས་པ་མཁའ་འགྲོའི་
སྙིང་གི་ཁྲག སྟོན་པའི་གསུང་གི་བདུད་རྩི་ཐུགས་ཐིག་ཆོས༔ ཁོར་ཁྱེར་ཟོག་ཆོས་
གསང་སྒོ་འཆོལ་བའི་ལས, མ་བྱེད་གསང་སྒོ་དམ་ཞིང་སྤེལ་མཁས་ཀྱིསཿ རྟོགས་
དང་ཡོན་ཏན་རྫུ་འཕྲུལ་ནུས་སྟོབས་སོགསཿ ཤུགས་འབྱུང་གྱུར་ཀྱང་མི་ངོམས་ནང་དུ་
སྦོསཿ འཁྲུལ་པའི་སྣང་བ་མེ་ལོང་གཟུགས་བརྙན་བཞིན༔ སྐྱོན་ལ་སྐྱོན་གྱི་རང་བཞིན་
སྟོན་མཛོད་དང༔ མ་དག་སྣང་བ་རྫུན་པར་ཡལ་ཏེ་འགྲོ༔ བསྐལ་མང་བསོད་ནམས་
བསགས་པའི་སྟོབས་ཤུགས་དངཿ རྩ་གསུམ་དཔའ་བོ་ཌཱཀྐི་བདེན་པའི་མཐུ གཉེར་
འཛིན་དམ་ཅན་རྒྱ་མཚོའི་སྟོབས་རྩལ་གྱིསཿ བདུད་སྡེའི་གཡུལ་ལས་རྒྱལ་ཞིང་སྨོན་
པའི་མཐུསཿ གེགས་མེད་ལྷུན་གྱིས་གྲུབ་པའི་རྡོ་རྗེའི་ཚིག༔ འགྲོ་བའི་དོན་དུ་དགོས་
འདོད་ཀུན་འབྱུང་ནོར༔ སླར་ཡང་བསྐུལ་མ་བྱུང་ན་འོད་སྟོང་འབརཿ ཁྱུ་མཆོག་མ་ཧེ་
147



མདོ་མཁྱེན་བརྩེའི་གསུང་འབུམ། །
སྟག་གཟིགས་དོམ་དྲེད་སོགས༔ སླར་ཡང་འཇའ་རིས་བཀྲ་བ་འོད་དུ་འཁྱིལཿ མཁའ་
ལྡིང་རྒྱལ་པོ་རིན་ཆེན་རྒྱན་ཆ་ཅན༔ ཀུན་གྱི་བླ་རུ་མཆོད་ཚེ་བདེ་སྐྱིད་ལྡན༔ འབྲོང་བུ་
དར་མའི་རོ་རྩེ་བདར་བའི་ཚེ༔ སེངྒེ་གཡུ་རལ་བསིགས་ཤིང་ས་བླར་འཕྱོ༔ ཟིལ་
གནོན་ཁྲོ་གཏུམ་ཁེངས་པའི་རྩལ་ཤུགས་ཀྱིསཿ ས་ཀུ་ཙི་རྣམས་སྙིང་རྩ་འགས་འགྱུར་
ཞིང༔ འཚུབས་མ་ལན་གསུམ་གཡོ་ཞིང་དྲངས་ཤན་འབྱེད བསྟན་པར་གྱུར་ཚེ་
རྫོགས་ལྡན་གསར་པ་ངོམསཿ བསྟན་པའི་མེ་རོ་བསླང་བར་གདོན་མི་ཟ༔ བྱ་རོག་
དཀར་པོའི་བརྟུལ་ཞུགས་འཛིན་པ་འག༢ ཡིད་རྩ་ཁོལ་བར་གྱུར་ཀྱང་ལས་སུ་
སོམས༔ བུམ་ཐང་གཏེར་སྒོ་འབྱེད་པའི་དུས་ཀྱི་ཚེ༔ གཏེར་སྟོན་མུ་ལ་ས་མནྟ་བྷ་ཏྲཿ
འབྱུང་བ་བཞི་ལ་རང་དབང་བསྒྱུར་བ་ཡིས༔ ཁྱོད་ཀྱི་གདམས་པ་འཛིན་ཞིང་གཏེར་
མཇུག་སྐྱོངསཿ དེ་ཚེ་གནམ་སྐས་བྲག་སྒོ་བར་མ་རུ ལོ་གསུམ་སྒྲུབ་པ་མཐར་ཕྱིན་
ལས་ལྷག་རྫོགསཿ རང་གནས་ང་ཡི་དགོངས་པའི་ཀློང་དུ་འདྲེསཿ དེ་བར་འབྱུང་
བཞིའི་གཡོ་འཁྲུགས་གྱུར་ན་ཡངཿ མི་འཇིགས་གོ་ཆ་བཙན་པོས་ལུས་བསྲུང་ཞིང
སྙིང་སྟོབས་མ་ཞན་སྐྱོ་སུན་ཡས་སུ་བོརཿ སེམས་དཔའ་ཆེན་པོའི་བརྟུལ་ཞུགས་
འཛིན་པར་མཛོདཿ ལྷ་ལྕམ་རྡོ་རྗེ་ཕག་མོའི་བྱིན་རླབས་ལས༔ ཟབ་གསང་གདམས་
པའི་སྣ་ཁ་འབྱེད་གྱུར་ཅིང༔ ང་སྤྲུལ་ཉང་རིགས་རལ་པའི་ཅོད་པན་ཅན༔ ཁ་ན་མ་ཐོ་
ཟིལ་གནོན་དཔའ་བོ་ཡིསཿ ཐུགས་རྗེའི་ཤུགས་ཀྱིས་རྒས་པ་བཅུད་དུ་གསོས སྨོན་
ལམ་མཐའ་རྫོགས་བར་ཆད་སེལ་བར་ངེས༔ དབྱིངས་ན་བཞུགས་པའི་སྟོན་པ་ཧེ་རུ་
ཀའི ཞལ་མཇལ་གསུང་གི་བདུད་རྩིར་ལོངས་སྤྱོད་ཅིང༔ དོན་གྱི་དབང་མཆོག་ཐོབ་
148



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ ་
པ་སྐལ་པ་བཟང༔ བརྡ་རྣམས་གོ་བར་གྱིས་ཤིག་རིགས་ཀྱི་བུ༔ རང་གི་རིགས་ལ་
གྲོས་སུ་གདམས་པ་སཿ འདི་ནས་མི་ལོ་བཅུ་གསུམ་མ་འདས་བརཿ སྟོན་པའི་མཚན་
ཙམ་གཞན་ལ་མ་བསྒྲགས་ཤིག སྙིང་ཁུང་རུས་པའི་གཏིང་ནས་གསོལ་བ་ཐོབ༔
དུས་ལ་བབ་ཚེ་འབྲས་བུ་སྨིན་པར་ངེས༔ མཚོ་རྒྱལ་བརྡ་རིས་ལ་ཐོབ་སླར་ཡང་སྟོན༔
ཞེས་གསུང་ཞིང་བཞད་གད་ཆེན་པོ་ལན་གསུམ་སྒྲོགས་པ། སྲིན་ཡུལ་ཀུན་ཡོམས་
ཡོམས་ཤིག་ཤིག་བྱེད་པའི་ཉམས་བྱུང་། དེ་ནས་མངའ་བདག་དང་། ལང་གྲོ། རྨ་ཐོག་
གསུམ་བྱ་རྒོད་གནམ་འཕང་གཅོད་པ་ལྟར་བོད་དུ་གཤེགས། ངེད་ཅག་རྣམས་ཀྱིས་བླ་
མའི་ཞབས་སྤྱི་བོར་བླང་ཞིང་གསོལ་པ་བཏབ་པས། གཡོན་ཕྱོགས་ཀྱི་ཌཱཀྐི་མ་དེས།
ང་རང་གི་ལག་ལ་འཇུས་ནས། བུ་ཉིད་ཉི་མ་ལས་ནི་འོད་ཟེར་བཞིན སྤྲུལ་དང་སྤྲུལ་
གཞི་ཐ་མི་དད༔ འོན་ཀྱང་རྟེན་ཅིང་འབྲེལ་འབྱུང་ཆོསཿ ད་ལྟ་གཙོ་དང་འཁོར་གྱི་ཚུལ
མ་འོངས་ཆུ་ལ་ཆུ་བཞག་མཚོན༔ མཐའ་འཁོབ་འགྲོ་དོན་སྤྱོད་པ་ལ༔ ཁྱོད་རང་སུན་
པར་མ་མཛད་ཅིག ང་སྤྲུལ་ལྷ་མོ་བདེ་ལྡན་མསཿ ཐུགས་ཀྱི་བཞེད་དོན་བསྐང་བར་
ངེས༔ ད་ནི་སྤྲུལ་སྐུའི་ཞིང་ཉུལ་ལ༔ མྱུར་དུ་རང་གནས་ལྡོག་པར་མཛོད༔ ཅེས་གསུང་
ཞིང་། འོག་ཁང་དུ་ཁྲིད། དེར་ཧེ་རུ་ཀས་དྲེགས་པ་རྣམས་ལ་བཀའ་ནན་མཛད་ཀྱིན་འ
དུག་པ། རང་ལ་སྤྱན་གྱིས་ཧྲིག་གེར་གཟིགས་ནས། ཁྱོད་གནས་དང་ཡུལ་ལ་མ་
ཆགས་པརཿ བསྐོས་པའི་ལས་ཀུན་མཐར་ཕྱིན་གྱིས༔ ང་ཡི་ཐུགས་རྗེས་གཡེལ་བ་
མེད༔ ཁམས་སུམ་ཟིལ་གནོན་མངོན་འཚང་རྒྱ༔ ཞེས་གསུངས་པ་དང་ཆབས་གཅིག་
ངེད་ཅག་རྣམས་སྒོ་ཆེན་གྱི་ཕྱི་རོལ་དུ་སླེབས། ཊཱཀྐི་མ་ནང་དུ་ཡར་ཕེབས། གུ་རུའི་
*
་
149



་ མདོ་མཁྱེན་བརྩེའི་གསུང་འབུམ།
ཐུགས་རྗེས་མཁའ་ལ་བྱ་ལྟར་ལྡིང་ཐུབ་པ་འདུག་པས། བདེ་བ་ཅན་དང་པོ་ཏ་ལའི་
ཞིང་དུ་ཡུད་ཙམ་རེ་སླེབས། སྟོན་པ་ཉིད་ཀྱི་ཞལ་མཇལ་ཙམ། སྒྲ་ཚིག་གི་ཆོས་སྐད་
ཐོས་ཙམ་རེ་བྱུང་། གཡུ་ལོ་བཀོད་དུ་ཏཱ་རེ་ལྷ་མོ་ཉི་ཤུའི་ཞལ་མཇལ། གཙོ་མོ་ནི་བོད་
དུ་ཡོད་ཟེར། སླར་འཛམ་གླིང་གི་གནས་ཀུན་ཉུལ་ཙམ་བྱས། སྐབས་དེར་སྐད་རིགས་
མི་འདྲ་བ་ཡང་དཔག་ཏུ་མེད་པ་ཤེས། སྡེ་བརྒྱད་རྣམས་ལ་ཡང་རང་རང་དང་མཐུན་
པའི་བསླབ་སྒོ་དང་དམ་བསྒྲགས་རེ་ཡང་བྱེད་ནུས་པར་འདུག རྗེ་བཙུན་གུ་རུའི་
ཐུགས་རྗེ་ཁོ་ན་ཡིན་པར་གདའ། དེ་ནས་ཐོ་རངས་ཤིག་ཏུ་སྐྱབས་གནས་བཀའ་དྲིན་
གསུམ་ལྡན་གྱི་བླ་མའི་དྲུང་དུ་སླེབས། ་འོ་ཁྱེད་རང་སླེབས་པ་ཨི་ཡིན་གསུངས།
སླེབས་ཡོད་ལགས་ཞུས་པ། ལན་ཅིག་འཕྲད་པ་ཤིན་ཏུ་ལེགས། འཆི་ཁར་ཁྱེད་ལ་
ཡིད་འཕྲེང་བ་ཙམ་འོང་འདུག་ཀྱང་། ད་བློ་ཐག་ཆོད་པ་ཡིན། ང་རང་ཡང་ཟླ་བ་དང་
པོའི་ནང་འདིར་རང་གནས་སུ་འགྲོ་བའི་དུས་ལ་བབས། ཉིད་ལ་བསྒོ་བ་ཀུན་སྲིང་མོ་
ལ་བྱས་ཡོད། སྦྲུལ་ལོའི་ཟླ་བ་ལྔ་པའི་བར། རེབ་ཀོང་རང་ལས་ཡུལ་གཞན་དུ་མ་
བགྲོད་ཅིག དེ་ཚུན་དུ་ཐག་ཆོད་པར་འོང་། ལོ་འདིར་ཉིད་ཀྱི་སྐུ་གེགས་ཆེ་བ་བཟློག་
ཟིན། ད་ལོ་ཤས་བར་ཐོ་མལ་གྱི་སྤྱོད་པ་ཁོ་ནར་མཛད་ན། སྐུ་ཚེ་མཐར་ཕྱིན་པ་དང་།
ཚེ་མཇུག་གི་འགྲོ་དོན་རྒྱས་པ་ལ་ཡང་དེ་ག་ལེགས་གསུངས། དབུ་གཏུགས་ཏེ་སྨོན་
ལམ་ཞིག་གནང་སོང་། ཕར་བལྟས་པས་ཐུགས་ཀར་ཨ་དཀར་པོ་ཤེལ་གྱི་མདོག་ལྟ་
བུ་ཞིག་འདུག་པ། དེ་ལ་རིག་པ་གཏད་པས་བརྗོད་མེད་ཀྱི་ངང་དུ་དར་ཅིག་ལུས།
དབུའི་གཙུག་ན་འོད་ཁ་དོག་ལྔ་ལྡན་གྱི་དབུས་སུ། སེམས་དཔའ་ཆེན་པོའི་སྐུ་མི་
150



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
མངོན་ཙམ་ཞིག་འདུག་པ་ཡང་མཐོང་། བླ་མའི་བྱིན་རླབས་སེམས་ལ་འཇུག་པར་
ཤོག་ཙམ་ལས། ང་རང་གིས་ཅི་ཡང་སྨྲ་རྒྱུ་མ་རྙེད། དེ་ནས་ཕྱིར་ལོག་ཅིང་ཁམས་ཀྱི་རྩྭ་
རི་ཊའི་གནས་མཆོག་རྡོ་རྗེའི་རྫོང་ཆེན་དུ་སླེབས། དེར་བཞུགས་པའི་དཔའ་བོ་ཌཱཀྐི་
རྣམས་ཀྱིས་ཀྱང་དགའ་སྟོན་དང་ལྐོག་གྱུར་མངོན་དུ་རིག་པས། དཔལ་རིའི་མཁའ་
འགྲོའི་རྗེ་བོའི་བཀའ་ཡལ་བར་མི་དོར་བའི་བསྒོ་བ་དཔག་མེད་མཛད། སྡེ་བརྒྱད་
རྣམས་ནས་ཀྱང་དམ་བླངས། དེ་ནས་སྲིང་མོ་ནི་བླ་མའི་དྲུང་དུ་སླེབས་ནས་བཟུང་མི་
འདུག བུད་མེད་སྔོན་མོ་དེ་དང་། གཡུ་རྩེའི་སྲས་མོ། ང་རང་གསུམ་རྨ་ཡུལ་སྟོད་སྨད་
རྒྱལ་མོ་རོང་ཡན་གྱི་ཟོ་དོར་ཀུན་གྱི་གམ་དུ་ཡུད་ཙམ་རེ་ཉུལ་ཞིང་། སླར་རང་གི་
བེམས་པོ་རྩར་སླེབས། བུད་མེད་སྔོན་མོ་དེ་ནི་གར་སོང་ཆ་མེད་དུ་ཐལ། སྲས་མོས་ད་
ནི་ལས་དོན་གྲུབ་པ་ཡིན་པས། ང་རང་ཡང་ལན་གཅིག་རང་གནས་སུ་འགྲོ། སང་
དབྱར་སྟོད་ཆིབས་བསུ་སླེབ་པར་ཡོད་པས། དེ་དུས་བླ་མའི་བཀའ་གསུང་ལྟར་མཛོད།
ངེད་ནས་ཀྱང་གསེར་ཐར་ཆིབས་བསུ་སླེབས་པར་བྱེད་ཟེར། ཡིད་དུང་དུང་ངང་ནས་
ཐལ། བེམ་པོའི་སྤྱི་གཙུག་ནས་བུད་མེད་དམར་མོ་ཞིག་ཐོན་ནས་ཐལ་བར། ང་རང་
གི་བེམ་པོ་ལག་པར་བཟུང་བའི་སྣང་བ་ཞིག་སྐྱེས་མ་ཐག་ལུས་ནང་དུ་སླེབས་འདུག་
པ༑ མིག་གིས་གཟུགས་མི་མཐོང་། ངག་གིས་སྨྲ་མི་ནུས། ལུས་འགུལ་བསྐྱོད་ཙམ་
ཡང་མི་ཤེས་པའི་ཟུག་རྔུས་མནར་འདུག་པ། སྟོབས་ཤུགས་བསྐྱེད་དེ་ཡན་ལག་ཅུང་
ཟད་འགུལ་བསྐྱོད་བྱས་པར། གམ་དུ་གནས་ཚང་གི་སྔགས་པ་དང་གཞན་ཞིག་བཅས་
ཡོད་འདུག་པས། ཐོབས་དུ་མའི་སྒོ་ནས་ཁ་མིག་གི་སྐྱོན་རྣམས་བསལ། རྒྱ་སྨན་པ་
I
151



I
-
-
，
མདོ་མཁྱེན་བརྩེའི་གསུང་འབུམ། །
ཞིག་མངགས་ནས་སྨན་མང་པོ་ཡང་ལྟོར་བཏང་བྱུང་བར་ཞག་ཤས་ནས་འབྲུམ་པ་
ཀུན་ཕྱིར་ཐོན། སྐྲངས་པ་རྣམས་ཞི་ནས། དབང་པོའི་སྒོ་རྣམས་ཀྱང་ཅུང་ཟད་གསལ་
ཞིང་སྨྲ་ཤེས་པར་བྱུང་། ཞག་བཅོ་ལྔ་ཙམ་གྱི་བར་དུ་ཤི་མིན་སོས་མིན་དུ་ལུས་འདུག་
ཀྱང༌། ཡུལ་དེའི་ལྷ་འབབ་པ་ལ་རྩིས་རྩོད་ཤིན་ཏུ་ཆེ་བར་འདུག་པས། ཁོ་རང་རྣམས་
ཀྱི་གཞི་བདག་ཨ་མྱེ་ལྷ་རི་ཞེས་པ་དེ། མི་ཕལ་པ་ཞིག་ལ་ཐོག་ཕེབས་བྱུང་ནས། སྐུ་
འགུལ་བསྐྱོད་ཙམ་ཡང་མ་བྱེད་པར་རང་གར་ཞོག་དང་། ཞག་ཉེར་གཅིག་ཚུན་དུ་རང་
སོར་ཆུད་པར་འོང་ནད་འདིའི་རྐྱེན་གྱིས་ཚེ་ཡི་བར་ཆད་མི་འབྱུང་བ། འབྱུང་པོ་ངས་
ཁས་ལེན་ཞེས་ཐ་ཚིག་མང་དུ་བོར་པ་ལ་ཡིད་རྟེན་བཅས་ནས་བསྡད་འདུག །ཡུལ་
ཁོག་ཀུན་ནས་རིམ་གྲོ་སོགས་རྒྱ་ཆེར་འབད་ཟིན། དེ་ནས་སྔགས་པ་པདྨ་ཚེ་རིང་དང་།
སྙིང་དཀར་བྱམས་ཟེར་བ་གཉིས་ཀྱི་ཉིན་མཚན་གཡེལ་བ་མེད་པར་ཞབས་ཏོག་
བསྒྲུབས་ནས། ཟླ་གཅིག་ཙམ་ནས་ལངས་འདུག་ཕྲན་བུ་ཐུབ་པར་བྱུང་ཞིང་རིམ་
བཞིན་ནད་ལས་གྲོལ། ལྕགས་སྦྲུལ་གསར་ཚེས་ཀྱི་ཚེས་བཅུ་གསུམ་ཐོ་རངས་ཁར།
ནམ་མཁའི་དབྱིངས་སུ་འཇའ་དང་འོད་ཀྱི་ཀློང་ནས་མཁའ་འགྲོ་བཞིས་ཟ་འོག་གི་
ཁྱོགས་འདོ་ལི་ལ་བཏེགས་པའི་བཀའ་དྲིན་གསུམ་ལྡན་འགྲན་གྱི་དོ་མེད་རྗེ་བཙུན་
ཆོས་ཀྱི་རྒྱལ་པོ་སྐུ་ལུས་འོད་ཀྱི་རང་བཞིན་ལ་དར་སྣ་ལྔའི་ན་བཟའ་གསོལ་ཞིང༌།
གཟི་བརྗིད་འོད་དུ་འབར་བར་བཞུགས་འདུག་པ་གསུང་སྙན་པའི་དབྱངས་ཀྱིས། ང་
འགྲོ་ཆོས་དབྱིངས་ཡེ་ཤེས་ཀློང་དུ་འགྲོ། །ཆོས་དབྱིངས་ཡེ་ཤེས་སྨྲ་བསམ་བརྗོད་པ་
བྲལ། །ང་འགྲོ་མེ་ལོང་ཡེ་ཤེས་ངང་དུ་འགྲོ། །གསལ་མདངས་མ་འགགས་ས་ལེ་ཧྲིག་
་
152



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ ་ ་
གེ་བ། །ང་འགྲོ་མཉམ་ཉིད་ཡེ་ཤེས་ཀློང་དུ་འགྲོ། །འཁོར་འདས་གཟུང་འཛིན་རྣམ་
རྟོག་དབྱིངས་སུ་ཡལ། །ང་འགྲོ་སོར་རྟོག་ཡེ་ཤེས་ངང་དུ་འགྲོ། །མངོན་ཤེས་དྲུག་གི་
འཆར་སྒོ་ས་ལེ་བ། །ང་འགྲོ་བྱ་གྲུབ་ཡེ་ཤེས་ངང་དུ་འགྲོ། །གདུལ་བྱར་མཐུན་སྣང་
སྤྲུལ་པ་སྣ་ཚོགས་སྟོན། །ང་འགྲོ་དཔལ་རིའི་རིག་འཛིན་ཞིང་དུ་འགྲོ། །ཧེ་རུ་ཀ་དང་
དགོངས་པ་མཉམ་པའི་ཚེ། །སྤྲུལ་པ་རྣམ་གསུམ་ཁྱོད་ཀྱི་གྲོགས་སུ་འོང་། །འདས་
རྗེས་མཁའ་འགྲོ་གསང་བའི་བརྡ་རིས་ལ། །གསལ་བར་ནམ་ཞིག་དུས་ལ་མ་བབ་
པར། །སྤྱིར་གྱི་ཁ་བཞིན་སྡོམས་ཤིག་གསང་བའི་རྒྱ བརྡ་རིས་ཡལ་བར་མེད་དོ་ཏི་
ལྷན བུ་ཁྱོད་རེ་ཞིག་སྐུ་ཁམས་བདེ་བར་བཞུགས། །ད་ནི་སྐུ་འཕྲང་བར་ཆད་གཡུལ་
ལས་རྒྱལ། །སྣང་སྲིད་བརྡ་དང་དཔེ་ཆར་མ་གྲོལ་བར། །འཁོར་འདས་རྨི་ལམ་སྒྱུ་མར་
ཤེས་ཀྱིས་ལ། །གང་ལ་གཏད་སོ་མེད་པའི་ལམ་ཁྱེར་འབུངས། །གཏད་རྒྱ་སྨོན་ལམ་
ཚང་སྤྲུགས་གདབ་པའི་དབང་། །འདི་ནི་དབང་གི་ནང་ནས་དབང་དཀའ་འོ། །ཞེས་
གསུང་ཞིང་ཐུགས་ཀའི་ཨ་དཀར་པོ་ཆུ་ཤེལ་གྱི་མདོག་ལྟར་གསལ་བ། དེ་ལས་འོད་
ཟེར་ཁ་དོག་ལྔ་ལྡན་ཞིག་ཆད་དེ་རང་ལ་ཐིམ། སླར་ཨ་གཉིས་པ་ཞིག་ཆད་དེ་སྙིང་
དབུས་སུ་འདྲེས་པས་དར་ཅིག་བརྒྱལ་ཞིང་རྡོ་རྗེའི་དབའ་རླབས་ཆེན་མོའི་ངང་དུ་ལུས་
པར། བླ་མ་ཡང་གར་བྱོན་ཆ་མེད་དུ་ཐལ། ཉི་མ་འཆར་ཀའི་ཚེ་ན་བརྒྱལ་སངས་ཡང་།
ཕྲ་རགས་གྱི་རྣམ་རྟོག་ཀུན་གང་ཤར་འཛིན་མེད་དུ་གྲོལ་ཞིང་། རང་བྱུང་གི་རིག་པ་
རྗེན་ལྷག་གེར་མཐོང་ཞིང་། ཐེ་ཚོམ་ཡིད་ཆེས་གང་གིས་ཀྱང་མ་བསླད་པར་ལྟ་བ་ཡིན་
མིན་གྱི་དཔྱད་འཇུག་དང་བྲལ་ཞིང་མ་བཅོས་ཟང་ཁ་མའི་ངང་དུ་ཞག་གསུམ་ཙམ་དུ་
་
， 153



མདོ་མཁྱེན་བརྩེའི་གསུང་འབུམ། །
ལུས། སླར་ཀུན་རྟོག་ཞིག་ལ། རྗེ་བཙུན་བཀའ་དྲིན་གསུམ་ལྡན་སོངས་རྒྱས་གཉིས་
པ་དེ་དགོངས་པ་ཆོས་དབྱིངས་སུ་ཐིམ་པར་ཤེས་ཤིང་། རང་དང་རང་འདྲ་བའི་རྗེས་
འཇུག་ཀུན་དྭ་ཕྲུག་ཐང་དུ་འཁྱམས་པ་ལྟར་གྱུར་པ་ལ། རེ་ཞིག་སྡུག་བསྔལ་གྱི་མུན་
ཁུང་དུ་ལུས། ཀྱེ་མ། ལྔ་ཕྲག་ཐ་མའི་དུས་ཀྱི་ཚེ། །དུག་ལྔའི་འཆིང་བ་དམ་པོས་རབ་
བཅིང་ཞིང་། །སྡུག་བསྔལ་གསུམ་གྱི་ཁུར་པོས་ནོན་པ་ཡི། །མགོན་མེད་སྡུག་བསྔལ་
སྐྱོབ་པའི་གཉེན་གཅིག་པུ། །པད་དཀར་འཆང་བའི་ཐུགས་བསྐྱེད་ལྷུར་བཞེས་
མགོན། །སེམས་དཔའི་སྙིང་སྟོབས་ཆེན་པོའི་བྱང་ཆུབ་གླིང་། །རེ་ཞིག་རྔ་ཡབ་གླིང་དུ་
གཤེགས་གྱུར་པ། །འཛམ་གླིང་གསལ་བའི་སྒྲོན་མ་ནུབ་རིར་གཤེགས། །སྡིག་སྡུག་
འཐོར་རླུང་དྲག་པོའི་སྨག་རུམ་ཚུད། །ཀྱེ་མ་ཀྱེ་ཧུད་ད་ནི་སུ་ལ་རེ། །སྐུ་གསུམ་ཞིང་
ཁམས་གང་དུ་བཞུགས་གྱུར་ཀྱང༌། །ཐུགས་རྗེས་གློག་ལྟར་མྱུར་བའི་རྩལ་ཤུགས་
ཀྱིས། །བདག་སོགས་ཁྱེད་ཀྱི་གདུལ་བྱར་གྱུར་པ་རྣམས། །ལམ་ལོག་གོལ་ཤོར་འཕྲང་
ལས་བསྒྲལ་ནས་ཀྱང་། །བེམ་པོའི་རེག་བྱ་དོར་བར་གྱུར་མ་ཐག །བུམ་པ་ཆག་པའི་
ནམ་མཁའ་ཇི་བཞིན་དུ། །རིགས་བདག་བླ་མའི་དགོངས་ཀློང་དབྱེར་མེད་འདྲེས། །
སྤྲུལ་པ་མང་པོས་སེམས་ཅན་དོན་བྱེད་ཅིང་། །འཁོར་བའི་རྒྱ་མཚོ་དོང་ནས་སྤྲུགས་
པར་ཤོག །ཅེས་སོགས་སྡུག་བསྔལ་གྱི་གླུ་ཆུང་ཁ་ཤས་བླངས། དེ་ནས་རང་ལུས་ཅུང་
ཟད་སོར་ཆུད་གདའ་བས། གནས་དེར་བླ་མ་མཆོད་པ་དང་ཚོགས་ཙམ་བཏང་ནས།
རེ་སྐོང་གྲུབ་པ་ཐོབ་པའི་གནས་བརྒྱད་དུ་གནས་འབྲེལ་ཞོར་བྱུང་། སྦྱིན་སྲེག་འབུམ་
གསུམ་ཙམ་དང་ཚོགས་འཁོར་འབྱོར་ཚོད་བཅས་དགོངས་རྫོགས་ཕུལ། བཅུ་གཅིག་
，
154



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ ་ ་
ཤེལ་གྱི་དགོན་པ་ཞེས་དམོད་པ་དྲག་སྔགས་ཀྱི་གནས་དེར་མཐའ་རྫོགས་པར་རི་རབ་
ཀྱི་ཁོང་སེང་སྲོག་ལ་ཕངས་པ་མེད་པར་ཕྱིན་ན་ཕྱིར་ལྡོག་མི་དགོས་པར་ས་སྤྱོད་ཀྱི་
གནས་སུ་ཞག་བདུན་ནས་སླེབས་པ་ཞིག་འདུག་པ། རང་ནས་ད་ནི་བླ་མ་ཡང་མི་
བཞུགས། གཏེར་སྟོན་དང་གྲུབ་ཐོབ་དགོས་པའི་བླ་མ་མཁའ་འགྲོའི་ལུང་བསྟན་མང་
དུ་ཡོད་ཀྱང་། མི་ཡུལ་དུ་མ་བསྡད་ཕྱིན་འགལ་བ་མེད་མོད། སྲིང་མོ་གནས་མིན་དུ་
འཁྱམས་སམ་སྙམ་པའི་ཞེན་ཆགས་ཞིག་ཡོད་ཀྱང༌། དཔའ་བོ་མཁའ་འགྲོ་ལ་གསོལ་
བ་བཏབ་ན་རང་གནས་སུ་འདྲེན་ལོས་ནུས། ཕ་མར་འཆི་ཁར་སྨོན་ལམ་དྲག་པོ་རེས་
མཚམས་སྦྱར་ན་དེས་ཆོག །ད་ནི་ཆགས་ཞེན་མེད་པར་འགྲོ་བར་དགའ་སྙམ། ཞག་
བདུན་གྱི་ཟས་ཆང་དང་སྣང་གསལ་གྱི་ཡོ་བྱད་སོགས་སྟ་གོན་བྱས་པར། ལས་དབང་
ལྟ་བུའི་སྔགས་པ་གསུམ་ཀྱང་སླེབས། ཁོ་རང་རྣམས་ལ་ཁྱེད་རང་རྣམས་སྒོ་དྲུང་དུ་
སྒུག་དང་ང་རང་བར་སྐབས་གཅིག་ཏུ་གནས་འབྲེལ་ཞག་གཅིག་བསྡད་ནས། ཕྱིར་
ལོག་སོགས་ཐབས་དུ་མས་བསྐོར་ཡང་མ་ཉན་པར། རྗེས་སུ་འབྲང་བྱུང་བས་རེ་ཞིག་
ནས་སྣང་གསལ་ལ་བརྟེན་ཏེ། ཞག་གསུམ་གྱི་བར་ཙམ་སོང་བར་དུར་ཁྲོད་ཆེན་པོ་ཤ་
རུལ་དང་། རུས་པའི་གྲམ་ཁྲོད་ཡོད་པ་ཞིག་ཏུ་སླེབས། དེར་ལུས་སྦྱིན་དང་ཚོགས་
འཁོར་ཞིག་བཏང་། ཁོ་རང་རྣམས་ཆང་གིས་མྱོས་སུ་བཅུག་ནས་ང་རང་བྲོས་འགྲོ་
སེམས་ཡང་། ཆང་མི་འཐུང་བར་ང་རང་གི་ལུས་ལ་འཆང་ནས་འདུག་པར་ཅིས་ཀྱང་།
ཐབས་མ་བྱུང༌། དེ་ནས་དར་ཅིག་སོང་བར་ཤ་ཁྲག་རློན་པ་གཅལ་དུ་བཀྲམ་པ་དང་།
ལྕེ་སྤྱང་དང་ཀེང་རུས་རྒྱུག་པ་སོགས་མཐོང་འདུག་པ། ཁོང་རྣམས་སྙིང་འགས་པ་ལྟ་
155



་
་ མདོ་མཁྱེན་བརྩེའི་གསུང་འབུམ།
་ ་་
བུའི་སྒྲགས་སྔངས་ཤར་འདུག་པས། ད་ནི་འདི་དག་རྣམས་འཆི་བ་ལས་འོས་མི་
འདུག་པས། ནང་དུ་འགྲོ་བའི་ཐབས་ནི་བྲལ། སྐྱེ་འདིར་འཇའ་ལུས་འོད་སྐུར་དེངས་
བ་ཞིག་འོང་རྒྱུའི་སྐལ་བ་ནི་མི་འདུག ད་ནི་ཚེ་འདིར་སྐྱིད་སྡུག་གང་བྱུང་ཕྱི་མ་དམྱལ་
བར་ལྷུང་ཡང་བླ་མ་མཁྱེན། སྔར་གྱི་རྨི་ལམ་ལུང་བསྟན་གང་བྱུང་གི་སྟེང་དུ་ཕྱི་ཚུལ་ཐ་
མལ་སྤྱོད་པ། ནང་ཚུལ་བྱ་བྲལ་ཞིག་པོ། གསང་བ་སྔགས་ཀྱི་ཉམས་ལེན་ཁོ་ནས་མི་
ཚེ་འདའ་བ་ཞིག་བྱེད་ཅིང་། བྱ་སྤྱོད་ཀུན་གཟུགས་མེད་ལྷ་འདྲེས་གར་བསྒྱུར་ལས།
རང་ཐག་རང་གིས་གཅོད་པར་མི་བྱེད་ཅིང་། ཨོ་རྒྱན་ཆེན་པོའི་ཕ་ཕོགས་དགོངས་
གཏེར་གྱི་སྐལ་པ་རེ་ཐོབ་ནའང་། དམ་ལྡན་རེ་གཉིས་ཙམ་ལས་ཤིན་ཏུ་གསང་བ་
ལས། ཟོག་ཆོས་དང་ངོམས་ཆོས་སུ་འགྲོ་བ་ཞིག་བྱེད་རེ་ཤི སྒོ་གསུམ་ལྷ་དང་བླ་མར་
དེ་རིང་ནས་ཕུལ་བས། ཟག་བཅས་ཟག་མེད་ཀྱི་དགེ་བས། བླ་མའི་ཐུགས་དགོངས་
རྫོགས་པ་དང་། །ཊཱཀྐི་བཞེད་དོན་མཐར་ཕྱིན་ནས། །མཁའ་ཁྱབ་སེམས་ཅན་ཡོངས་
གྲོལ་ཞིང་། །འཁོར་བ་དོང་ནས་སྤྲུགས་པར་ཤོག །ཅེས་དམ་བཅའ་སྨོན་ལམ་བཏབ་
ཅིང་། དངོས་གྲུབ་ཀྱི་རྫས་ཕྲན་བུ་རེ་བླངས་ནས་ཕྱིར་ལོག སླར་བྲག་ཕུག་སྒོ་དྲུང་དུ་
སླེབ་ཚེ་ཉིན་ཞག་ལྔ་འདས་པའི་ཉི་དྲོས་ཙམ་རེད་འདུག དེ་ནས་གཡའ་མ་བཀྲ་ཤིས་
འཁྱིལ་ཞེས་བའི་རི་ཁྲོད་དུ་རྗེ་བླ་མའི་དངོས་སློབ་པདྨ་རང་གྲོལ་ཟེར་བ་ཞིག་ཡོད་པ་
དེའི་གམ་དུ་ཕྱིན་ཏེ། སྔོན་འགྲོའི་ཁྲིད་བསྡུས་ཞིག་འདུས་པ་ལྔ་བཅུ་ཙམ་ལ་བཤད།
རྗེ་བླ་མའི་ཆོས་འབྲེལ་ཡོད་པའི་རྐྱང་ལུག་མགོན་པོ་རྒྱལ་ཞེས་པའི་དྲུང་དུ་ཕྱིན་ཏེ། ཚེ་
དབང་ཟབ་མོ་ཞིག་དང་ཆོས་འབྲེལ་ཁ་ཤས་ཞུས། སྟག་མོ་རྫོང་ཟེར་བ་སྔགས་པ་ནུས་
156



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ལྡན་མངོན་སྤྱོད་ཀྱི་རྟགས་མཚན་མངོན་དུ་གྱུར་བ་སྡེ་བརྒྱད་ཟིལ་གནོན་ཞེས་པ་ཞིག་
ཡོད་པ་དེའི་དྲུང་ནས་མན་ངག་ཟབ་གནད་ཅན་མང་པོའི་ལུང་དང་ཕྱག་བཞེས་སོགས་
བསླབས། རྗེ་བླ་མའི་དངོས་སློབ་ཆོས་དབྱིངས་སྟོབས་ལྡན་རྡོ་རྗེ་འཕྲད་དུ་བྱུང་བར་
ཆོས་འབྲེལ་ཕྲན་བུ་རེ་བྱས། དེ་ནས་གཡའ་མ་བཀྲ་ཤིས་འཁྱིལ་དུ་རྗེ་བླ་མའི་དངོས་
སློབ་གསུམ་ གྱི་གཙོས་སྔགས་མང་འདུས་ནས་སིདྡྷིའི་བུམ་སྒྲུབ་གནད་སྨིན་ཞིག་
འཛུགས་པར། བྱིན་འབེབས་དང་དངོས་གྲུབ་ལེན་པའི་དུས་བཅས་ལ་ངོ་མཚར་བའི་
རྟགས་མཚན་ཡང་སྣ་ཚོགས་བྱུང་། དེ་ནས་ང་རང་རྒྱུན་དུ་སྡོད་གནས་གླིང་རྒྱ་ཨ་མྱེ་ལྷ་
རི་ཞེས་པའི་ངོས་སུ། བྲག་ཕུག་གསར་བསྐྲུན་ཞིག་ཡོད་པ་དེར། བྱ་བ་དགུ་ཕྲུགས་སུ་
བཏང་ནས་རེ་ཞིག་བསྡད། སྐབས་དེར་སྡེ་བརྒྱད་རྣམས་ཀྱི་བསུ་བ་སླེབས་པ་དང་།
རང་གི་ལྷ་སྲུང་རྣམས་འགྲོ་བར་ཆས་པའི་སྟ་གོན་བྱེད་འདུག་པ་རྨི་ལམ་དུ་མཐོང་།
མཚམས་གྲོལ་ཏེ་སྔགས་མང་གིས་བཀའ་བརྒྱད་སྒྲུབ་པ་གླིང་རྒྱའི་སྔགས་ཁང་དུ་
འཚོགས་ཡོད་པ་དེར་ལན་ཅིག་ཕྱིན་ནས་བསྡད་ཡོད་སྐབས། ཁམས་ནས་རང་གི་སྲིད
མོ་བློ་གསལ་སྒྲོན་མ་དང་། རྗེ་བླ་མའི་ཚ་དབོན་ཀློང་གསལ་གཙོས་དཔོན་གཡོག་
བདུན་ཙམ་འབྱོར་བྱུང་བར། རྗེ་བླ་མ་ཐམས་ཅད་མཁྱེན་པ་ཆེན་པོ་དགོངས་པ་ཆོས་
དབྱིངས་སུ་ཐིམ་ཚུལ་དང་ཞལ་ཆེམས་གསུང་ཤོག་བཅས་འབྱོར་ཞིང་། ང་རང་ཡང་
ཡར་འོང་དགོས་ཀྱི་བསུ་བ་དང་སྟབས་ཅིག སྲིང་མོས་ཀྱང་ང་རང་མ་བསྡད་པའི་ཤུལ་
དུ་རྗེ་བླ་མ་འདས་ཁར་ཐུགས་དགོངས་ཡོངས་སུ་རྫོགས་པར་བྱས་འདུག ཕྱི་ནང་
གསང་གསུམ་གྱི་ཞལ་ཆེམས་བསླབ་སྟོན་སོགས་ལྷག་ལུས་མེད་པར་གནང་འདུག་པ།
157



མདོ་མཁྱེན་བརྩེའི་གསུང་འབུམ།
སྔར་གྱི་རྨི་ལམ་ལུང་བསྟན་བཅས་ཀྱིས་ཡར་ལོག་རྒྱུའི་བློ་ཐག་གཅིག་ཏུ་བཅད། པདྨ་
རང་གྲོལ་གྱི་གཙོས་ཡུལ་དེའི་བན་སྔགས་ཀུན་ལ་ཀློང་སྙིང་། སྨིན་གླིང་དྲག་དམར།
བཀའ་བརྒྱད་ཆོག་སྒྲིགས་མ་བཅས་ཀྱི་དབང་ལུང་བྱས། མི་མ་ཡིན་གྱི་འཁྲུགས་སློང་
འདུག་པ་ཁ་ཤས་ཀྱང་བདེ་བར་བཀོད། སྔགས་པ་རྣམས་ནས་ཀྱང་འབྲལ་མི་ཕོད་
པའི་སྡུག་བསྔལ་དཔག་མེད་བྱེད་འདུག་ཀྱང༌། རང་རང་དང་འཚམས་པའི་ཞལ་
གདམས་ངོ་སྤྲོད་བསླབ་བསྒོ་གང་འཚམས་བགྱིས་ནས་ཡར་ཐེག རྒན་གྱ་གསེར་ཆེན་
ཐང་བར་སྔགས་པ་བརྒྱ་ཕྲག་ཙམ་གྱིས་སྐྱེལ་མ་བྱས། སྨོན་ལམ་རྣམ་པར་དག་པའི་
མཚམས་སྦྱར་བཅས་ཕྱིར་ལོག དེ་ནས་བླ་བྲང་བཀྲ་ཤིས་སྒོ་མང་ནས་གསང་ཁོ་ཚོ།
དངུལ་རྭ་ལྷ་སྡེ་སོགས་བརྒྱུད་དེ་མགོ་ལོག་ཏུ་སླེབས། སྲིང་མོ་རེ་ཞིག་ཕ་ཁྱིམ་དུ་བསྡད་
ནས། ང་རང་ཡར་ཐེག་པས་སྐྱབས་མགོན་ཆོས་ཀྱི་རྒྱལ་པོའི་གདན་ས་ཡར་ཀླུང་པདྨ་
བཀོད་དུ་སླེབ། རྗེ་བླ་མའི་གདུང་རུས་རིང་བསྲེལ་བཅས་བུམ་པར་བཞུགས་འདུག་
པར། ཕྱག་མཆོད་དང་གསོལ་འདེབས་སྨོན་ལམ་སོགས་ཞག་བདུན་གྱི་བར་དུ་གང་
ལྕོག་བྱས་རང་གི་བྱ་སྤྱོད་ཀུན་སྔར་གྱི་རྨི་ལམ་ལུང་བསྟན་ལྟར། བཅུ་གཅིག་ཤེལ་གྱི་
དགོན་པ་ནས་དམ་བཅས་པ་ལྟར་བློ་ཐག་རྦད་ཀྱིས་བཅད། དེར་བཞུགས་ཀྱི་དབོན་
འཇིགས་མེད་བྱང་ཆུབ་གཙོར་གྱུར་བླ་གྲྭ་ཀུན་ནས། རྗེ་བླ་མའི་རྒྱལ་ཚབ་ཏུ་སྡོད་
དགོས་ཀྱི་བཀའ་ནན་དཔགོ་མེད་གནང་འདུག་ཀྱང༌། སྒྲ་བྲག་ཆ་ལྟ་བུར་ལྟ་བ་ལས།
གསུང་དང་དུ་ལེན་པར་སྒོ་གསུམ་གྱི་ནུས་པས་མི་ལྕོག་ཕྱིར་མ་ནུས། དེ་ནས་བཟུང་སྒོ་
གསུམ་འཆོལ་བུར་གྱུར་ཅིང་ཕྱི་ཚུལ་ཐ་མལ་གྱི་སྤྱོད་པ་བག་མེད་ཁོ་ནའི་དབང་དུ་གྱུར་
，158
་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཅིང་། སྣང་བ་འལ་འོལ་བྱ་སྤྱོད་འདི་བྱ་འདི་བྱེད་མེད་པའི་ངང་དུ་འབྱམས་སོང་། ཞག་
ཤས་ནས་སྡེ་དགེའི་ཕྱོགས་སུ་ཐེག ལྷ་ལུང་ཁུག་ཏུ་མཇལ་འཕྲད་ཙམ་བྱུང་། རྗེ་བླ་
མའི་སློབ་གྲལ་འཇིགས་མེད་སྐལ་བཟང་ཡང་དེར་འདུག་པས། ལུས་སྐྱ་ཆས་བྱས་ན་
མི་ལེགས་གཏེར་ཆས་བྱེད་དགོས་ཟེར་འདུག་ཀྱང་། ང་གཏེར་སྟོན་མིན་པས་གཏེར་
ཆས་བྱེད་དུ་མི་རུང་། སྡོམ་པ་ཉམས་པས་སྐྱ་ཆས་རབ་ཏུ་འཐད་སྨྲས། དེ་དུས་མཆོག་
དམན་ཀུན་ནས་རང་གི་བྱ་སྤྱོད་ཐ་མར་ཅི་འགྱུར་ཤེས་དཀའ་ཕྱིར། སྡེ་དགེའི་གཙོ་གྱུར་
བཟང་ངན་ཁ་ཚོན་གཅོད་དཀའ་ཞིང་རྟོག་དཔྱོད་བྱེད་དགོས་དགོངས་ཕྱིར་རེ་ཞིག་རྫ་
སྟོད་སོགས་ཐུགས་གང་བབ་སར་བཞུགས་དང་། རིམ་བཞིན་ཞབས་ཏོག་སྒྲུབ་འོངས་
གསུངས། ཆོས་གོས་གོ་མཚོན་བཅའ་ལག་སོགས་འཕྲལ་དུ་དགོས་རིགས་སྔར་གྱི་
དབུ་བླའི་ཐ་ཚིག་གིས་གྱ་ནོམས་པ་གནང་། རྫོགས་ཆེན་རིན་པོ་ཆེས་གྲུབ་པའི་དབང་
ཕྱུག་ཡིན་པར་མངའ་གསོལ་གཟེངས་བསྟོད་རྒྱ་ཆེར་གནང་། རིམ་བཞིན་རྫ་སྟོད་དུ་
འགྲོ་བའི་ལམ་བར་དུ། དཔོན་སློབ་སྤྲུལ་སྐུ་དང་མཇལ་བ་ད་ལོ་ང་རང་གི་རྨི་ལམ་སྣང་
བ་གང་ལ་བལྟས་ཀྱང་དམ་ཉམས་ཞིག་གི་རྐྱེན་གྱིས་ཚེ་འཕོ་བར་ངེས་པས། ཉིད་
ཁམས་གསུམ་ཟིལ་གནོན་གྲུབ་བའི་དབང་ཕྱུག་ཡིན་ཕྱིར། ངས་ཚེའི་ལྷག་མ་ཉིད་ལ་
འབུལ་གསུངས། རང་ནས་ཞབས་པད་བརྟན་པའི་གསོལ་བ་ནན་ཏན་བཏབ་ཀྱང་།
ཉིད་ཀྱི་ཐུགས་བསྐྱེད་རྨད་དུ་བྱུང་ཡང་གཞན་རྐྱེན་དྲག་པོའི་དབང་གིས་ལོ་འདིར། ང་
རང་ལ་ཐབས་ཅི་ཡང་མི་འདུག་པས། ཅིས་ཀྱང་ཉིད་ཀྱི་སྐུ་གླུད་དུ་འགྲོ། ཉིད་ཀྱང་
ལོ་གསར་རྙིང་མཚམས་འདིར་ཡུལ་འདིར་མ་བཞུགས་ན་དགའ་གསུང་ཞིང་། དར་
.159



་.
མདོ་མཁྱེན་བརྩེའི་གསུང་འབུམ།
g
，
དཀར་པོ་ཉིན་མོ་བདེ་ལེགས་ཞིག་ལ་མདུད་པ་གསུམ་བོར་ནས། ང་རང་སྒེར་བཏགས་
ནས་མ་འོངས་སྐྱེ་བ་ཀུན་ཏུ་འབྲལ་བ་མེད་པའི་སྨོན་ལམ་བཏབ་ཅིང་ཕེབས་སོང་བར་
ཅི་ཡང་ཐབས་མ་བྱུང༌། དེ་ནས་ཕྱག་ཚ་ཡུལ་དགོན་དུ་ཀུན་མཁྱེན་གོང་མའི་དངོས་
སློབ་རྣམས་དང་། རང་གི་སྔར་གྲྭ་འཁོར་ཀུན་དང་འཕྲད་ཅིང་བསམ་པ་རྫོགས་ཙམ་
རེ་བྱས། དེ་ནས་རྫ་སྟོད་དུ་མཚམས་པ་བླ་མ་འཇིགས་མེད་མྱུ་གུའི་དྲུང་དུ་ཕྱིན། ཡུལ་
ཁམས་ཀུན་ནས་སྔར་གྱི་ཀུན་མཁྱེན་གོང་མའི་རྣམ་འཕྲུལ་ཡིན་སྙམ་གྱི་དག་སྣང་
སོགས་ཆེར་བྱེད་འདུག་ཀྱང་འཕྲད་ཅིང་བྱིན་རླབས་རེ་ཙམ་ལས། སྐྱེ་བོ་ཕལ་བ་ཡིན་
ཁུལ་གྱིས་དབང་བསྐུར་ཆོས་བཤད་སོགས་གཏན་ནས་མ་བྱས་པར་ཉིན་མོ་རྩེད་འཇོ་
རྩལ་སྦྱངས་དང་། མཚན་མོ་གསང་ཚུལ་གྱིས་ཁྲེགས་ཆོད་ཐོད་རྒལ་རྩ་རླུང་གསུམ་གྱི་
སྦྱང་པ་ལ་འབད་ཅིང་། སྣང་བ་གདོང་འདེད་ཀྱི་ངང་དུ་གནས། ཉིན་གཅིག་རྫ་རྒྱལ་
འཕེན་ཕྱུགས་ངོས་ལ། རི་དྭགས་བཤོར་ཚུལ་གྱིས་བསྐོར་བར་ཕྱིན་པས། སྒང་ཐོག་
ཞིག་ན། ངོ་མ་ཤེས་པའི་སྐྱེས་བུ་དྲག་རྩལ་ཅན་ཞིག་དང་འཕྲད། སློང་རྐྱེན་གང་ཡང་
མེད་པར་ངེད་རང་གཉིས་ཀྱི་གཅིག་གིས་གཅིག་ལ་ཞེ་སྡང་དྲག་པོ་མེ་ལྟར་འབར་བས།
མཚོན་ཆ་སྣ་ཚོགས་བརྡེག་རེས་དང་། འཐབ་འཛིང་སྣ་ཚོགས་བྱས་ཀྱང་ཕན་ཚུན་
གླགས་མ་རྙེད་པར། རིའི་རྩེར་ཕྱིན་ཏེ་བྲོ་གར་སྣ་ཚོགས་བྱས་ཤིང་། སླར་སྔོན་གྱི་བག་
ཆགས་སྐྱེ་བ་དྲན་པས་ཐུགས་ཡིད་གཅིག་ཏུ་འདྲེས་ཤིང༌། ཞག་གཅིག་བར་ཉམས་
རྟོགས་བསྡུར་ཞིང་སང་སྔ་བར་བརྩེ་གདུང་འབྲལ་མི་ཕོད་པའི་ངང་ནས་སོ་སོར་གྱེས།
དགོས་པ་ནི་ཡུལ་དེའི་ཟོ་དོར་ཡུལ་ཕུད་ཅིང་། གསར་སྐྱེས་རྒྱལ་བསེན་འབྱུང་པོས་



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
བཟུང་འདུག་པ། གནས་དབྱུངས་ནས་ཟོ་དོར་རང་གནས་སུ་བཀོད་པ་དེ་ཡང་གསང་
ཚུལ་ཙམ་ལས་ཁྱབ་གདལ་དུ་མ་སྤེལ། རི་དེའི་རྩེར་ཞབས་རྗེས་མི་འདྲ་བ་གསུམ་ཙམ་
ཡོད་ཀྱང་། སུ་ཞིག་གིས་མཐོང་ཐོས་སུ་མ་གྱུར། སྐྱེས་བུ་དེ་ནི་ར་ཉག་གྲུབ་པའི་དབང་
ཕྱུག་གི་སྲས་ཆུང་སྦས་པའི་གྲུབ་ཐོབ་ཆེན་པོ་ཡིན་པར་གདའ། དེ་ནས་ཁྲི་བབ་ཞེ་
གསུམ་མན་དུ་ལྟར་སྣང་གི་དོན་ཅི་ཡང་མེད་པའི་སྐོར་ཙམ་རེ་ཕྱིན། སྐབས་དེར་རྨི་
ལམ་ན་ཉི་མ་ཤིན་ཏུ་གསལ་བ་ཞིག་ཤར་དྲོས་ཙམ་དུ་སླེབས་འདུག་པ། གློ་བུར་གྱི་
འོད་ནག་པོ་ཞིག་གིས་རྐྱེན་བྱས་ཏེ་ནམ་མཁའི་དབྱིངས་སུ་ཐིམ་སོང་བར་རྨིས། དེའི་
ཉིན་དཔོན་སློབ་སྤྲུལ་པའི་སྐུ་མཆོག་རིན་པོ་ཆེ་དགོངས་པ་ཆོས་ཀྱི་དབྱིངས་སུ་ཐིམ་
པར་གདའ། དེ་ནས་ང་རང་ཡང་ཡུལ་དེར་སྡོད་རྒྱུའི་བློ་ལོག་སྟེ། སྒར་གཞི་ཕྲན་བུ་
ཡོད་པ་རྣམས་གཏོར་ནས། གར་འགྲོ་གཏད་སོ་བྲལ་བར་རྨ་སྟོད་ཕྱོགས་སུ་འོང་།
དངོས་མེད་རྣམས་ཀྱི་བརྡས་བསྐུལ་ལྟར། མགོ་ལོག་ཕྱོགས་སུ་འོང་བར་ཆས་ཀྱང་རེ་
ཞིག་ལ་ལུང་ཀུན་ཉུལ་ཞིང་རྔོན་པའི་བརྟུལ་ཞུགས་འཆང་། བསད་པ་གསོ་ནུས་པ་
གང་ཟག་བདག་ལྟ་བུར་རེ་བ་ཟད་ཀྱང་། རེ་ཟུང་ཙམ་རང་མལ་དུ་ལྡོག་ནས་སྐྱོན་བྲལ་
དུ་སོང་བ་ནི་བླ་མའི་ཐུགས་རྗེ་དང་ཡེ་ཤེས་མཁའ་འགྲོའི་བྱིན་རླབས་ཁོ་ནར་བལྟས།
དེ་ནས་གླིང་གི་ལས་ཟོག་གི་གཏེར་ཁ་ཆ་ཤས་འདུག་ཀྱང་གྲོགས་ངན་གྱི་རྐྱེན་དང་
མཐུན་རྐྱེན་བྲལ་བས་བཏང་སྙོམས་སུ་བཞག ལོ་གསར་རྙིང་མཚམས་དེར་མགོ་ལོག་
ཏུ་སླེབ་ནས། རྡོ་རྫོང་དུ་བྲག་ཕུག་གསར་པ་ཞིག་བསྐྲུན་ཞིང་། ངེད་ཅག་མིང་སྲིང་
གཙོས་འདུས་པ་ཁ་ཤས་ཀྱིས་མཁའ་འགྲོའི་གསང་ལུང་ལྟར་སྒྲུབ་པ་དང་རྟེན་འབྲེལ་
161



མདོ་མཁྱེན་བརྩེའི་གསུང་འབུམ། ་་་
གྱི་སྣ་ཁ་སྒྲིག་པར་སེམས་ཀྱང་། སྨོན་ལམ་ལོག་པའི་དམར་རྒྱན་ཁྲོམ་སྐྱིད་དབང་
བཙན་ཞིང་རང་ཡང་ཉམས་རྟོགས་ཀྱི་རྩལ་འགྲིབ་པས་རྟེན་འབྲེལ་དང་བྱ་སྤྱོད་ཀུན་
ལོག་པོར་གྱུར། འདུས་པ་ཆ་ཤས་ལ་སྔོན་འགྲོའི་ཁྲིད་བསྡུས་ཙམ་བྱས། བར་སྐབས་
མཁའ་འགྲོ་འཁྲེན་པའི་རྒྱུས་ལུས་སེམས་བྲལ་ལ་ཁད་པའི་རྟགས་མཚན་འགའ་རེ་
ཡང་བྱུང་ཡང་སྲིང་མོའི་སྨོན་ལམ་དྲག་པོའི་མཐུ་དང་། ཁམས་ཀྱི་ཙཱ་རི་ཊའི་དཔའ་བོ་
ཊཀྐི་ནུས་པས་བཟློག་སོང་། གཡུ་རྩེའི་མཚོ་འགྲམ་དུ་ལན་གཅིག་སོང་བས་སྒོ་གསུམ་
གྱི་གྲིབ་བསལ་ཞིང་སར་རྡོ་རྫོང་པདྨ་རྒྱལ་པོའི་སྒྲུབ་པ་ས་བཅད་མ་སྟོང་ཙམ་བྱས།
དེར་ལན་གཅིག་སྲིང་མོ་ལ་གསང་ཚུལ་གྱིས་སྔགས་ཀྱི་སྲུང་མ་བབས་ཏེ། ད་ཡུལ་
འདིར་མ་སྡོད་པར་དམ་ཉམས་རྣམས་དང་སོ་སོར་ཕྱེས་ལ། གནས་ཆེན་ཐུགས་རྗེ་
ཆེན་པོར་སོང་ཤིག་གསུངས་འདུག་པ་ལྟར་ཆས། སྲིང་མོ་ནི་ཕ་རྒན་གྱིས་འོང་དུ་མ་
སྟེར། ང་རང་དཔོན་གཡོག་ཆ་ཤས་སོང་ཡང་ལས་དབང་དྲག་པོས་རིགས་ངན་ཞིག་
ཀྱང་རྗེས་སུ་འབྲངས། དེ་ནས་ཐུགས་རྗེ་ཆེན་པོར་སླེབ་ཤིང་། གྲོགས་མཆེད་དཔལ་
དགེ་ཡང་སླེབ་འདུག རྟེན་ལས་གསོ་སྦྱོང་བླང་ཞིང་བསྙུང་བར་གནས་པའི་ཆོ་ག་
གནད་སྨིན་ཞིག་བསྒྲུབ་པར། ཟས་རྐྱེན་ཕྲན་བུ་ལས། ་རྐྱེན་བསླང་སྟེ་ཞག་ཤས་བར་
ན་ཚ་ཤིན་ཏུ་ལྕི་བ་བྱུང་བ་ནི་ཉམས་གྲིབ་དག་པའི་རྟགས་སུ་འདུག དེར་སྡུག་བསྔལ་
རང་གྲོལ་ལ་བརྟེན་པའི་སྒྲུབ་པ་ཞག་བཅུ་གསུམ་གྱི་བར་དུ་བྱས། སྐུ་རྟེན་བཞད་པ་
དང་བདུད་རྩི་ཁོལ་བ་ཙམ་ལས། སྔར་དང་འདྲ་བའི་རྟགས་མཚན་ཆེར་མ་བྱུང་ཞིང་།
ཨོ་རྒྱན་ཆེན་པོ་ལ་གསོལ་བ་དྲག་ཏུ་བཏབ་པས། ཉིན་གཅིག་དཔལ་དགེ་ལ་ཊཀྐི་ཤ་
162.



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཟ་ཁ་མོ་ཆེ་ཐོག་ཕེབ་ཏུ་བྱུང་ཞིང་། དང་པོ་ནི་མཁའ་འགྲོའི་བརྡ་སྐད་ལས་མི་སྨྲ་འདུག་
ཀྱང་། བྱིན་འབེབས་གཉེར་གཏད་དྲག་པོ་བྱས་པས་རིམ་བཞིན་མི་སྐད་དུ་བརྡ་ཁྲོལ་
ཞིང་། སྔར་བྱས་ལ་སྐྱོ་སུན་དབྱུང་བ་དང་། སླར་གཏད་མེད་ཀྱི་ངང་དུ་བྱ་སྤྱོད་ཤིན་ཏུ་
མ་གཟབ་ན། རེ་ཞིག་འདུན་མ་རླུང་ཁྱེར་ངང་དུ་མི་ཚེ་འཛད་པར་ངེས། དེ་ཚེ་དབྱིངས་
ཀྱི་མཁའ་འགྲོ་འཁྲེན་པའི་རྒྱུར་གྱུར་ན། ཚེ་ཆོས་བར་ཆད་དྲག་པོའི་དབང་དུ་འགྱུར་ཏ་
རེ་ དེ་བས་ལུག་ལོ་གསར་ཚེས་ནས་བཟུང་། ཏཱ་རེ་ལྷ་མོའི་སྤྲུལ་པ་ལྕམ་ཆེན་མོ་
གཙོས་དམ་ལྡན་ཀུན་བསྡུས་ཤིང་། ལོ་ཤས་བར་རྟེན་འབྲེལ་བཟང་པོའི་སྣ་ཁ་ཁོ་ན་
བསྒྲིག་དགོས་གསུངས་ལྟར། སྲིང་མོ་ཡང་བསུ་བར་བཏང་། ངེད་རང་རྣམས་ཀྱང་
ཐུགས་རྗེ་ཆེན་པོར་ཕྱག་སྐོར་རྫོགས་འཕྲལ་འབྲོང་རྫོང་བརྒྱུད་ཚ་ཁ་བཀྲ་ཤིས་ཐང་
ཟེར་བར་སླེབས། མ་དང་སྲིང་མོ་སོགས་ཀྱང་འབྱོར། ང་རང་ཞག་བརྒྱ་ཕྲག་གི་བར་
ཡུལ་བཞི་པདྨ་སེང་གེའི་གཙོས་ཉེ་སྐོར་གྱི་འདུས་པ་བརྒྱ་ཕྲག་ཙམ་ལ། སྔོན་འགྲོ་རྩ་
རླུང་གི་ཁྲིད་བྱས། སྐབས་རྣམས་སུ་སྣང་བ་གང་ཤར་བྱིས་པའི་རྩེད་འཇོ་ལྟར་རྟེན་
འབྲེལ་སྣ་ཚོགས་དཔའ་བོ་མཁའ་འགྲོ་དགྱེས་པའི་ཐབས་ལ་འབད། དེར་སྐབས་
ཤིག་བླ་མ་དཔལ་དགེས་སྣ་དྲངས། སྲིང་མོ་མཆོག་གི་གཙོ་གྱུར་དམ་ལྡན་བདུན་ཙམ་
ལ༑ ་ཡེ་ཤེས་མཁའ་འགྲོ་དངོས་སུ་བྱིན་ཕེབ་ཅིང་རྟེན་འབྲེལ་གྱི་སྒོ་འཕར་ཕྱེས།
དབེན་པ་ཞིག་ཏུ་ཚོགས་ཀྱི་འཁོར་ལོ་རྒྱ་ཆེན་པོ་ཞིག་བསྐོར་བ་ལ། སྲིང་མོ་ཆེན་མོ་ལ་
ཊཱཀྐི་ས་འཛིན་ཆེན་མོ་བརྫུས་ཤིང་དཀྱིལ་འཁོར་གྱི་བྱ་བ་ཀུན་བསྒྲུབས། གཞན་མི་ཕོ་
མོ་ལྔ་ལ་མཁའ་འགྲོ་སྡེ་ལྔ་བབ་ཅིང་བརྡ་སྣ་ཚོགས་སྟོན། དཔལ་དགེ་ལ་སེང་ཧ་མུ་ཁ་
163



མདོ་མཁྱེན་བརྩེའི་གསུང་འབུམ།
བབ་ནས་ས་མཚམས་འཛིན། པདྨ་སེང་གེ་ལ་རྒྱ་གྲྭ་བ་བརྫུས་ནས་བགེགས་འདུལ།
རིགས་ ངན་ གཉིས་ བདུད་མོ་ རང་གཟུགས་ངོམ་ཞིང་དཀྱིལ་ འཁོར་ གྱི་ ཕྱིར་ བྲོས།
གཞན་འདུས་པ་རྣམས་ཀྱང་ཆོས་ཉིད་ཉམས་ཀྱི་སྣང་བ་རབ་ཏུ་འུར་ཞིང་། རྡོ་རྗེའི་གླུ་
གར་བསྒྱུར་བ་དང༌། སཾ་སྐྲྀ་ཏའི་སྐད་སྨྲ་བ་སོགས་བྱེད་ཅིང་ཉིན་ཞག་ཕྲུག་ཅིག་ཏུ་
གཏད་མེད་རྒྱ་ཡན་གྱི་ངང་དུ་ལུས། དཀྱིལ་འཁོར་ལ་འཇའ་འོད་འཁྱིལ་བ་དང༌།
ཚོགས་རྫས་ཀྱི་རོ་ནུས་ཕུན་སུམ་ཚོགས་པ། དྲི་བཟང་གི་ངད་པ་འཐུལ་པ་སོགས་ཐུན་
མོང་གི་རྟགས་མཚན་སོགས་ནི་དཔག་ཏུ་མེད། སྐབས་དེར་གསང་བ་རྨད་དུ་བྱུང་བའི་
རྟེན་འབྲེལ་ཕུན་སུམ་ཚོགས་པར་གྱུར། སྲིང་མོ་ཆེན་མོ་ལ་ཡང་ཊཀྐི་པད་མ་འབུམ་སྡེ་
བརྫུས་ཤིང་། བར་སྣང་ལ་སྐྱིལ་ཀྲུང་གིས་བཞུགས་པ་དང་། ཕཊསྒྲ་དྲག་པོའི་རྐྱེན་
གྱིས་གནས་སྤར་ཞིང་བེམ་པོར་གྱུར་པ་དང༌། སླར་ཡང་རྣམ་ཤེས་བཀུག་ནས་བེམ་
པོར་འཛུད་པ་སོགས་ངོ་མཚར་བའི་རྫུ་འཕྲུལ་དཔག་ཏུ་མེད་པ་མཛད་ཅིང་། ཞག་
བདུན་ཕྲག་གི་བར་དུ་འཚོ་བའི་ཟས་ལ་ལོངས་སུ་མི་སྤྱོད་ཅིང་། གཉིད་སྤངས་ནས་
ཉིན་མཚན་ཀུན་ཏུ་ཉམས་མགུར་དང་། མཁའ་འགྲོའི་བརྡ་སྐད་སྣ་ཚོགས་སྒྲོགས་ནས་
མཁའ་འགྲོ་འདུ་བའི་ཐབས་ལ་འབད་པར་གདའ། དེ་ནས་ཞག་བདུན་གྱི་རྟེན་འབྲེལ་
ཆེན་མོ་མཐའ་ལེགས་པར་རྫོགས། རང་ལའང་གྲུབ་པའི་དབང་ཕྱུག་གི་མིང་གི་ཅོད་
པན་ཌཀྐི་རྣམས་ཀྱིས་གནང་། འོན་ཀྱང་གཏེར་གྱི་ལོ་རྒྱུས་སྤྱིར་གྱི་ཁ་བཞིན་བསྡམས་
ནས། སླར་ཡང་གསང་རྒྱ་དམ་པར་བྱས། ཁྲིད་མཐར་ཆགས་སུ་རྫོགས་འཕྲལ་ཀློང་
སྙིང་གི་ལུང་དང་དབང་ཁ་ཤས་ཙམ་རེ་བྱས། དེ་འཕྲལ་འཛིར་ཀ་དང་མགོ་ལོག་ཏུ་
164



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ་ ཀ༽ ་་
སྐོར་ཙམ་ཕྱིན་ཏེ། སླར་ཡུལ་བཞི་གཙང་ཁོག་རྣམས་སུ་དད་ལྡན་ཀུན་ལ་ཆོས་ཀྱི་
འབྲེལ་བ་ཐོབ་ཙམ་རེ་བྱས། གོན་ཙ། ས་མགོ། ར་ཧོབ། སེང་གེའི་དགོན་བཅས་
པའི་བླ་མ་རྣམས་ལའང་མཇལ་འཕྲད་དང་ཆོས་འབྲེལ་ཉམས་རྟོགས་བསྡུར་ཙམ་རེ་
བྱས། གཙང་སྟོད་སྨད་ནས་བརྒྱུད་གཡི་ཁོག་ཏུ་སླེབས། དེའི་ཚེ་བར་མཚམས་ཀུན་ཏུ་
གསང་ཚུལ་གྱིས་མཁའ་འགྲོ་དགྱེས་སྐོང་གི་དམ་ལྡན་རྣམས་ཀྱིས་རྟེན་འབྲེལ་གྱི་སྣ་
ཁ་བསྒྲིགས་ཤིང་། དཀར་ཕྱོགས་སྐྱོང་ཞིང་ནགས་ཕྱོགས་དམ་འོག་འཛུད་པ་དང་།
བགེགས་འདུལ་སྣ་ཚོགས་སྒྲུབ་པ་སོགས་རང་ཉིད་ནུས་པ་དབེན་ཡང་ཊཀྐི་བཀའ་
ལུང་གང་བྱུང་ཐོགས་མེད་དུ་བསྒྲུབས། གཡི་ཁོག་ནས་ལམ་བར་ཀུན་ཏུ་མཆོག་དམན་
ཐམས་ཅད་ལ་འབྲེལ་ཐོགས་ཙམ་རེ་བྱས་ཤིང་། རྟ་ཤར་གནས་ནང་སིང་ཚངས་བླ་མ་
བསྟན་རྒྱས་གཙོས་འདུས་པ་བརྒྱ་ལྷག་ཙམ་ལ་ཀློང་སྙིང་དབང་ལུང་གིས་འདོད་དོན་
བསྐང་ཞིང་། ཁྲོ་སྐྱབས་ནང་སོ་རྒྱལ་ས་བཅས་ལ་བྱ་མ་རྟའི་གདོང་ནས་ཡོན་མཆོད་ཀྱི་
རྟེན་འབྲེལ་མགོ་ལེགས་པར་ཚུགས། མདོ་མུར་རྣམས་ལ་ཆོས་འབྲེལ་རེ་བྱས་ནས་རྒ་
ཟི་ཁོ་རར་བརྒྱུད་ཐུགས་རྗེ་ཆེན་པོར་ཚོགས་འཁོར་ཞིག་བཏང་སྟེ། དགུན་དེར་འབྲོང་
རྫོང་སར་ཝཱ་ཧའི་རི་ཁྲོད་དུ་གནས། ་མཚོ་རྒྱལ་སྤྲུལ་པའི་མེ་ཏོག་འཛིན་པའི་མྱུ་གུ་
གསར་སྐྱེས་ཞིག་བལྟམས། ལོག་སྨོན་ཅན་གྱི་བདུད་ཕྲུག་ཞིག་སྐྱེས་པའང་། རེ་ཞིག་
གཞན་རྐྱེན་རང་ཐོག་ཏུ་ལེན་དགོས་པའང་བྱུང༌། དེ་ནས་སྐྱབས་རྗེའི་དབོན་འཇིགས་
བྱང་སྡེ་དགེའི་ཆེད་གཏད་ཀྱིས་ང་རང་འབོད་པར་བཏང་བ་ཡང་སླེབས། ངེད་ཅག་
འཁོར་བཅས་ཀུན་སར་ཝཱ་ཧ་ནས་ཐེག་ཅིང་། ཡུལ་བཞིར་སླེབ་དུས། ཕ་རྒན་ཡང་
སོ་
165



་ མདོ་མཁྱེན་བརྩེའི་གསུང་འབུམ།
ཐུགས་རྗེ་ཆེན་པོ་མཇལ་འདོད་ཀྱིས་བྱུང་བར། ཕྱག་མཇལ་གྲུབ་ནས་ཡར་འཁོར་
འཕྲལ། ལམ་དུ་ཞུགས་ཤིང་འཛིར་ཀ་ན་མདའ་ནས་ཕ་མ་སྲིང་མོ་རྣམས་མགོ་ལོག་ཏུ་
སོང་ཞིང་། ང་རང་སྡེ་དགེའི་ཕྱོགས་སུ་ཐེག་ཅིང་སོ་སོར་གྱེས། སྐྱབས་རྗེའི་གདན་
སར་སྐུ་གདུང་ཕྱག་མཇལ་ཙམ་བྱས་ནས་རིམ་བཞིན་སྡེ་དགེར་སླེབས། དེ་ནས་བཟུང་
དབུ་བླར་སྡོད་དགོས་ཀྱི་བཀའ་ནན་ཆེར་བྱུང་ཡང་། སྔར་ནས་རྟེན་འབྲེལ་ལོག་པོར་
གྱུར་པས་སྡོད་རྒྱུའི་རེ་བ་བྲལ་ཡང་། རེ་ཞིག་ཐབས་མཁས་ཀྱིས་བདག་འདྲ་སྐྱེ་བོ་
ཕལ་པའི་སྤྱོད་པར་གྱུར་ཕྱིར། དབུ་བླའི་ཞབས་ཏོག་གི་རེ་བ་གཏན་ནས་བྲལ། འོན
ཀྱང་ཕྲན་བུ་ཆུང་ནས་སྐུ་དྲིན་གྱིས་བསྐྱངས་ཕྱིར། མདུན་ཧོར་ཙམ་གྱི་ཞབས་ཏོག་ཅིས་
ཀྱང་སྒྲུབ་དགོས་མི་ཞུ་ཀ་མེད་ལགས་ཚུལ་ཞུས་པས། ཀཿཐོག་ཞིང་སྐྱོང་མཆོག་དང་
རྫོགས་ཆེན་རིན་པོ་ཆེ་རྣམ་གཉིས་དེ་གའི་ལྕང་རའི་བུམ་སྒྲུབ་ཕེབས་ཡོད་པས་རྣམ་
གཉིས་ནས་ཀྱང་ཁོང་ནི་ར་ཉག་གྲུབ་པའི་དབང་ཕྱུག་ཆེན་པོ་ལྟར་བཟང་ངན་བླང་དོར་
ལས་འདས་པ། ཧེ་རུ་ཀའི་བརྟུལ་ཞུགས་ཁོ་ན་རེད་ཕྱིར་བདག་པོའི་དབུ་མཆོད་གནས་
ནི་མི་མཛད་པར་གདའ། མདུན་ཧོར་སོགས་གསུང་བ་མི་འོས་མི་རུང་བའི་ལས་ཡིན་
པ་རེ་ཞིག་བཏང་སྙོམས་སུ་འཇོག་པར་ཞུས་སོང་བ་བཅས་ཀྱིས། རྫ་སྟོད་ཕྱོགས་སུ་
སྡེ་དགེའི་ཡུལ་ཁམས་སྣང་བ་གང་བདེར་གང་བབ་ཀྱི་སྤྱོད་པ་བསྐྱང་ནས་སྡོད་དགོས་
པའི་བཀའ་གནང་བྱུང་། ཡུལ་གདོན་ཁ་ཤས་བཏུལ་བའི་དུས་ལ་བབ་པར་སྣང་ཡང་།
དགོས་པའི་ལ་ཉེ་མི་འགྲིག་པས་བཏང་སྙོམས་སུ་ལུས། དེ་ནས་ལྷུན་གྲུབ་སྒང་དུ་
སྐྱབས་རྗེའི་དངོས་སློབ་གཟིམ་དཔོན་ངག་དབང་རྒྱ་མཚོ་རང་ལ་ཡང་དད་འདུན་ཤིན་
166



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀཱ༽
ཏུ་ཆེ་བར་ཡོད་པས། ཁོང་གི་གམ་དུ་རེ་ཞིག་བསྡད་ནས་བསམ་པ་རྫོགས་པར་བྱས།
ཡུན་རིང་སྡོད་རྒྱུ་ཡུལ་ཁམས་ཀྱི་རྟེན་འབྲེལ་དབང་གིས་རེ་བ་ཟད། དེར་རྫོགས་ཆེན་
དགོན་དུ་རིན་པོ་ཆེ་དང་གླིང་རྗེ་དྲུང་བཅས་མཇལ་འཕྲད་ཞུས། ཐུགས་དགོངས་ཕྲན་ ་
བུ་རྣམས་རྫོགས་པར་བྱས། ཤྲཱི་སེང་ཧར་ཞག་ཤས་བསྡད་ནས། དངོས་མེད་འགྲོ་བ་
ཁ་ཤས་ཀྱི་དོན་བསྒྲུབས། འབྱུང་འགྱུར་གྱི་རྟེན་འབྲེལ་བཟང་པོ་འཕྲོ་ཅན་དུ་བཞག་
ནས་ཡར་ཐེག ཞེ་ཆེན་དུ་ཀུན་མཁྱེན་གོང་མའི་དངོས་སློབ་འཇིགས་མེད་བློ་གསལ་
དང་། གསང་སྔགས་གཉིས་ཀྱི་གམ་དུ་ཕྱིན་ཏེ། སྒྲུབ་པ་བསྲེགས་མནན་འཕང་པའི་
ལས་ སོགས་ གོང་ མའི་ ཞལ་ རྒྱུན་མན་ངག་ གབ་ པ་ སོགས་ ལྷག་ ལུས་མེད་པར་
བསླབས། ཁོ་རང་གཉིས་ལའང་དབང་དང་བཀའ་གཏད་སྨོན་ལམ་རྣམ་པར་དག་
པའི་མཚམས་སྦྱར་དང་བཅས་ཏེ། སྤྲུལ་སྐུ་རྣམ་གཉིས་ལ་མཇལ་འཕྲད་ཙམ་རེ་བྱུང་།
ཕྱག་ཚ་ནས་བཟུང་ཀུན་མཁྱེན་གོང་མ། སྐྱབས་རྗེ་ཐམས་ཅད་མཁྱེན་པ་བཅས་ཀྱི་
དངོས་སློབ་རྣམས་གཙོས་དད་ལྡན་ཀུན་ལ་ཆོས་འབྲེལ་རེ་ཐེབས་པར་བྱས་ཤིང༌།
སློབ་རྒན་རྣམས་ལའང་སྨོན་ལམ་རྣམ་པར་དག་པའི་མཚམས་སྦྱར་ངོ་སྤྲོད་དང་བྱིན་
འཇུག་ཐེབས་པར་བྱས་ནས། འཇིགས་མེད་རྒྱལ་བའི་མྱུ་གུའི་གམ་དུ་སླེབས། ཁོང་གི་
ཚེ་འཕྲང་བར་ཆད་སོགས་བསལ། རྫོགས་པ་ཆེན་པོ་སྙན་བརྒྱུད་ཡི་གེ་མེད་པའི་སྐོར་
ཁ་ཤས་ཀྱི་ངོ་སྤྲོད་ཐེབས་པར་བྱས། ཕྱི་མཚན་མ་རྫས་ཀྱི་དཀྱིལ་འཁོར་ལ་བརྟེན་པའི་
དབང་བཞི་རྫོགས་པར་བསྐུར་ཞིང་། རང་རིག་བླ་མར་རྟོགས་པའི་ངོ་སྤྲོད། དེ་ནས་རྫ་
ཉིན་སྟོད་སྨད་དུ་དད་སྦྱིན་འཐོར་བུ་ཙམ་གྱི་རེ་བ་བསྐང་ཞིང་། ཕུག་ཁང་བླ་མ་རྣམས་
དངོས་མ་ལའང་སྨོན་ལམ་རྣམ་ང་རྒྱལ་བའི་མྱུ་གུའི་གམ་མེད་པའི་སྐོར་
167



མདོ་མཁྱེན་བརྩེའི་གསུང་འབུམ།
དང་མཇལ་འཕྲད་རེ་བྱས་ཤིང་ཉམས་རྟོགས་བསྡུར། དེར་ཀཿཐོག་པ་སྐྱབས་མགོན་
དགེ་སྤྲུལ་མ་ཧཱ་པཎྜི་ཏ་རྫ་ཡོ་དར་ཐང་དུ་སྒར་བཏབ་ནས་བཞུགས་འདུག་པར་སྐུ་
དྲུང་དུ་ཕྱིན་ཚེ། དང་པོ་ཁྱོད་ཀྱིས་སྐྱ་ཆས་བྱས་པའི་དགོས་པ་ཅི་ཡོད། ལྷ་དང་བླ་མའི་
ལུང་བསྟན་ཅི་བྱུང་། རྩ་བའི་བླ་མའི་གནང་བ་ཐོབ་བམ་སོགས་སྣང་བ་ཟིལ་གྱིས་ནོན་
པའི་བཀའ་མང་པོ་གནང་། རང་ངོས་ནས་ཟོལ་ཟོག་དང་གཡོ་སྒྱུ་མེད་པའི་ཡར་ཞུ་
བྱས་པར། སླར་ཐུགས་བརྩེ་བ་ཆེན་པོས་རྗེས་སུ་བཟུང་། ཚེ་དབང་རིགས་མི་འདྲ་བ་
གསུམ་གནང་། ཕྱི་ནང་གསང་བའི་བསླབ་བྱ་མང་དུ་མཛད་ཅིང་། བྱིན་རླབས་གཏད་
རྒྱའི་སྨོན་ལམ་དང་བཅས་པའི་བཀའ་དྲིན་ཐོབ། དེ་ནས་སྲུང་མའི་ཕྲིན་ལས་ལྟ་བུས།
སྡེ་དགེས་སྟོང་སྐོར་ཟིལ་གནོན་དུ་འགྲོ་དགོས་གསུངས་པ་ལྟར་ལམ་དུ་ཞུགས། དེང་
གི་གསེར་ཁ་དྲུག་མདོར་ཞག་གཅིག་ཉལ་བའི་ཐོ་རངས་ཁར། བུད་མེད་དཀར་མོ་དར་
དཀར་གྱི་ན་བཟའ་ལྷབ་ལྷུབ་གསོལ་ཞིང་། རིན་པོ་ཆེའི་རྒྱན་ཆ་དུ་མས་སྤྲས་པ་ཞིག་
གིས་ཕྱག་ཌ་དྲིལ་སིལ་སིལ་མཛད་ཅིང་། ཊཀྐི་ང་ནི་སྐུ་གསུམ་ཞིང་གི་གཙོ། །རྔ་ཡབ་
དཔལ་རི་སྤྲུལ་པའི་ཞིང་ནས་འོང༌། །འགྲོ་དང་འོང་བའི་རྣམ་རྟོག་ཡོད་མིན་ཏེ། །
བསམ་པ་ཙམ་གྱིས་རྫུ་འཕྲུལ་ཤུགས་ཀྱིས་སླེབས། །རིག་འཛིན་རྗེ་བོ་པདྨ་ཀ་ར་
ཡིས། །མཐའ་འཁོབ་བོད་ཀྱི་གདུལ་བྱའི་དོན་སླད་དུ། །ཆུ་སྣོད་ངོས་ལ་ཟླ་གཟུགས་
ཤར་བ་བཞིན། །སྤྲུལ་པ་ཁྱོད་ནི་སྨོན་ལམ་མཐུ་ལྡན་ཡང་། །ལོག་སྨོན་བདུད་ཀྱི་དབང་
དུ་ཅུང་ཟད་ཤོར། །ནམ་མཁའི་སྙིང་པོའི་བྱིན་རླབས་རྩལ་ཤུགས་དང་། །རྨ་ཐོག་རིན་
ཆེན་ལྷག་བསམ་རྣམ་དག་མཐུས། །ཤེལ་སྒོང་འདམ་གྱི་དྲི་མ་བཀྲུས་པ་བཞིན། །
168 --



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཉམས་གྲིབ་བྱང་ཞིང་བདུད་ལས་རྒྱལ་བའི་དུས། །སྔར་གྱི་རྟེན་འབྲེལ་བཟང་པོའི་
འཕྲོ་མཐུད་ཅིང་། །དུས་ལ་བབ་པའི་སྤྱོད་པ་སྐྱོང་བར་འཐད། །ད་དུང་བདུད་ཀྱི་
འཇུག་སྒོ་གྲངས་མང་བས། །ཧེ་རུ་ཀ་ལ་གསོལ་བ་དྲག་ཏུ་ཐོབ། །སྔགས་ཀྱི་སྲུང་མར་
གསོལ་མཆོད་རྒྱུན་མར་བཅས། །སློབ་བུ་རྗེས་འཛིན་སྨིན་གྲོལ་སྒོ་འཕར་འབྱེད། །
བསྡུ་དངོས་བཞི་ཡིས་འགྲོ་དོན་སྤྱོད་པ་ཡི། །ད་དུང་དུས་ལ་མ་བབས་ཡས་སུ་བོར། །
ཤིང་ཁམས་བྱ་སྤྲེལ་ལོ་ཡི་བར་མཚམས་འདིར། །ཁྱོད་ཀྱི་ཚེ་འཕྲང་བདུན་གྱི་ཆེ་ཤོས་
ཏེ་༔ བྱང་ཕྱོགས་ཙཱ་རི་ཊ་ཡི་ཟོ་དོར་དང་། །ཏཱ་རེའི་སྨོན་ལམ་ལས་གཞན་ལྡོག་ཐབས་
བྲལ། །པདྨས་བྱིན་བརླབས་པདྨ་འབུམ་རྫོང་དུ། །ང་དང་ང་ཡི་སྤྲུལ་པ་ཚེ་བཅུད་
སོགས། །མཁའ་ལྡིང་ལོ་ལ་གྲིབ་ཀྱི་འདུ་བ་འཁྲུགས། །ནོར་སྐྱོང་ལོ་ལ་སྤྱོད་པ་ཁྲ་བོར་
ངོམ། །ངུར་མོར་པདྨའི་གནས་སུ་སྒྲུབ་པ་གྱིས། །སླར་ཡང་མཁའ་འགྲོའི་ལུང་བྱང་
རིམ་གྱིས་སྟོན། །བདེ་སྡུག་སྣང་བ་མིག་མང་འགྱེད་དང་མཚུངས། །སྐྱོ་སུན་མ་མཛད་
གཏད་མེད་རྒྱ་ཡན་ཐོང་། །ཅི་ཞིག་རྟ་བདུན་ཆུ་འཛིན་རུམ་འཐོན་བཞིན། །སྔོན་གྱི་
སྨོན་ལམ་དུས་སུ་སྨིན་པར་ངེས། །ཞེས་གསུངས། ནམ་མཁའ་ནས་འཇའ་འོད་སྣ་
ཚོགས་འཁྲིགས་པའི་དབུས་ནས། དཔའ་བོ་ཌཱཀྐི་དཔག་ཏུ་མེད་པ་ཞིག་འདུག་པ།
ཊཱཀྐི་དེས་སྣ་དྲངས་ཏེ་བྱང་ཕྱོགས་སུ་གཤེགས་སོང་། ཕྱི་ནངས་པར་ནས་སྟོང་སྐོར་
ཕྱོགས་སུ་འགྲོ་རྒྱུའི་བློ་ལོག་སྟེ། སྐྱབས་རྗེའི་གདན་སར་ཕྱིན་ཏེ་ཞག་ཤས་ཙམ་བསྡད།
གྲོགས་ཀྱང་གཞན་དབང་དུ་སོང་འདུག་པས་ཕྱི་མའི་སྒྲིབ་པར་མི་འགྱུར་བའི་སྨོན་
ལམ་རྣམ་པར་དག་པས་མཚམས་སྦྱར་ནས་ཐེག་ཅིང་། མགོ་ལོག་ཏུ་སླེབས། རྡོར་
169



|
མདོ་མཁྱེན་བརྩེའི་གསུང་འབུམོ། །
རྫོང་དུ་བསྙེན་སྒྲུབ་ཕྲན་བུ་དང་། སྲིང་མོ་ཆེན་མོར་ཡེ་ཤེས་ཌཱཀྐི་རྣམས་མངོན་སུམ་དུ་
བརྫུས་ནས། རྟེན་འབྲེལ་གྱི་ཐབས་དུ་མས་ལུང་བསྟན་ཞིང་བསྒོ་བ་མཛད་ནས། ཉེ་
བར་གནས་པ་རྣམས་ཀྱིས་ཉིན་མཚན་གཡེལ་བ་མེད་པར་སྙིང་སྟོབས་དྲག་པོ་བསྐྱེད་
ཅིང་། ལོ་དེའི་ཚེའི་ཀེག་ཆེན་བཟློག དེ་ནས་ཌཱཀྐི་ལུང་བསྟན་ལྟར་བྱ་ལོ་ཟླ་བ་དང་
པོར། རྨ་ཡུལ་པདྨ་རི་མཐོར་ངེད་ཅག་མིང་སྲིང་གྲྭ་འཁོར་བཞི་ཙམ་བཅས་སོང་། གླིང་།
ལྷ་རྣམས་ཀྱིས་བསུ་བ་དང་ངོ་མཚར་བའི་ལྟས་བཟང་སྣ་ཚོགས་ཀྱང་བྱུང་། པདྨ་རྒྱལ་
པོའི་ཕྲིན་ལས་ཀྱི་སྤྲུལ་པ་གེ་སར་སྐྱེས་མཆོག་ནོར་བུ་དགྲ་འདུལ་གྱི་སྒྲུབ་གནས།
སེང་ལུས་སྒོམ་ཁང་ཁྲ་མོ་ཞེས་པའང་རྙེད། དེར་ཞག་བདུན་ཙམ་བསྡད། མ་གཅིག་
གྲུབ་པའི་རྒྱལ་མོ་མངོན་སུམ་མིག་གི་སྤྱོད་ཡུལ་དུ་གྱུར་ནས་ཚེའི་དབང་བསྐུར་ནས།
སྲིང་མོར་རྒོད་ལྕམ་དཀར་མོ་ཕེབ་ཅིང་ཚེ་བཅུད་གསོལ། གླིང་གི་བླ་ཟོག་དང་ཕ་ཆོས་
སོགས་ཀྱི་གཏེར་རྣམས་བསྟན་ཀྱང་། ས་གཏེར་ནི་སླར་ཡང་འཛམ་གླིང་ས་བཅུད་དུ་
གཏེར་བདག་རྣམས་ལ་གཉེར་ཁ་དམ་པར་བྱས། ཟོ་དོར་དགྲ་བླ་ཀུན་ལ་མངའ་
གསོལ་དབུགས་དབྱུང་གཟེངས་བསྟོད་སོགས་བྱས་ཤིང་། རྟེན་འབྲེལ་འཕྲོ་ཅན་གྱིས་
ཕྱིར་ལོག དེར་རྫ་ཆུ་ཁ་ནས་གྲྭ་པ་སྒར་གཞི་སོགས་ཀྱང་སླེབས། རེ་ཞིག་ན་ངེད་ཅག་
མིང་སྲིང་གཙོས་སྒར་གཞི་ཀུན་ཐེག་ཅིང་། འཛིར་ཀ་ནས་བརྒྱད་ཡུལ་བཞིར་སླེབས་
དེར་བླ་མ་པདྨ་སེང་གེའི་རེ་འདོད་བསྐང་ཕྱིར་རེ་ཞིག་འོམ་འགོར་བསྡད། ཀློང་སྙིང་
དབང་ལུང་ཙམ་བྱས། ཉམས་པ་ཅན་ཁ་ཤས་བྱུང་བ་དང་སྨོན་ལམ་ལོག་པའི་རིགས་
ངན་མོ་དག་གི་རྐྱེན་གྱིས་མྱུ་གུ་སད་ཀྱིས་ཁྱེར། རྟེན་འབྲེལ་རེ་ཞིག་ལོག་པོར་གྱུར།



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
དེར་ཕུན་ཚོགས་རྫོང་ནས་བསུ་བ་སླེབས་ལྟར་ཐེག་ཅིང་། ཐུགས་རྗེ་ཆེན་པོ་ཕྱག་
མཇལ་ཙམ་བྱས་ནས་འབྲོང་རྫོང་སར་ཝཱ་ཧར་སླེབས་ཚེ། སོ་སོར་གྱེས་ནས་སྲིང་མོ་
མགོ་ལོག་ཏུ་བྱོན། ང་རང་ཕུན་ཚོགས་རྫོང་དུ་སོང་། རྒྱལ་པོ་ཚེ་དབང་ལྷུན་གྲུབ་དང་།
མ་ཡུམ། ཀཿཐོག་དགེ་སྤྲུལ་རིན་པོ་ཆེའི་ལྕམ་སྲིང་བསོད་ནམས་སྒྲོལ་མ་སྲས་བཅས་
ལ་མཇལ་འཕྲད་བྱུང་། རྒྱལ་པོའི་ཐུགས་རྒྱུད་བཟང་ཞིང་སྐུ་ཡོན་རྒྱས་པ་དང་། ཆོས་
ལ་ཐུགས་འདུན་གཏད་ཅིང་། འཁོར་བ་མི་རྟག་སྒྱུ་མའི་རང་མཚང་གཟིགས་པ་ཞིག་
ཡོད་པ། རེ་ཞིག་བར་གསང་ཚུལ་གྱིས་ཀློང་སྙིང་གི་ཐུན་མོང་དང་ཐུན་མོང་མ་ཡིན་
པའི་གདམས་པ་ཁྲིད་ལུང་རྣམས་ཕུལ་དགོས་བྱུང་། སྤྱི་ཁྱབ་ཀྱི་སྐུ་རིམ་ཁ་ཤས་
བསྒྲུབས། སྐབས་ཤིག་མགོ་ལོག་ཏུ་སྐོར་ཙམ་ཕྱིན། སྲིང་མོ་ཡང་འབྲོང་རྫོང་དུ་སྐོར་
ཙམ་བྱོན་ནས་ཡར་ཐེག ང་རང་སོ་མང་དུ་ལན་གཅིག་ཕྱིན། ཨ་བ་ཏོ་ཏ་རོ་སྟག་
སྐྱབས་དང༌། ནག་ཉོ་བླ་མི་བཟོད་པ་སོགས་དོན་གཉེར་འགའ་ལ་ཀློང་སྙིང་དབང་
ལུང་བྱས། རྒྱལ་པོ་ལ་ཡང་མཇལ་འཕྲད་ཆོས་འབྲེལ་ཙམ་གྱི་ཐོག་ཕྱིར་ལྡོག ཕག་ལོ་
གསར་ཚེས་སུ་རྒྱལ་པོ་ཚེ་དབང་ལྷུན་གྲུབ་ཀྱང༌། གཞན་སྦྱོར་གདུག་པའི་དབང་གིས་
ཞི་བར་གཤེགས་པ་སྦྱངས་ཆོག་དང་གདུང་ལས་སོགས་བགྱིས་ཤིང་། ཤར་ཕྱོགས་
མངོན་པར་དགའ་བར་དབུགས་དབྱུང་། གནས་ཆེན་ཀ་ཀེའུ་སེང་གེ་ཡོངས་རྫོང་དུ་ཁྲོ་
སྐྱབས་ནང་སོ་ནམ་མཁའ་ལྷུན་གྲུབ་ཀྱིས་འོང་དགོས་བཀའ་ཕེབས་ལྟར་སྐོར་ཙམ་
ཕྱིན། ཨོ་རྒྱན་རང་བྱུང་དང་གནས་ལ་མཇལ་ཕྱག་བསྐོར་གསུམ་ནང་སོ་རིན་པོ་ཆེ་
མཇལ་འཕྲད་ཆོས་འབྲེལ་སོགས་ཕུལ་ཞིང་། དགྱེས་པ་ཆེན་པོས་ཐུགས་ཡིད་གཅིག་
171



.
.
མདོ་མཁྱེན་བརྩེའི་གསུང་འབུམ།
ཏུ་འདྲེས། མ་འོངས་པའི་རྟེན་འབྲེལ་འཕྲོ་ཅན་གྱི་མངོན་རྟོགས་ཤར། དེ་ནས་ཕྱིར་
ལོག་ཅིང་འབྲོང་རྫོང་ནས་ཐེག་ཅིང་། མགོ་ལོག་རྡོར་རྫོང་དུ་སླེབས། རྨ་སྟོད་དུ་ཨ་
སྐྱོང་གོང་མ་དཔོན་སྡེ་ཀུན་ལ་ཆོས་འབྲེལ་ཙམ་བྱས་ནས། ངེད་ཅག་མིང་སྲིང་གཙོས་
སྟོན་འཁོར་ཀུན། སྔོན་གྱི་ལུང་བྱང་ལྟར་པདྨ་རི་མཐོར་ལོ་ངོ་གསུམ་ཙམ་བསྡད། མི་མ་
ཡིན་ཟོ་དོར་དངོས་མེད་ཀྱི་རྟེན་འབྲེལ་ཀུན་དབྱིངས་ཀྱི་རྗེ་མོ་རྣམས་དང་ཊཱཀྐི་རྟེན་
འབྲེལ་ལ་བརྟེན་ནས་ལེགས་ལམ་དུ་གྱུར། མི་ཡུལ་གྱི་ལེགས་ཚོགས་ཀུན་ཡུལ་དུས་
གྲོགས་དང་གནས་སྐབས་ཀྱིས་རྐྱེན་བྱས་སྣ་ཚོགས་སུ་གྱུར། གླང་ལོར་རྗེ་བླ་མའི་ལུང་
བསྟན་ལྟར་སྤྲུལ་པའི་རིགས་ཀྱི་མྱུ་གུ་གསར་པ་འཁྲུངས། སྟག་ལོར་ཡང་རིགས་ཤིག་
བྱུང་། དེ་ནས་གཞན་རྐྱེན་འཐོར་རླུང་དྲག་པོས་བསྐྱོད་དེ་སྲིང་མོ་མགོ་ལོག་རང་སར་
གནས། ང་རང་ཀུན་རྒྱལ་རོང་ཕྱོགས་སུ་འོང་ཞིང་ཁྲོ་སྐྱབས་ནས་བརྒྱུད་དགེ་བཤེས་
རྒྱལ་སར་འབོད་པ་ལྟར་སླེབས་ཤིང་། གསར་སྐྱེས་ཀྱི་འབྱུང་པོ་འགའ་བཏུལ། རེ་
ཞིག་སྨོན་པའི་བརྟུལ་ཞུགས་སུ་གནས། ཡོས་ལོར་ཀ་ཀེའུ་སྐོར་ཙམ་སླེབས་ཤིང་།
ནང་སོའི་བཞེད་དོན་ཕྲན་བུ་བསྐང་། སྔོན་སྨོན་ལམ་ཀྱིས་འབྲེལ་བའི་ལྷ་སྲས་རིན་པོ་
ཆེ་ཡང་ཞལ་མཇལ་འཕྲད་ཙམ་བྱུང་། སླར་དགེ་བཤེས་སུ་རེ་ཞིག་གནས་ཤིང་ལོ་
མཇུག་ལྕགས་ལ་དང་ཡུ་ཐང་ནས་སོགས་འབོད་པ་བྱུང་ལྟར་ཐེག རིམ་བཞིན་ལྷ་སྒང་
དུ་སླེབས་ཚེ་བཞག་བྲ་གངས་དཀར་བཅས་ཀྱིས་བསུ་བ་བྱུང་ཞིང་ངོ་མཚར་ལྟས་
བཟང་སྣ་ཚོགས་མཐོང་། དར་མདོར་མཁན་ཆེན་རྣམ་གཉིས། ས་དབང་སྲས་ལྷན་
རྒྱས་ཐམས་ཅད་ལ། མཇལ་འཕྲད་དང་ཆོས་འབྲེལ་སོགས་ཕུལ། སྲིང་མོ་ཆེན་མོ་ཡང་
172



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
དེ་གར་ཕེབས། རྟེན་འབྲེལ་དུས་འཛོམས་བྱུང་། དེ་ནས་རེ་ཞིག་དགོངས་པ་ཞུས་
ཤིང་ཡུ་ཐང་དུ་སོང་། དེར་ཡུ་ཐང་རྒྱལ་པོ་ཁོ་རང་ཡང་ཀུན་མཁྱེན་གོང་མ་དང་བླ་སློབ་
ཀྱི་ལས་འབྲེལ་ཡོད་པའི་སྐྱེ་བ་ཞིག་ཡིན་པ་དང་། རྗེ་བླ་མའི་བྱིན་རླབས་ཀྱི་ནིར་མ་ཀ་
ཞིག་དང་། ས་སྐྱ་པའི་བུ་སློབ་ཆ་ཤས་རི་ཁུད་སྤྲུལ་པའི་སྐུ་སྐུ་ངོ་ལྷན་རྒྱས་ལ་མཇལ་
འཕྲད་གྱུར། ལོ་གསར་གྱི་དགའ་སྟོན་སོགས་རྫོགས་ནས། སྐུ་ངོ་རྣམས་ཀྱི་གཙོས་
རྒྱལ་པོ་ཁོ་རང་གི་ལྷག་བསམ་རྣམ་དག་གིས་སྙིང་ཐིག་ཆོས་སྐོར་གསར་བཙུགས་ཀྱི་
བླ་གྲྭ་བཅས་ལ། ཀློང་སྙིང་གི་དབང་ལུང་སྔོན་འགྲོའི་ཁྲིད་བཅས་རྫོགས་པར་བྱས།
འབྲུག་ལོ་ཟླ་བ་དང་པོའི་ཚེས་ཉེར་ལྔའི་ཐོ་རངས་ཀྱི་ཆར། མདུན་གྱི་ནམ་མཁར་
འཇའ་འོད་ཀྱི་ཀློང་ནས། མ་གཅིག་ལབ་ཀྱི་སྒྲོན་མ་ལ་འཁོར་མཁའ་འགྲོ་ལྔས་བསྐོར་
བ༑ རྣལ་འབྱོར་ཕོ་མོ་སྐར་ཚོགས་ཤར་བ་ལྟ་བུ། བྲོ་གར་ཤིག་ཤིག་ཧཱུྃ་ཕཊཀྱི་སྒྲས་
འབྲུག་སྟོང་ལྡིར་བ་ལྟར་ཡོད་པ་ཞིག་དང་མཇལ། དེར་རང་ཡང་སྔར་ནས་མ་གཅིག་
ལ་དད་གུས་ཆེ་བའི་བག་ཆགས་དང་བཅས་ཕྱག་འཚལ་ཞིང་། མཚོ་རྒྱལ་སྤྲུལ་པ་མ་
ཅིག་སྤྲུལ་པའི་སྐུ། །བདག་རྒྱུད་གཟུང་འཛིན་རང་སར་གྲོལ་བ་དང་། །རྣམ་པར་རྟོག་
པ་བདུད་བཞི་དབྱིངས་སུ་གཅོད། །སྟོང་ཉིད་ཉམས་ཀྱི་ཤུན་པ་ཀུན་བྲལ་ནས། །ཡུམ་
ཆེན་ཁྱེད་ཀྱི་བྱིན་རླབས་འཇུག་པ་དང་། །ཐུགས་རྒྱུད་དགོངས་པ་རྟོགས་པར་བྱིན་
གྱིས་རློབས། །ཞེས་གསོལ་ཞིང་རྟོག་པ་ལ་སྙན་བརྒྱུད་ཆེན་མོའི་དོན་ཁྲིད་ཞིག་ཀྱང་ཞུ་
དགོས་བསམ་མ་ཐག་འཁོར་རྣམས་གཅིག་ལ་གཅིག་བསྡུས་ཀྱིས། དཔའ་བོ་ཀུན་
དམ་པ་རྒྱ་གར་ལ་ཐིམ། དཔའ་མོ་ཀུན་ཌཱཀྐི་ལྔ་ལ་བསྡུས་ཤིང་། མ་ཅིག་གི་ཞལ་ནས།
173



མདོ་མཁྱེན་བརྩེའི་གསུང་འབུམ།
»
ཀྱེ་མ་སྐལ་ལྡན་སྐྱེས་བུ་མ་ཡེངས་ལེགས་པར་གསོན། །རྫོགས་སངས་རྒྱས་ཀྱི་བཀའ་
འཁོར་བར་པ་ནི། །ཤེས་རབ་ཕ་རོལ་ཕྱིན་མའི་དགོངས་པའི་བཅུད། །སྤྲོས་བྲལ་དབུ་
མ་སྟོང་ཉིད་ནམ་མཁའ་ཆེ། །སེམས་ཉིད་ཕྱག་རྒྱ་ཆེན་པོའི་ལམ་བགྲོད་ནས། །རྫོགས་
པ་ཆེན་པོའི་འབྲས་བུ་རྟོགས་བྱེད་པ། །ཁོ་མོའི་ཁྱད་ནོར་ཟབ་མོ་བདུད་གཅོད་ཆོས། །
ཚད་མེད་བཞི་དང་ཕར་ཕྱིན་དྲུག་གི་ལམ། །སྟོང་ཉིད་སྙིང་རྗེ་དབྱེར་མེད་གཞིར་བཞག་
ཅིང༌། །འགྱེད་ཆེན་བཞི་ཡིས་བསྐལ་མང་ཚོགས་ཆེན་འདུམ། །ན་ཚ་ལམ་སློང་རྐྱེན་
ངན་གྲོགས་ཤར་ཞིང་། འཁོར་བ་མ་སྤང་མྱང་འདས་སྒྲུབ་ཏུ་མེད། །བདུད་བཞི་
དབྱིངས་སུ་བཅོམ་ཞིང་ཕྱིན་དྲུག་ལྡན། །འཁོར་བ་ལས་འདས་རང་སེམས་སངས་
རྒྱས་རྟོགས། །འདི་དོན་ཟུང་འཇུག་མདོ་ལུགས་གཉིས་མེད་གསུམ། །ཊཱཀྐི་གཙོ་མོ་ལྷ་
ལྕམ་མན་དཱ་རའི། །སྤྲུལ་བསྒྱུར་སྲས་མོ་རྡོ་རྗེ་སྒྲོན་མ་ལ། །སྤྱི་དྲིལ་སྔགས་ལུང་
གདམས་པ་ཡོངས་སུ་གཏད། །རེ་ཞིག་གདམས་པའི་བྱིན་རླབས་མ་ཉམས་ཕྱིར། །མོ་
རང་ཉམས་བླང་འདའ་ཀ་མ་ཡི་དུས། །བདེ་ཆེན་དཀར་མོའི་ཐུགས་ཀྱི་ཀློང་དུ་སྦས།
ཁྱོད་ནི་མཁའ་འགྲོའི་གསང་མཛོད་བདག་པོ་སྟེ། །ནམ་ཞིག་འགྲོ་དོན་དུས་ལ་བབ་
པའི་ཚེ། །གདུལ་བྱའི་མོས་བློ་སྐལ་བར་འཚམས་པ་ཡིས། །རྒྱ་མཚོར་ཐོད་སྣོད་འགྱེད་
བཞིན་སྤེལ་མཁས་མཛོད། །ལ་འདུལ་སྐྱེ་བའི་མཐའ་རྫོགས་སྐབས་འདི་རུ། །ང་ཡི་
ཐུགས་བརྒྱུད་དགོངས་པའི་བྱིན་རླབས་འཕོ། །གཟུགས་ཅན་གཟུགས་མེད་འགྲོ་དོན་
མཐར་ཕྱིན་ནས། །ཚེ་མཐར་འཁྱོལ་ཞིང་འཁོར་བར་ལྡོག་མེད་མཛོད། །ཁྱོད་ནི་སྤྲོས་
བྲལ་ནམ་མཁའ་ལྟ་བུ་ལ། །སྤྲོས་བཅས་གདམས་པ་སྐར་ཚོགས་ཤར་བ་བཞིན། །
f
--
174



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
གདུལ་བྱའི་བསོད་ནམས་ལས་སྐལ་དག་ལ་རག །འདི་ནས་བཟུང་སྟེ་བདུད་ཀྱི་
གཡུལ་ལས་རྒྱལ། །ཕྱོགས་མེད་གདུལ་བྱའི་རེ་བ་ཡོངས་བསྐང་ཞིང་། །ཐབས་མཁས་
གསང་བའི་ཚུལ་དུ་དགོངས་པའི་གཏེར། །གཉེར་འཛིན་ཌཱཀྐི་ལུང་བཞིན་སྤྱོད་མཁས་
མཛོད། །ཅེས་གསུང་ཞིང་གླེགས་བམ་ཞིག་སྤྱི་བོར་བཞག་ཅིང་བཀའ་གཏད་གནང་།
རང་གི་བསམ་པ་ལ་དབང་ཁྲིད་ཞིག་ནོད་ན་བསམ་མ་ཐག་བདུད་རྩི་ཐོད་པ་གང་ང་
རང་མིང་སྲིང་གཉིས་ཀྱིས་འཐུང་བའི་ཉམས་དང་། ཤེལ་གྱི་མེ་ལོང་ཆུང་ངུ་འཇའ་རིས་
ཕུང་ངེ་བ་ཞིག་གནང་སྟེ། ང་ཡི་སྙན་བརྒྱུད་ཞལ་གདམས་ཆེན་མོ་ཁྲིད་ཡིག་སངས་
རྒྱས་ལག་བཅང་། མན་ངག་བདུད་རྩི་བུམ་བཟང་བཅས། དཔེ་ཙམ་མཐོང་བས་ཁྱོད་
ཀྱི་བློ་ལ་གསལ་བར་འོང་། ད་དབང་ཁྲིད་ལུང་དང་གདམས་ངག་ཀུན་གཅིག་ཆར་དུ་
རྫོགས་པ་ཡིན་པས་ཐེ་ཚོམ་མ་བྱེད་གསུངས། ཤེལ་དེ་སྲིང་མོའི་ལག་ཏུ་བཞག་སྟེ་འདི་
ཚག་དམ་པར་གྱིས་སྨྲས་པས། འདི་གར་བཟུང་ན་དམ་ཉམས་རྣམས་ཀྱིས་མཐོང་ཚེ་
སྐྱོན་འཇུག་པས་ཚག་བྱས་ན་ལེགས་ཟེར་ཞིང་ཁར་བཅུག་ནས་མིད་སོང་། དེར་དམ་
པ་རྒྱ་གར་གྱི་ཕྱག་ཌ་རུ་ཁྲོལ་ཁྲོལ། ཞབས་གར་སྟབས་ལིང་ལིང་མཛད་ཅིང་། ཞི་
བྱེད་དང་གཅོད་ཡུལ་དབྱེར་མེད་ཅིང་། །རྟེན་འབྲེལ་སྣ་ཚོགས་ཐབས་ལ་མཁས། །
འགྲོ་དྲུག་སེམས་ཀྱི་ཆོ་འཕྲུལ་ཏེ། །ཉོན་དྲུག་རྩལ་གྱི་འཁྲུལ་སྣང་ཡིན། །དབྱིངས་ཆོས་
སྐུའི་རང་རྩལ་རྫོགས་པའི་ཚེ། །བསྐྱེད་རྫོགས་ཀྱི་འཛིན་པ་ཞིག་སྟེ་ཐལ། །བདེ་ཆེན་
ཉམས་ཀྱི་སྣང་བ་ལ། །གཏད་མེད་ཆེན་པོ་ལ་བཟླ་ཚེ། །ཁྱུང་གི་སྒོང་རྒྱ་གྲོལ་བ་
བཞིན། །དབྱིངས་ཆོས་སྐུའི་མཁའ་ལ་བཙན་ས་ཟིན། །སླར་དགོས་པའི་དུས་སུ་བརྡ་
175



མདོ་མཁྱེན་བརྩེའི་གསུང་འབུམ།
ཆོས་སྟོན། །དོན་གོ་བར་གྱིས་ཤིག་མཆེད་ལྕམ་ཟུང་། །ཞེས་གསུང་ཞིང་ཐམས་ཅད་
འཇའ་ཚོན་ཡལ་བ་ལྟར་སོང་མ་ཐག་གཉིད་སད་ཅིང་། གནས་ཁང་ཀུན་དྲི་བཟང་གི་
ངད་པས་ཁྱབ། འཇའ་འོད་འཁྲིགས་ཤིང་ཀེང་རུས་ཚོན་གང་བ་བཞི་ཕྱོགས་ཀུན་ཏུ་
རྒྱུག་པར་མཐོང་། དེའི་ནུབ་སྲིང་མོ་ལའང་མཐོང་སྣང་དཔག་ཏུ་མེད་པར་བྱུང་བར་
གདའ། འདི་ནས་བཟུང་རེ་ཞིག་སྨོན་ལམ་ལོག་པའི་གཡུལ་ལས་རྒྱལ་ཞིང་། རྣལ་
འབྱོར་དབང་ཕྱུག་གི་སྤྱོད་པའི་མགོ་བརྩམ་པའོ། །དེ་ནས་རྒྱལ་པོ་དང་སྤྲུལ་པའི་སྐུ་
གཉིས་ལ་དབུགས་དབྱུང་གཟེངས་བསྟོད་རྒྱ་ཆེར་བྱས་ནས་ཡར་ཐེག་ཅིང་དར་མདོར་
སླེབས། སྐུ་ངོ་ལྷན་རྒྱས་ལ་ཀློང་སྙིང་གི་དབང་ལུང་ཁྲིད་བཅས་གནད་སྨིན་ཕུལ།
མཁན་ཆེན་རིན་པོ་ཆེའི་དྲུང་ནས་བྱང་གཏེར་གྱི་ཀ་དག་དང་། ཟང་ཐལ་གཙོས་དབང་
ལུང་བརྒྱུད་པ་དཀོན་པ་མང་རབ་ཞུས། མཁན་པོ་ཆུང་བ་ཉིད་དང་ལྷ་ལྡན་ནས་གྲོགས་
མཆེད་ཐུགས་ཡིད་གཅིག་འདྲེས་སུ་གྱུར་པ་དང་། མཁན་ཆེན་རིན་པོ་ཆེ་དེ་ཉིད་སྐྱབས་
མགོན་ཐམས་ཅད་མཁྱེན་པའི་ཐུགས་ཀྱི་གཏད་ཡུལ་འགྲན་ཟླ་བྲལ་ཞིང་། ས་དབང་
ལྷ་སྲས་རིན་པོ་ཆེ་ཡབ་སྲས་གླིང་གི་དུས་ཀྱི་སྨོན་ལམ་འབྲེལ་པའི་སྟོབས་ཀྱིས། ཡོན་
མཆོད་ཀུན་ལན་གཅིག་ལེགས་པའི་རྟེན་འབྲེལ་ཕུན་སུམ་ཚོགས་པའི་དུས་དེར་དགའ་
སྟོན་ཚོགས་འཁོར་ལ་སོགས་ཀྱི་གཏང་རག་ཕུལ་ནས། ལན་གཅིག་དགོངས་ཞུས་
ཀྱིས་ཡར་ཐེག་ཅིང་། རིམ་བཞིན་ལྷ་སྒང་དུ་སླེབས། དེ་གའི་ཇོ་བོ་རྒྱ་ཟ་ཀོང་ཇོས་
བཞེངས་པས་བྱིན་རླབས་ཤིན་ཏུ་ཆེ་ཕྱིར་ཕྱག་མཆོད་བསྐོར་བ་རེ་ཞིག་བྱས། ཉིན་
གཅིག་ཡུལ་ཀུན་འཇའ་འོད་ཀྱིས་ཁྱབ་འདུག་པར། སྲིང་མོ་ཁོ་རང་གཅིག་པུ་བསྐོར་
་་176
176



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། – ཀ༽
བ་ཕྱིན་པས། མི་རྒན་རྒྱ་བོ་ལག་ན་འཁར་བ་ཐོགས་པ་ཞིག་གིས་མཆོད་རྟེན་བརྒྱ་
རྩའི་དབུས་སུ་ཁྲིད་དེ། ཁྱེད་རང་རྒྱ་བཟའ་ཀོང་ཇོར་སྐྱེས་དུས། རྒྱ་བོད་གཉིས་ཀྱི་
མཚམས་འདིར་བློན་པོ་མགར་ཡུན་རིང་སྒུག་དགོས་ཤར་བས་ཇོ་བོ་ཡིད་བཞིན་ནོར་
བུའི་སྐུ་ཚད་ཇོ་བོ་འདི་བཞེངས་ཚུལ་དང་། དེ་དུས་ཨ་ཙ་ར་དྲང་སྲོང་ཞིག་བྱུང་སྟེ།
འབར་མ་སྤྱང་གདོང་མས་དེ་སེ་དང་། འཛམ་བུ་གླིང་གི་ས་བཅུད་རྣམས་བསྡུས་ཏེ་སྐུ་
བཞེངས་པ་དང་། དྲང་སྲོང་མཆོད་རྟེན་ཡང་ཁྱད་པར་འཕགས་པའི་ལོ་རྒྱུས། སྒང་
དྲག་སྤྱི་དང་ཁྱད་པར་མི་ཉག་སའི་རྟེན་མཆོག་ཁྱད་པར་ཅན་ཡིན་པས་མ་ཉམས་པར་
གསོས་ན་ཕན་ཡོན་འབྱུང་ལུགས། སྲོང་བཙན་སྒམ་པོ་འཕགས་མཆོག་ཕྱག་ན་པདྨ་
དངོས་ཡིན་པ་དང་། རྗེ་བཙུན་ཐམས་ཅད་མཁྱེན་པ་བློན་པོ་མགར་གྱི་སྐྱེ་བ་བཞེས་
ཚུལ། ཇོ་བོ་ལྷ་ཁང་དང་མཆོད་རྟེན་རྫོགས་ཚེ། སྟོན་པ་རྣམ་གསུམ་ནམ་མཁར་བྱོན་
ནས་རབ་ཏུ་གནས་ཤིང་། ལྷའི་མེ་ཏོག་གི་ཆར་འབབ་པ་སོགས་ངོ་མཚར་བའི་ལྟས་
དཔག་ཏུ་མེད་པ་བྱུང་ཞིང་། ནམ་མཁའི་ལྷ་རྣམས་ཀྱང་དགའ་བའི་རྣམ་འགྱུར་གྱིས་གླུ་
གར་རོལ་མོའི་མཆོད་པའི་བྱེ་བྲག་བསམ་གྱིས་མི་ཁྱབ་པ་ཕུལ་བས། ཇོ་བོའི་མཛོད་སྤུ་
ནས་འོད་ཟེར་འཕྲོས་ཤིང་ལྷ་རྣམས་ལ་ཕོག དེའི་འོད་ཀྱིས་ཡུལ་ཀུན་ཁྱབ། དྲང་སྲོང་
དང་རྒྱ་བཟའ་འཁོར་རྣམས་ཀྱང་རང་རང་གི་སྐལ་བ་དང་འཚམས་པའི་བྱིན་རླབས་
ཐོབ། དེར་ལྷ་རྣམས་དགྱེས་པས་ལྷ་དགའ་ཇོ་བོ་ཞེས་དྲང་སྲོང་གིས་མཚན་གསོལ་བ་
དང༌། དུས་ཕྱིའི་ཕལ་སྐད་ཀྱིས་མིང་ཟུར་ཆགས་པས་ལྷ་སྒང་ཞེས་མིང་དུ་གྲགས་པའི་
ལོ་རྒྱུས་དང༌། སྐྱེ་སྲིད་ཀྱི་ལུང་བསྟན་རྣམས་ཀྱང་གསུང་ཞིང་། སླར་བེར་རྒ་སྙིང་ཁར་
177



མདོ་མཁྱེན་བརྩེའི་གསུང་འབུམ།
གཙུག་ནས་ཧཱུྃ་གི་སྒྲ་དྲག་པོ་བསྒྲགས་པས་དར་ཅིག་དྲན་མེད་དུ་བརྒྱལ། དེར་མོ་རང་
ཡང་ཆོས་ཉིད་ཉམས་ཀྱི་སྣང་བ་ཅུང་ཟད་འུར་བའི་ངང་དབང་རྫོགས་པར་ཐོབ། ང་ནི་
པདྨ་ཐོད་ཕྲེང་རྩལ། །སྤྲུལ་པས་བོད་དུ་འགྲོ་དོན་སྤྱོད། །སྤྲུལ་གཞི་སྐུ་གསུམ་ཞིང་
ཁམས་ཉུལ། །གཅིག་ནི་སྲིན་ཡུལ་ཆོས་འཁོར་བསྐོར། །སྐྱེ་ཀུན་རྗེས་སུ་བཟུང་བའི་
ཕྱིར། །ད་ལྟ་ཁྱོད་ཀྱི་དོན་དུ་འོང་། །བར་ཆད་བསལ་ཞིང་དངོས་གྲུབ་སྦྱིན། །རྣམ་རྟོག་
ལོག་ལྟ་ཐེ་ཚོམ་བདུད། །དབང་དུ་མ་གཏོང་དག་སྣང་སྦྱངས། །སྟངས་དཔྱལ་འགྲོ་
དོན་མཐར་ཕྱིན་ཚེ། །སྐུ་གསུམ་ཞིང་དུ་མངོན་འཚང་རྒྱ། །ང་འགྲོ་བདེ་ཆེན་བརྩེགས་
པ་རུ། །མཁའ་འགྲོའི་ཚོགས་ཀྱི་རྗེ་བོར་གཤེགས། །ཞེས་གསུངས་ཤིང་། འོད་ཀྱི་ཕུང་
པོར་གྱུར་ནས་ཡལ་སོང་འདུག སྐབས་དེར་ཡུལ་ཀུན་སྨུག་རླངས་ཀྱིས་ཁྱབ་ཅིང་། དྲི་
བཟང་པོ་འཐུལ་བ་དང་། འཇའ་སྤྲིན་འཁྲིགས་པ་སོགས་བྱུང་། ཁོང་ཡང་དྲན་པ་རྙེད་
དེ་ཚུར་བསྐོར་ལམ་དུ་འོང་བར། དྲང་སྲོང་མཆོད་རྟེན་གྱི་དྲུང་དུ་ང་རང་དང་འཕྲད་། །
དེ་བར་གྲྭ་འཁོར་རྣམས་ཀྱིས་ཀུན་ནས་ཀུན་ཏུ་བཙལ་ཡང་མ་རྙེད། དེའི་ནུབ་རྨི་ལམ་
ན་བུད་མེད་རྒན་མོ་ཞིག་གིས། །གསང་སྔགས་གསང་ཐུབ་དངོས་གྲུབ་མྱུར། །གསང་
མ་ཐུབ་ན་དམ་ཚིག་ཉམས། །དངོས་གྲུབ་ཡལ་ཞིང་བར་ཆད་འབྱུང་། །དེ་བས་སྤྱིར་གྱི་
ཁ་བཞིན་བསྡམ། །ཞེས་གསུང་བྱུང་ཟེར། ང་རང་མ་གཏོགས་སུ་ལའང་མ་སྨྲས་པ་
གཉིས་ཀ་ནས་གསང་རྒྱས་བཏབ་བོ། །དེ་ནས་ཡར་ཐེག་གསེར་ཕྱེ་ཐང་དུ་ང་རང་སྣང་
བ་གཏད་མེད་ཀྱིས་གཅིག་པུར་ཕྱིན་པར། མི་དཀར་རྟ་དཀར་ཅན་ཞིག་གིས། །ཧས་
པོ་རི་ཡི་རྩེ་མོ་ནས། །མ་ཧཱ་གུ་རུའི་བཀའ་ལུང་དང་། །སྐྱེས་མཆོག་ནོར་བུ་དགྲ་འདུལ་
178



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
གྱི་༑ ༑ཐུགས་བསྐྱེད་དུས་སུ་བབ་པ་ན། །ང་ཡི་གནས་སུ་གསང་སྔགས་ཀྱི། །བསྟན་པ་
སྤེལ་བའི་རྟེན་འབྲེལ་ཡོད། །དུས་ལ་བབ་ཚེ་བསུ་བར་སླེབས། །བར་ཆད་དབང་དུ་
མི་གཏོང་ཞུ། །ཞེས་ཟེར་ཞིང་མི་སྣང་བར་གྱུར་སོང་། །དེ་ནས་ཡར་འོང་ཞིང་རྟའུ་རྒྱལ་
ཁག་ཡན་མན་མི་སྡེ་སོགས་ཀྱི་འཁོན་པ་ཅུང་ཟད་བསྡུམ། དགེ་བཤེས་རྒྱལ་སར་
སླེབས། སྲིང་མོ་མགོ་ལོག་ཏུ་ཐེག ང་རང་ནས་སྐབས་སུ་བབ་པའི་གཞན་དོན་ཅུང་
ཟད་རེ་བྱས། དགུན་དེར་སྲིང་མོ་མར་འཁོར་འཕྲལ། སྐྱིད་ལུང་དགོན་པ་གསར་བ་
སྐྲུན་དུ་འདུས་པ་བརྒྱ་ལྷག་ཙམ་ལ། སྔོན་འགྲོ་རྩ་རླུང་གི་ཁྲིད་དང་། ཀློང་སྙིང་དབང་
ལུང་། བླ་མ་ཁ་ཤས་ལ་ཡེ་ཤེས་བླ་མའི་ཁྲིད་བཅས་བྱས། སྦྲུལ་ལོར་རི་ཁྲོད་གསར་
བཏབས་སུ་སྲིང་མོས་མཚམས་སྒྲུབ་མཛད་ཅིང་། ང་རང་མགོ་ལོག་ཕྱོགས་སུ་སོང་།
ཨ་སྐྱོང་གོང་མ་གཙོར་གྱུར་སྦྱིན་བདག་རྣམས་ལ་འཕྲད་ཙམ་རེ་དང་། གཉན་པོ་གཡུ་
རྩེར་གཡུ་མཚོའི་འགྲམ་དུ་བདུན་གསུམ་གནས་ཤིང་། དེར་གནས་དཔའ་བོ་ཌཱཀྐི་དང་
མི་མ་ཡིན་རྣམས་ནས། འོད་གསལ་ཉམས་ཀྱི་སྣང་བར་མཁའ་དབྱིངས་ཀློང་སྒྲོམ་
སྨུག་པོ་འབྱེད་པའི་རྟེན་འབྲེལ་གྱི་སྣ་ཁ་བསྒྲིགས། སླར་སྐྱིད་ལུང་དུ་སྲིང་མོའི་དྲུང་དུ་
འཁོར་ཞིང་། པད་མ་མཁའ་འགྲོའི་སྐོར་སོགས་གསང་ཚུལ་གྱིས་ཐུགས་གཏེར་ཕྱི་
ཆོས་ཁ་ཤས་ཕབ། རྟ་ལོར་གཡི་ཁོག་ཕྱོགས་སུ་ཕྱིན། ཕ་རྒན་ཉིང་མཚམས་སྦྱར་བའི་
འདྲེན་སྟོན་སོགས་བྱས་ཤིང་། མིང་སྲིང་གཉིས་ཀ་མགོ་ལོག་ཏུ་སྐོར་ཙམ་ཕྱིན་ནས་
མར་འཁོར་འཕྲལ་སྡེ་ཆ་རྒྱལ་སྲས་ཀྱི་འདོད་པ་ལྟར། རི་ཁྲོད་གསར་བསྐྲུན་ཞིག་
འདུག་པར་ཕྱིན་ཏེ་སྡོད་པར་རྩོམ་ཡང་ཡུལ་དེར་ངེད་ཅག་འདུག་པའི་སྐལ་བ་མེད་
179



མདོ་མཁྱེན་བརྩེའི་གསུང་འབུམ།
ཕྱིར། སྔགས་ཀྱི་སྲུང་མ་ཐོག་ཕེབས་ཀྱིས་འཕྲལ་དུ་སྨད་ཕྱོགས་སུ་འགྲོ་དགོས།
ལེགས་པའི་རྟེན་འབྲེལ་དུས་ལ་བབ་ཚུལ་དང་། ཡུལ་དེར་བསྡད་ན་སྐྱེས་བུའི་སྲོག་ལ་
ཧུར་ཐུམ་འབྱུང་གསུང་བྱུང་ལྟར། ཉག་རྐེད་ནོར་བུ་ཚེ་རིང་འབོད་པར་བྱུང་བའི་ནན་
ཏན་ཆེ་བའི་ངོ་མ་ལྡོག་སྟེ། ཁོ་བའི་སར་སྐོར་ཙམ་ཕྱིན་ནས། སླར་སྡེ་ཆ་ནས་སྒར་གཞི་
ཐེག་སྟེ་མི་ཉག་བཞག་བྲ་ལྷ་རྩེར་མཁའ་འགྲོའི་ལུང་བསྟན་ལྟར་སླེབས། སྲིང་མོའི་
གཙོར་གྱུར་སྒར་གཞི་ཀུན་གནས་མདུན་ནགས་ཁྲོད་དབེན་པ་ཞིག་ཏུ་བཞག་སྟེ། ང་
རང་དང་ཉེ་གནས་འོད་གསལ་སྙིང་པོ་གཉིས་གངས་འདབས་སུ་སྒྲུབ་ཕུག་བཙལ་
ཕྱིན་སོང་། དེར་རི་རྐེད་ཙམ་དུ་བྲག་སྐྱིབས་ཞིག་འདུག་པར་ཞག་གཉིས་ཙམ་བསྡད་
པའི་ནུབ་གཅིག་མི་རྒོད་ཞིག་བྱུང་སྟེ། ཕྱག་གསུམ་འཚལ་ཞིང་ང་རང་རྒྱབ་ཏུ་ཁུར་ཏེ་
སོང་བར། གངས་ཁྲོད་བྲག་དཀར་རིན་ཆེན་སྤུངས་པ་ལྟ་བུའི་དབུས་ན་བྲག་ཕུག་
བྱིན་ཆགས་པ་ཞིག་འདུག་པ་དེར་སླེབས། སྡོད་གནས་སྐྱིད་ཅིང་མལ་ས་སོགས་
རྩྭ་དང་ཤིང་བལ་ལས་བྱས་པས་བདེ་ཞིང་བྲག་ལྟེམ་ཞིག་ཏུ་རྩི་མར་ལྟ་བུའི་རིལ་བུ་ཤ་
བའི་རིལ་མ་ཙམ། མདོག་དཀར་ལ་དྲི་ཞིམ་པ་ཟོས་ན་བཀྲེས་སྐོམ་སེལ་བ་ཞིག་འདུག་
་ པས་དེར་བག་ཕེབས་བསྡད་ཅིང་། མི་རྒོད་ནས་ལག་པའི་བརྡ་སྣ་ཚོགས་བསྟན་ཅིང་
རང་གནས་སུ་སོང་། དེས་ཞག་བདུན་ཙམ་ཏིང་ངེ་འཛིན་གྱི་ངང་དུ་འབྱམས་ཀླས།
ནུབ་དེའི་ཐོ་རངས་ཙམ་ཌཱཀྐི་མ་དཀར་མོ་དར་དཀར་གྱི་ན་བཟའ་ལྷབ་ལྷུབ་གསོལ་བ།
རིན་པོ་ཆེའི་རྒྱན་ཆ་དུ་མས་སྤྲས་པ། ཕྱག་ན་བདུད་རྩིའི་བུམ་བ་ཐོགས་པ་ཞིག་བྱུང་
བའི་ཞལ་ནས། རྔ་ཡབ་དཔལ་རི་སྤྲུལ་པའི་ཞིང་ཁམས་ནས། །བུ་མོ་ང་ནི་པད་མའི་ཕོ་
180



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཉ་བ། །རྡོ་རྗེ་རྣལ་འབྱོར་སྐུ་སྤྲུལ་བདེ་ཆེན་དཀར། །རིག་འཛིན་སྐྱེས་བུ་ཁྱོད་ཀྱི་
གྲོགས་སུ་འོང་། །གནས་འདིར་ལོ་གཅིག་བཅུད་ལེན་ལ་བརྟེན་ཞིང་། སྒྲོན་མ་བཞི་ཡི་
ལམ་ལ་སྦྱངས་མཛད་ན། །ཟག་བཅས་ཕུང་པོ་འོད་སྐུར་དེངས་པར་ངེས། །འོན་ཀྱང་
བླ་མའི་བཀའ་དང་མཁའ་འགྲོའི་ལུང་། །ཁྱད་གསོད་ཌཱཀྐི་གསང་མཛོད་སྒོ་བསྡམས་
ན༑ ༑ཁྱོད་ཀྱང་ནག་པོ་སྤྱོད་པ་ལྟར་འགྱུར་ཞིང་། །གྲོགས་དང་སྐལ་ལྡན་གདུལ་བྱ་
གཏན་ཆུད་ཟོས། །འདི་ནས་མི་ལོ་བཅུ་གསུམ་འདའ་བའི་འོག །དུས་ངན་ཤར་ཞིང་
སེམས་ཅན་གདུལ་དཀའི་དུས། །དཀར་ཕྱོགས་ཕམ་ཞིང་ནག་ཕྱོགས་འབྱུང་པོ་
རྒྱལ། །ཨ་ཏིའི་བསྟན་པ་ནུབ་རིར་ཕྱོགས་གྱུར་ན། །སྨོན་ལམ་དམ་བཅའ་ཉམས་པར་
གྱུར་ཏ་རེ། །དེ་བས་དེ་ནས་སྨིན་གྲོལ་སྒོ་འཕར་ཕྱེས། །གསོལ་འདེབས་སྐལ་ལྡན་
ལས་ཅན་སྨིན་པར་མཛོད། །གཟུགས་ཅན་བློ་སྣ་བྱ་སྒྲོ་རླུང་བསྐྱོད་ཅིང་། །གཟུགས་
- མེད་ལས་སྐལ་ལྡན་པོ་མང་དུ་གྲོལ། །ཌཀྐི་བརྡའ་གྲོལ་ཆེན་མོའང་དུས་ལ་བབས། །
རྒྱུད་སྡེའི་ལུང་བསྲང་མན་ངག་མངོན་བྱུང་བར། །སྣ་ཚོགས་ཐབས་ཀྱིས་རྟེན་འབྲེལ་
འགྲིགས་པ་དགོས། །དུས་ཀྱི་རྒྱལ་པོ་མེ་ཕོ་སྤྲེལ་འདི་ནས། །བསྡུ་བ་རྣམ་པ་བཞི་ཡི་
དཔུང་གྲོགས་བཅས། །གང་ལ་གང་འདུལ་གཞན་དོན་སྒོ་འབྱེད་པའི། །དུས་ལ་བབ་
པོ་སྐྱེས་བུའི་ཐུགས་ལ་ཞོག །ཁོ་མོས་གྲོགས་ཀྱི་མཐུན་རྐྱེན་འབད་མེད་སྒྲུབ། །ཞེས་
སོགས་གསུང་ཞིང་། བདུད་རྩི་ཐོད་པ་གང་སྦྱིན་པ་བཏུང་ཞིང་བླ་མ་པད་འབྱུང་དབྱེར་
མེད་ལ་གསོལ་བ་རྩེ་གཅིག་ཏུ་བཏབ་པས་མཉམ་བཞག་ལས་སད་ཅིང་། རྗེས་ཐོབ་
སྔར་གྱི་བླ་མ་མཁའ་འགྲོའི་བཀའ་ལུང་ཀུན། ཡིད་ལ་ལྷང་ངེར་གསལ་ཞིང་དེ་དང་མི་
181



མདོ་མཁྱེན་བརྩེའི་གསུང་འབུམ།
འགལ་བའི་དམ་བཅའ་བཟུང་། ཕྱི་ནངས་ཉི་མ་འཆར་བ་དང་སྲིང་མོ་གཙོས་གྲྭ་འཁོར་
ཁ་ཤས་ཀྱང་། གཟུགས་མེད་རྒྱ་མིའི་རྫུར་ཞུགས་པ་གཅིག་གིས་སྣ་དྲངས་ཏེ། མ་
ཀིའི་བྲོག་རྩ་དེར་སླེབས་འདུག ང་རང་གི་དྲུང་དུ་འོང་རྒྱུ་ནི་གཟུགས་ཅན་གྱིས་བགྲོད་
པའི་ལམ་མེད་ཕྱིར་རེ་བ་ཟད་པས་མར་འོང་དགོས་ཀྱི་གདུང་བའི་འོ་དོད་ལྷང་ལྷང་
འབོད་ཀྱིན་བཞུགས་འདུག་པ་ང་རང་ཡང་རང་ནུས་ཀྱིས་བགྲོད་པ་དཀའ་ཕྱིར། ལྷ་
དང་བླ་མར་འདུན་པ་རྩེ་གཅིག་ཏུ་གཏད་པས་ཉམས་འར་མ་འུར་མའི་ངང་དུ་ཁོ་རང་
རྣམས་ཀྱི་རྩར་སླེབ་འདུག དེར་འོད་གསལ་སྙིང་པོ་སྔར་གྱི་བྲག་སྐྱིབས་སུ། བཟའ་
བཏུང་ཡང་མ་བྱས། གཞན་དུ་ཡང་འགྲོ་མ་ཕོད་པར་སྡུག་སྒྱུར་བྱས་པས་འཆི་ལ་ཁད་
དུ་འདུག་པ་རིམ་བཞིན་ཐབས་མཁས་ཀྱི་ཟས་སྤྱོད་ཀྱིས་གསོས་ཤིང་། སྟོན་འཁོར་
ཀུན་སྔར་གྱི་རང་གནས་དབེན་པའི་ནགས་ཁྲོད་དུ་གནས་བྱས་ཤིང་། ཞག་བདུན་
ཕྲག་གི་བར་ཚོགས་ཀྱི་འཁོར་ལོ། ཕུང་པོའི་མཆོད་སྦྱིན། ཆོས་སྐྱོང་ལ་གཏོར་མ། སྡེ་
བརྒྱད་ལ་བསང་བརྔན། གཞན་ཡང་རྟེན་འབྲེལ་གྱི་སྣ་ཁ་དུ་མས་དཔའ་བོ་ཌཱཀྐི་
དགྱེས་པ་བསྐང་བ་སོགས། ཉིན་མཚན་གཡེལ་བ་མེད་པར་འབད་སྐབས་དེར་འཛམ
བུ་གླིང་གི་ཟོ་དོར་རྡོ་རྗེའི་མིང་འཛིན་བཞི་འདུག་ནས་ཉམས་ཀྱི་སྣང་བར་གསོལ་བ་
བཏབ་པ་དང་། སྲིང་མོའི་དགོངས་བཞེད་གཉིས་ཕྱོགས་གཅིག་ཏུ་གྱུར་པའི་རྟེན་
འབྲེལ་འགྲིགས་ནས། བི་མ་མི་ཏྲ་སླར་ཡང་མི་ཡི་རྫུར་ཞུགས་པའི་རྒྱལ་བའི་དབང་
པོ་ཀློང་ཆེན་རབ་འབྱམས་སྙིང་དབུས་མི་ཤིགས་ཀློང་དུ་འདྲེས་ཤིང་རྫོགས་ཆེན་
མཁའ་འགྲོ་ཡང་ཏིག་ཆེན་མོའི་སྨིན་གྲོལ་གྱི་སྒོ་འཕར་ཕྱེས་ཏེ། སྐལ་ལྡན་གྱི་གདུལ་
182



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ ་
བྱ་བདུན་དང་། མི་མ་ཡིན་ཁྲི་ཕྲག་ཡང་དག་གི་ལམ་དུ་བཀོད། སྤྱི་ཁྱབ་ལ་ཀློང་ཆེན་
སྙིང་ཐིག་གི་སྨིན་ཁྲིད་ཟབ་རྒྱས་སུ་བྱས། ཡང་ཏིག་ཆེན་མོའི་སྨིན་གྲོལ་གྱི་སྐབས་
འདིར། རྡོ་རྗེ་རྣལ་འབྱོར་མ་དང་། སྔགས་ཀྱི་སྲུང་མ་ནས་དགོས་པའི་དུས་སུ། སྲིང་
མོའི་ཆོས་ཉིད་རིག་པའི་རྩལ་སྣང་དུ་བརྫུས་ནས། དཀྱིལ་འཁོར་གྱི་བྱ་བ་ཁྲིད་གཞུང་
དང་རྒྱབ་ཆོས་ཁྲིགས་སུ་སྡེབ་པའི་ཕྱག་ལེན་རྣམས་གསལ་བར་སྟོན་པ་དང་། འཁོར་
རྣམས་ཀྱི་ཐེ་ཚོམ་དང་རྟོག་ངན་བསལ་ཞིང་། མོས་གུས་དང་དག་སྣང་བརྩོན་འགྲུས་
ཀྱི་ལམ་དུ་འཛུད་པར་མཛད། ཉིན་གྱི་དུས་སུ་བྱ་རིགས་དང་སྲོག་ཆགས་མི་འདྲ་བས་
གནས་ཁང་ལ་བསྐོར་བ་བྱེད་པ་དང་། མཚན་གྱི་དུས་སུ་གཟུགས་མེད་པའི་སྐད་ཀྱི་
གསོལ་འདེབས་དང་། གླུ་གར་བྱེད་པ་སོགས་ཀུན་གྱིས་ཐོས་པར་བྱུང་། གཞན་ཡང་
བུམ་ཆུ་འཕེལ་བ་དང༌། བདུད་རྩི་ཁོལ་བ། དཀྱིལ་འཁོར་ལ་འཇའ་འོད་འཁྲིགས་པ།
ཀེང་རུས་ཚོན་གང་བ་བཞིས་བསྐོར་བ་བྱེད་པ་སོགས་དམ་ལྡན་ལ་ལས་དངོས་སུ་
མཐོང་བ་བྱུང་། སྡེ་བརྒྱད་དང་མི་མ་ཡིན་རྣམས་ཀྱང་མི་ཁོག་ཏུ་བརྫུས་ནས། རང་རང་
གི་སྐྱེ་བརྒྱུད་བཤད་པ་དང་། སྔར་བྱས་མི་དགེར་འགྱོད་སེམས། ཕྱིན་ཆད་མི་བགྱིད་
པའི་སྡོམ་སེམས་ཀྱི་དམ་བཅའ། གནས་ཡུལ་དང་མཐོང་སྣང་མི་འདྲ་བ་བཤད་པ་དང་།
མ་གཟའ་གཉིས་དང་རེ་མ་ཏི་སྲོག་སྒྲུབ་མ་བཅས། སྲིང་མོའི་རིག་པའི་རྩལ་དུ་བརྫུས་
ཤིང་ཏི་གྲོ་དང་མཆིམས་ཕུ། ལྷོ་བྲག་བཅས་ལ་གུ་རུ་ཡབ་ཡུམ་གྱིས། མཁའ་འགྲོ་སྙིང་
ཏིག་གི་དཀྱིལ་འཁོར་ཞལ་ཕྱེ་བའི་དུས་ཀྱི་རྣམ་ཐར་རྫས་དང་ཡོ་བྱད་ཀྱི་ཆེ་བརྗོད་རྫུ་
འཕྲུལ་དཔག་ཏུ་མེད་པའི་ལོ་རྒྱུས་ཞིབ་རྒྱས་སུ་བཤད་ཅིང་། ཡང་ཏིག་ཆེན་མོའི་
183



མདོ་མཁྱེན་བརྩེའི་གསུང་འབུམ། .
བསྟན་པ་གཞིར་བཞེངས་སུ་སློང་། བྱིན་འབེབས་ཆེན་མོའི་ཚེ། འཁོར་རྣམས་ཀུན་གྱི་
སཾ་སྐྲྀ་ཏ་དང་། ཨོ་རྒྱན་ཡུལ་གྱི་སྐད་སྨྲ་བ་དང་། ལུས་འཕར་ཞིང་སེམས་ཆོས་ཉིད་ཀྱི་
ངང་དུ་ཉིན་ཞག་ཕྲུག་གཅིག་གནས་པ་བྱུང་ཞིང་། གཞན་ཡང་ཕྱི་ནང་གསང་བའི་
རྟགས་མཚན་ངོ་མཚར་བ་དཔག་མེད་བྱུང་བ་ནི། རྒྱལ་དབང་པད་མ་ཡབ་ཡུམ་གསུམ་
དང༌། ཀུན་མཁྱེན་ཆོས་ཀྱི་རྒྱལ་པོ་དྲི་མེད་འོད་ཟེར། ཡེ་ཤེས་མཁའ་འགྲོའི་བྱིན་
རླབས་ཁོ་ན་ལས་བྱུང་བར་གདོན་མི་ཟ་ཞིང་བདག་འདྲ་སོ་སོའི་སྐྱེ་བོ་རྨོངས་པའི་
གཞན་དབང་ཅན་ལ་གྲུབ་འབྲས་རྟགས་མཚན་བྱུང་བ་ལྟ་ཅི་སྨོས། འདི་ལྟའི་དཀྱིལ་
འཁོར་གྱི་གྲལ་དུ་ཚུད་པ་ཙམ་ཡང་སྐལ་པ་བཟང་པོར་བལྟས། ཐོད་རྒལ་རིག་པའི་
རྩལ་དབང་གི་དུས་སུ། མདུན་གྱི་ནམ་མཁར་བཞག་བྲ་ལྷ་རྩེའི་རིའི་རྩེར་སྤྲིན་དང་
འཇའ་འོད་འཁྲིགས་པའི་ཀློང་དུ་སྟོན་པ་ཐུགས་རྗེའི་མངའ་བདག་འགྲན་གྱི་དོ་མེད་དེ་
ཉིད། དྲང་སྲོང་དྲི་མ་མེད་པའི་སྐུའི་རྣམ་པར་བསྟན་ནས། བརྡ་ཆོས་དཔག་མེད་སྟོན་
ཞིང་འཁོར་དུ་དྲང་སྲོང་གི་རིག་འཛིན་དང་མཁའ་འགྲོ་མ་དཔག་ཏུ་མེད་པས་བསྐོར་བ་
རྣམས་ཀྱི་སྟོན་པ་ལ་ཕྱག་འཚལ་ཞིང་ཐུགས་ཡིད་བསྲེས། སྟོན་པའི་ཐུགས་ཀ་དང་
མཛོད་སྤུ་ནས་འོད་ཟེར་འཕྲོས་པས། སྟོང་གསུམ་གྱི་སྟོང་ཆེན་པོའི་འཇིག་རྟེན་ཁམས་
ཐམས་ཅད་ཡོངས་སུ་ཁྱབ། ཡང་དྲང་སྲོང་རིག་འཛིན་དང་མཁའ་འགྲོ་མ་རྣམས་ཀྱི་སྐུ་
ཡིས་གར་སྟབས། གསུང་གིས་བརྡ་གླུ་བསྒྱུར་ཞིང་བྱིན་དབབ། མི་མ་ཡིན་ས་ལ་
གནས་པ་རྣམས་ཀྱིས་མཐོང་ཞིང་མོས་གུས་ཀྱི་ཕྱག་དགུ་ཕྲུགས་སུ་འཚལ་ཞིང་བྱིན་
རླབས་ཞུ་བ་ལས། ཐུགས་ཀ་ནས་འོད་ཟེར་རེ་རེ་ཁོ་རང་རྣམས་ཀྱི་སྙིང་གར་འཕོས་པ་
184



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
སོགས་ངེད་ཅག་མིང་སྲིང་གཉིས་ཀྱིས་མཐོང་ཞིང་། དེའི་དུས་སུ་སྟོན་པ་ཆོས་ཀྱི་རྒྱལ་
པོའི་ཞལ་ནས། ཨེ་མ་ཧོ༔ ཆོས་དབྱིངས་ཐིམ་ལ་མ་རྨུགས་བུམ་པའི་སཿ ཀུན་བཟང་
ཡབ་ཡུམ་ཐུགས་ཀྱི་མཁའ་ཀློང་ནསཿ ལོངས་སྤྱོད་རྫོགས་ཤིང་སྤྲུལ་པའི་སྐུ་ཤར་བ༔
ཐུགས་ཀྱི་སྟོན་པ་དྲི་མ་མེད་པའི་དཔལ༔ ཧེ་རུ་ཀ་དཔལ་ཨ་ཙར་དམར་པོ་ཡིས
གསོལ་བཏབ་སྨོན་ལམ་འབྲས་བུ་དུས་སྨིན་ཕྱིར༔ རྔ་ཡབ་གླིང་ཕྲན་ཟངས་མདོག་
དཔལ་རིའི་རྩེརཿ རིག་འཛིན་རིག་པའི་འཁོར་ལ་བརྡ་ཆོས་བསྟན༔ ད་ནི་མ་དག་སྒྱུ
མའི་གྲོང་ཁྱེར་དུ ཤ་ཁྲག་སྒྱུ་མའི་ལུས་སུ་མི་བརྫུ་ཡངཿ སྨོན་ལམ་འབྲེལ་བའི་སྐྱེ་བུ་
ཕོ་མོ་ཡི༔ རང་བྱུང་རིག་པ་མི་ཤིགས་ཐིག་ལེའི་དབུསཿ འཕོ་མེད་ངང་ལས་འགགས་
མེད་རྩལ་འཕྲོ་ཞིངཿ མགྲིན་པ་ལོངས་སྤྱོད་འཁོར་ལོའི་གསང་མཛོད་ལས༔ ཡང་
གསང་ཐུགས་ཐིག་ཕྱི་ནང་གསང་བའི་སྐོར༔ ལུས་མེད་མཁའ་འགྲོའི་ཆོས་སྐོར་སྙིང་
གི་བཅུད༔ མཁའ་འགྲོའི་གསང་མཛོད་འབྱེད་པའི་དུས་བབས་ན༔ ལུས་ཀྱི་འཁྲུལ་
འཁོར་ཅི་དགར་རུ་ཤན་ཕྱེས༔ ངག་ནི་ཐོལ་བྱུང་ཕུ་ཆུ་འབྲུབ་བཞིན་ཐོངས སེམས་ནི་
རྟོག་འཁྲུལ་རང་ཞིག་བར་དུ་སྤེལ༔ རུ་ཤན་གསུམ་གྱི་རྫུན་ཕུག་རྡིབ་གྱུར་ཚེ རྡོ་རྗེ་
གསུམ་གྱི་ས་བོན་ཐེབས་འགྱུར་ཞིང༔ སྐུ་གསུམ་མངོན་གྱུར་ཌཱཀྐི་གསང་མཛོད་དབང
འདས་པའི་རྟོག་པ་བྱ་ལམ་རྗེས་མེད་ཐོང༔ ད་ལྟའི་རྟོག་པ་ཆུ་ལ་རི་མོ་བཞིན༔ མ་
འོངས་རྟོག་པ་ལུང་སྟོང་རྐུན་བུ་ལྟར༔ བདག་མེད་རིག་པའི་རྒྱལ་པོའི་བཙན་ས་ཟུངས༔
ལྕགས་ཀྱིས་ལྕགས་གཅོད་ཆུ་ཡིས་ཆུ་འབྱིན་བཞིན༔ འཁྲུལ་པས་འཁྲུལ་པ་དབྱིངས་
སུ་བཅད་གྱུར་ན༔ གཞི་མེད་རྩ་བྲལ་འཁྲུལ་པ་སླར་མི་ལྡོག སྤྲུལ་གཞི་ང་དང་
185



་མདོ་མཁྱེན་བརྩེའི་གསུང་འབུམ།
དགོངས་པ་མཉམ་མོད་ཀྱང༔ སྤྲུལ་པ་ཁྱོད་ཟུང་ཤ་ཁྲག་ལུས་རྒྱའི་སྦུབས༔ འཐུམས་
པས་ཉོན་ཤེས་གཟུང་འཛིན་ཞགས་པས་བཅིང༔ གྲོལ་བའི་ཐབས་སུ་ང་ཡི་གདམས་
པར་བརྩོན གྲོང་དང་གྲོང་ཁྱེར་གྲོང་བརྡལ་ལ་སོགས་པརཿ སྣང་སེམས་ཞིག་པའི་
ཐབས་ལ་འབད་གྱུར་ན༔ ཨ་ཏིའི་རྣལ་འབྱོར་གུ་ཡངས་བློ་བདེ་ཡིས༔ གཅིག་པུར་
དབེན་པ་བརྟེན་པའི་དགོས་པ་ཆུང མི་གནས་གསུམ་པོ་ང་ཡི་ཁྱད་ཆོས་སོ༔ ལམ་
ཁྱེར་བདུན་གྱི་གནད་ཐེབས་རྫོགས་སངས་རྒྱསཿ དབང་འབྲིང་ཐ་མ་བྱིས་པའི་བློ་ཅན་
གྱིས༔ ང་ཡི་གདམས་པ་མི་རྟོགས་མགོ་མ་སྨྲ ད་ནི་ཐེ་ཚོམ་མ་བྱེད་ང་རྗེས་ཞུགས
ཞེས་གསུང་ཞིང་འོད་ཕུང་དུ་ཡལ། རྗེ་བཙུན་བཀའ་དྲིན་འཁོར་ཐབས་བྲལ་བ་དྲང་
སྲོང་ཆོས་ཀྱི་རྒྱལ་པོའི་ཞལ་དང་པོ་མཇལ་ཞིང་གསུང་གི་བདུད་རྩིའི་རོ་ལ་མྱོང་ནས།
ངེད་ཅག་མིང་སྲིང་ཡང་མི་ལུས་དོན་དང་ལྡན་པའི་སྐལ་བ་བཟང་པོར་གྱུར་པའི་
སྐབས་སོ། །སྨོན་ལམ་གཏད་རྒྱའི་སྐབས་སུ་གུ་རུ་ཉིད་དང་ལྷ་ལྕམ་ཟུང་གི་བྱིན་རླབས་
ཞུགས་ཤིང་། རང་གི་རྒྱུད་ཀྱི་ཤེས་སྒྲིབ་རགས་པ་བཅོམ་ཞིང་། འཁོར་རྣམས་ཀྱང་
སྐལ་ངན་ལ་ལ་ཙམ་ལས་དངོས་གྲུབ་སྣ་རེ་ཐོབ་པར་གྱུར། བཀའ་སྲུང་རྣམས་ཀྱི་སྲོག་
གཏད་ནི་སྲོག་སྒྲུབ་ནག་མོ་གདུག་རྩུབ་ཆེ་བས། སྲིང་མོ་རང་ལ་གཅིག་བརྒྱུད་དུ་བྱས།
དགའ་སྟོན་ལ་བབས་སྐབས། ལྕགས་ལ་དང་ཡུ་ཐང་རྣམས་ནས་མཐུན་རྐྱེན་དང་ཡོ་
བྱད་ཀྱི་སྐྱེས་དང་བཅས། རྒྱལ་རོང་སྲས་དང་ཡུ་ཐང་ལྷ་སྲས་ཆེ་བ་བཅས་བྱུང་བར།
ཁོ་རང་གཉིས་པོ་ཚེ་བསྲིང་བར་བྱས་ཤིང་རང་གནས་སུ་ལོག རང་རེ་ནས་ཀྱང་དཔའ་
བོའི་དྲིན་གྱི་ཅི་འབྱོར་པའི་ཚོགས་རྫས་འདུ་བྱས་ཏེ་ཞག་བདུན་གྱི་བར་དུ་ཚོགས་ཀྱི་
186.



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
འཁོར་ལོ་ཚིམ་པ་དྲུག་ལྡན་དུ་བསྐོར། དེ་ནས་མི་མ་ཡིན་གྱི་སྡེ་ཚོགས་སྨོན་ལམ་རྣམ་
པར་དག་པས་མཚམས་སྦྱར་ནས་རང་རང་གི་གནས་སུ་གཤེགས། དཔའ་བོ་མཁའ་
འགྲོ་རྣམས་ཀྱང་བརྟན་བཞུགས་གཤེགས་གསོལ་སྐབས་དང་སྦྱར་ཏེ་དཀྱིལ་འཁོར་
གྱི་མཐའ་བསྡུས། ཕྱིའི་ཐུན་མོང་པའི་འཁོར་ཡང་ཆོས་ཐུན་རྫོགས་ནས་བཀྲ་ཤིས་
སྨོན་ལམ་གྱིས་མཐའ་བརྒྱན་པར་བྱས་ཤིང་། སྐབས་དེར་པ་ཝི་རྒྱལ་པོ་བདག་ཡུམ་
བཞག་བྲའི་སྨན་ཆུར་བྱོན་པ་དང་སྟབས་ཅིག་མཇལ་དུ་བྱུང་བར། ཁོང་གིས་མཐུན་
རྐྱེན་བསྒྲུབས་ནས་རྒྱལ་མོ་དམུ་རྡོར་ངེད་ཅག་མིང་སྲིང་དུས་བབ་ལྟར་ཆས། ་ རྒྱལ་
སར་ཞག་གསུམ་ཙམ་བསྡད་ནས། མདུན་ངོས་སྨན་པ་རི་ཁྲོད་དུ་སྡོད་གནས་ལྟ་བུ་
བྱས་ཤིང་། ངེད་ཅག་མིང་སྲིང་གཙོས་དཔོན་གཡོག་ལྔ་ཙམ་རྩེ་ཡི་དྲང་སྲོང་ཕུག་པར་
བདུན་གསུམ་ཙམ་བསྡད། དེ་སྐབས་སུ་བདུད་རྩི་ཆང་ལ་ལོངས་སུ་སྤྱོད་ཅིང་། ཞག་
བདུན་ཙམ་ཉིན་མཚན་ཀུན་གཉིད་འོད་གསལ་གྱི་ངང་དུ་འབྱམས་ཀླས་པའི་སྣང་བར་
དམུ་རྡོ་དེ་ཉིད་ཀྱང་། སྔར་དམུ་བདུད་བཤོས་པའི་སྲས་མིང་སྲིང་གསུམ་ཡོད་འདུག་པ།
དྲག་གཏུམ་རྔམ་ཞིང་མཐུ་སྟོབས་ཐོགས་པ་མེད་པ། འཁོར་ཡང་བདུད་བཙན་ཀླུའི་
རིགས་སུ་གཏོགས་པ་དཔག་ཏུ་མེད་པས་བསྐོར་ཞིང་། ཤར་ཕྱོགས་རྒྱལ་མོ་རོང་གི་ཟོ་
དོར་ཀུན་གྱི་བླ་ན་འཕགས་ཤིང་། ཤ་ལ་དགའ་བ། ཁྲག་ལ་རྔམས་པ། ལོ་རེ་བཞིན་
མི་རྟ་བ་གླང་གི་དམར་མཆོད་བྱེད་དགོས་པ། ལས་སུ་ཤ་ཁྲག་མཆོད་ན་ལས་ཀུན་
ཐོགས་པ་མེད་པར་སྒྲུབ་པ་ཡིན་པར་གདའ་སྟེ། ལོ་ཆེན་བེ་རོ་ཙ་ན་ཡུལ་དེར་བྱོན་དུས།
དང་པོ་ཆོ་འཕྲུལ་སྣ་ཚོགས་ཀྱིས་ཐོ་འཚམས་ཡང་། བེ་རོ་རྡོ་རྗེ་ལྟ་བུའི་ཏིང་ངེ་འཛིན་
187



མདོ་མཁྱེན་བརྩེའི་གསུང་འབུམ།
ལ་མཉམ་པར་བཞག་པས་གླགས་མ་རྙེད་ཅིང་གྲོགས་བགྱིད་པའི་དམ་བཅས། བར་
དུ་གའུ་བྲག་རྡོ་རྗེའི་རྫོང་ཆེན་དུ་སྒྲུབ་པ་མཛད་པའི་དུས་སུ། གུ་རུ་ཡབ་ཡུམ་རྫུ་འཕྲུལ་
གྱིས་གནས་དེར་བྱོན་ནས། རྡོ་རྗེ་ཕུར་པའི་དཀྱིལ་འཁོར་ཞལ་ཕྱེས་ཤིང་དམུ་རྡོ་མིང་
སྲིང་གསུམ་དང་འཁོར་སྤྲུལ་པ་ཡང་སྤྲུལ་དང་བཅས། གཞན་ཡང་རྒྱལ་མོ་རོང་གི་ཟོ་
དོར་དྲེགས་པ་སྡེ་བརྒྱད་ཀྱི་ཚོགས་དང་བཅས་པ་བཀའ་རྟགས་ཀྱི་ཕྱག་རྒྱ་གཉན་པོས་
ཟིལ་འོག་ཏུ་བཅུག་ཅིང་། སྲོག་གི་སྙིང་པོ་ཕུལ་ཞིང་ཁས་བླང་དམ་བཅས་དཀར་
ཕྱོགས་ཀྱི་གྲལ་དུ་བཞག དམུ་རྡོ་ལ་བཞག་བྲ་ཀླུ་སྨན་དུང་མདོག་འབར་བ་གྲོགས་སུ་
བཀུག་ནས། གཏེར་གྱི་སྲུང་མར་བསྐོས། སྲིང་མོ་ཁམས་གསུམ་ཟ་བྱེད་མ། རྡོ་རྗེ་ཕུར་
བའི་སྲུང་མའི་གྲལ་དུ་བཞག་གདམས་པ་རྫས་གཏེར་བཅོས་བྲག་རི་མཁའ་འགྲོའི་
གར་བྱེད་པ་འདྲ་བའི་ལྟེ་བར་སྦས། དེ་ནས་བཟུང་བེ་རོས་ཡུལ་ཁམས་ཆོས་ལ་འཛུད་
ཅིང་། འགྲོ་དོན་ཕྲིན་ལས་སྤེལ་བའི་གྲོགས་ལྡན་བྱས། ཤར་ཕྱོགས་རྒྱལ་མོ་རོང་མུན་
པའི་གླིང་དུ་སྒྲོན་མེ་སྦར་ཞིང་། ཆོས་ཀྱི་བསྟན་པ་དར་བའི་མཐུན་རྐྱེན་བསྒྲུབས། མི་
རབས་རིམ་ཅན་སོང་བའི་འོག་ཏུ། སྔོན་ཚེ་དཔལ་གྱི་བསམ་ཡས་སུ་གུ་རུའི་དྲུང་དུ་བེ་
རོ་ལ་ལོག་པར་བལྟས་ཤིང་སྨོན་ལམ་ལོག་པའི་བདུད་བློན་དམ་སྲི་ཙི་ནའི་ཡུལ་དུ་སྐྱེ་
བ་བླང་བ་དང་། བདུད་སྤྲུལ་རོང་ཡུལ་བློན་གསར་གཉིས་ཀྱིས་རྐྱེན་བྱས་ཏེ། དུས་ཀྱི་
གཡོ་འཁྲུགས་བསླང་པས་བླ་མཚོར་མནོལ་ཕབ། བླ་རྡོ་བསྲེགས། བླ་ཤིང་བཅད།
བླ་རིར་རྫས་ངན་སྦས་པ་སོགས་ཀྱི་རྐྱེན་ལས། ཟོ་དོར་གནས་འཕོས། གནས་ཀྱི་བྱིན་
རླབས་ཅུང་ཟད་ཉམས་པར་གདའ། འོན་ཀྱང་རིགས་ལས་སྐྱེས་པའི་བུ་ཆུང་བཞག་
188



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། - ཀ༽ །
བྲིར་གནས་ཤིང་བློན་པོ་དང་། སྲོག་བདག་གིས་རེ་ཞིག་གནས་སྲུང་བར་གདའ། སྲིང་
མོ་ནི་གུ་རུའི་བྱིན་རླབས་ཀྱིས་ཉམས་ཉེས་མ་བྱུང་བས། གཏེར་དང་ནང་གི་གནས་
རྣམས་མ་ཉམས་པར་གདའོ། །ད་དུང་མ་འོངས་ལེགས་པའི་རྟེན་འབྲེལ་འགྲིགས་ན་
སླར་ཡང་དབུས་ཀྱི་གནས་ཆེན་བདུན་གྱི་བྱིན་རླབས་འདུས་ཤིང་གཞི་བདག་རང་
མལ་གནས་ཤིང་ཉམས་པ་སོས་བར་གྱུར་ན། མི་རབས་བདུན་དུ་ཆོས་ལ་སྤྱོད་པར་
སྲིད་ཀྱང་། རྟེན་འབྲེལ་དང་བསོད་ནམས་ལ་རག་ལས་སོ། །ཞེས་སོགས་མཐོང་ཐོས་
སུ་གྱུར་ཅིང་། གཞན་ཡང་ཉམས་སྣང་དང་མ་འོངས་ལུང་བསྟན་ཁ་ནས་བྱུང་བ་རྣམས་
ཡི་གེར་བཀོད་ཟིན་པས་ད་ལྟ་བྲི་བར་མི་ནུས་སོ། །དེར་སྲིང་མོ་ལ་ཡང་བླ་མའི་ཞལ་
གཟིགས་ཀྱིས་གཞན་དོན་བྱེད་པའི་དུས་ལ་བབ་པའི་ལུང་བསྟན། ངེད་ཅག་རྣམས་
སྨན་པ་རི་ཁྲོད་དུ་མར་འོང་ནས་རང་དོན་དུ་ཕུར་སྒྲུབ་ཞིག་དང་། པ་ཝཾ་རྒྱལ་པོ་བདག་
ཡུམ་ཀྱང་དེར་བྱོན་བྱུང་བར་སྐུ་རིམ་ཕྲན་བུ་དང་ཚེ་དབང་སོགས་ཕུལ་ཞིང་། ལམ་དུ་
ཆས་ཏེ་བཞག་བྲ་རང་གནས་སུ་སླེབས་ཤིང་། སྲིང་མོ་དཔོན་གཡོག་གསུམ་བཞི་ཙམ་
བཞག་བྲ་གཡུ་མཚོའི་ཁར་རི་ཁྲོད་དུ་རེ་ཞིག་སྐུ་མཚམས་ལ་བཞུགས། ལྕགས་ལ་
མཁན་རིན་པོ་ཆེ། ས་དབང་ཡུམ་སྲས་བཅས་ནས་ཁོང་གི་ས་ཐོག་དགོན་པ་གར་བདེ་
ཞིག་ལ། རེ་ཞིག་མ་བསྡད་ཐབས་མེད་གསུང་ནན་མ་ལྡོག་པར། གཏེར་སྟོན་ཉི་ཟླ་
སྙིང་པོའི་གདན་ས་དཔལ་རི་དགོན་ཞེས་པར། ངེད་ཅག་སྒར་གཞི་བཅས་སོང་ནས་
རེ་ཞིག་བསྡད། དེར་ལའུ་ཐང་ནས་ཀྱང་གྲྭ་ཚང་རྣམས་ཀྱིས་ནན་ཏན་གྱིས་འབོད་པ་
བྱུང་ལྟར་ཕྱིན་ཞིང་། གྲྭ་ཚང་ཡོན་བདག་ཀུན་གྱིས་ནན་ཏན་ཆེན་པོས་དེ་གར་སྡོད་
189



་་་ མདོ་མཁྱེན་བརྩེའི་གསུང་འབུམ།
དགོས་ཟེར་བ་དང་། མི་མ་ཡིན་རྣམས་ནས་ཀྱང་ལོ་ཤས་ཙམ་སྡོད་རྒྱུའི་རྟེན་འབྲེལ་
ཡོད་ཟེར་ལྟར། སླར་སྒར་གཞི་དེ་གར་འོང་རྒྱུ་བྱས་ཤིང་། སྲིང་མོའི་སྐུ་མཚམས་
རྫོགས་ནས་དེ་གར་ཕེབས་པ་གདོང་འཛོམས། དེ་ནས་ལན་གཅིག་དཔལ་རི་དགོན་དུ་
ཕྱིན་ནས་པདྨ་རྒྱལ་པོའི་སྒྲུབ་མཆོད་གནད་སྨིན་བྱས། འདི་ནས་བཟུང་ལྷག་བསམ་
རྣམ་དག་གི་གཞན་ཕན་གྱི་མགོ་ཚུགས། ལྕགས་ལའི་བསུ་བ་བྱུང་ལྟར་ང་རང་མིང་
སྲིང་དར་མདོར་ཕྱིན་ཏེ་སྐུ་ངོ་ལྷན་རྒྱས་དང་མཇལ་འཕྲད་དགའ་སྟོན་རྫོགས་ནས། ཡུ་
ཐང་རྒྱལ་པོའི་འདོད་པ་རྫོགས་ཕྱིར་སྐོར་ཙམ་ཕྱིན།། དེ་ནས་ཡུལ་དུས་ཀྱི་འཁྲུགས་
སློང་བཅོས་ཕྱིར་རྒྱ་མིའི་འདོད་པ་ལྟར་ང་རང་ཧོར་བྲག་མགོར་ཕྱིན་པས། སྲུང་མའི་
འཁྲེན་རྡུར་གྱིས་ན་ཟུག་ཤིན་ཏུ་ཆེ་བར་བྱུང་ཀྱང་། སྔགས་ཀྱི་སྲུང་མའི་ཕྲིན་ལས་ཀྱིས་
བར་ཆད་ལས་གྲོལ། སྲིང་མོ་ཡང་ཡུ་ཐང་ནས་ཅུང་ཟད་བསྙུན་པ་ཡར་ཐེག་ནས་
དཔལ་རིའི་དགོན་དུ་སླེབས་ཕྲལ་མི་མ་ཡིན་གྱིས་ཐུགས་བརྒྱུད་བསྐུལ་བ་ལྟར། སྒར་
གཞི་བཅས་ལའུ་ཐང་དུ་གཞི་འཇགས། ང་རང་ཡང་དེ་གར་སླེབ་ཅིང་། དགུན་དེར་
དགོན་དེའི་གྲྭ་བ་ཚང་མ་ལ་སྔོན་འགྲོ་ཟླ་ཁྲིད་ཙམ་བྱས་ཤིང་། བྱ་ལོ་གསར་ཚེས་ལ་
མགོ་ལོག་ཏུ་འབོད་པ་བྱུང་ལྟར་ང་རང་མིང་སྲིང་སྐོར་ཙམ་ཕྱིན། སྲིང་མོ་ལྕགས་ལ་
དགེ་བཤེས་བཅས་ནས་འབོད་པ་བྱུང་ལྟར་མར་སྔོན་དུ་ཐེག་ཅིང་། ངོ་རང་རྨ་སྟོད་རྩེ་
བ་ཞེས་པ་སྡིག་པའི་འཐོར་རླུང་འཁྲུགས་པའི་ཡུལ་སྡེ་ཞིག་ཡོད་པར་དད་ལྡན་འགས་
ནན་ཏན་འབོད་པ་བྱུང་ལྟར་ཕྱིན། ཆོས་ཀྱིས་འབྲེལ་བ་ཐོགས་ཙམ་བྱས་ཤིང་། མཐོང་
ཐོས་དྲན་རེག་མ་འོངས་ཨོ་རྒྱན་ཆེན་པོའི་གདུལ་བྱར་འགྱུར་བར་སྨོན་ལམ་རྣམ་པར་
190



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང༌། ཀ༽
དག་པས་མཚམས་སྦྱར་ཏེ་མར་འཁོར། སྲིང་མོ་ཆེན་མོ་ཡང་སྒར་ཐོག་ཏུ་དམ་ཉམས་
རེ་ཟུང་སླེབས་པའི་རྐྱེན་གྱིས་བསྙུན་གཞི་ཕོག་ཚུལ་གྱི་འབོད་པ་བྱུང་ལྟར། མྱུར་
མགྱོགས་ཀྱིས་མར་སླེབས་མ་ཐག རྟེན་འབྲེལ་ཐབས་ལ་མཁས་པར་བྱས་པས་དཔའ་
བོ་མཁའ་འགྲོའི་འཁྲུགས་པ་ཞི་ནས་བསྙུན་གཞི་ཡར་དངས་སུ་གྱུར་པ་རྟེན་འབྲེལ་
གྱིས་བསྐུལ་མ་ཡང་ཡིན་འདུག་པ་ལྟར། བཞག་བྲའི་དབེན་གནས་སྔར་གྱི་རི་ཁྲོད་
རྙིང་པར་ཕྱིན། པདྨ་མཁའ་འགྲོའི་ཐུགས་ཐིག་སྐོར་རྣམས་བསྒྱུར་ཞིང་ཆ་ལག་སྐོར་
ཀྱང་འཐོར་བུ་ཕབ། སློབ་བུ་བདུན་ཙམ་ལ་རང་སྐལ་དང་འཚམས་པའི་ཆོས་འབྲེལ་རེ་
ཡང་བྱས། འོན་ཀྱང་དམ་ཉམས་རེ་ཟུང་གི་རྐྱེན་གྱིས་རྟེན་འབྲེལ་འབྲིང་ཙམ་གྱུར། དེ་
ནས་ཡང་ལའུ་ཐང་དུ་སླེབས། ཁྱི་ལོ་གསར་ཚེས་ལ་དགེ་བཤེས་རྒྱལ་པོའི་དགོངས་
བཞེས་ལྟར་སྐྱིད་ལུང་དགོན་དུ་སླེབས། སྲིང་མོ་རི་ཁྲོད་དུ་མཚམས་སྒྲུབ་ལ་བཞུགས་
ཤིང་། ང་རང་ཁྲོ་སྐྱབས་སུ་ས་དབང་ཆོས་ཀྱི་རྒྱལ་པོའི་དགོངས་བཞེས་ལྟར་དམུ་ཁྲིའི་
རྒྱལ་སར་སླེབས། སྔར་བཞག་བྲར་མཁའ་འགྲོ་འདུ་བའི་དུས་སུ། མེ་ཏོག་འདབས་
མཛེས་ཁྲོད་ཉིད་ནས། །སྨོན་ལམ་གཅིག་ཏུ་འབྲེལ་བ་ཡི། །རཱ་ཛ་ནམ་མཁའི་མིང་
མཐའ་བརྒྱན། །ཁྲོ་གཏུམ་གདུག་པ་སྟག་གི་ལོ། །ཐུགས་ཐིག་ཆོས་ཀྱི་བདག་པོ་
བྱེད། །མཐར་ཐུག་རིག་འཛིན་གྲལ་དུ་འཁོད། །ཅེས་གསུངས་པ་དེ་ཡིན་པར་སྣང་
ཞིང༌། མ་འདྲེས་པའི་མཛའ་བཤེས་ཀྱི་ཐུགས་ཡིད་གཅིག་འདྲེས་སུ་གྱུར། ཞབས་
བརྟན་ཡང་ཕྲན་བུ་བསྒྲུབས་པས་ལེགས་པའི་དགེ་མཚན་ཤར། འོན་ཀྱང་མི་ཆེན་ལ་
ངོ་བསྲུང་གིས་སྐྱེ་བ་ངོས་འཛིན་སོགས་བྱེད་པ་རང་ཉིད་ཟོལ་ཟོག་ཏུ་འགྲོ་བ་དང་།
101



མདོ་མཁྱེན་བརྩེའི་གསུང་འབུམ།
མཁའ་འགྲོའི་གསང་ལུང་ལ་བཀའ་རྒྱ་ཡོད་པས་རླུང་ཕྱོགས་ཙམ་ཡང་མ་ཞུས། སླར་
ཡང་ཇི་སྲིད་བར་ཡོན་མཆོད་རྒྱུན་རིང་འོང་བའི་གསུང་འཕྲོས་སོགས་ཤིན་ཏུ་སྨིན་པར་
གནང་ཞིང་། ང་རང་ཡར་རང་གནས་སྐྱིད་ལུང་རི་ཁྲོད་དུ་ལོག་ནས། དགུན་དེར་དོན་
གཉེར་བརྒྱ་ལྷག་ཙམ་ལ་ཀློང་སྙིང་གི་དབང་ལུང་ཁྲིད་སོགས་བྱས། ཕག་ལོར་ལའུ་
ཐང་ནས་བཟུང་། དར་མདོ་དང་ཡུ་ཐང་སོགས་ལ་སྐོར་ཙམ་རེ་ཕྱིན་ཞིང་། སླར་རང་
གནས་སུ་ལྡོག་ཚེ་བཞག་བྲའི་གནས་འདབས་སུ་ཞག་གཅིག་བསྡད་པའི་རྨི་ལམ་ན།
མཁའ་འགྲོ་མ་ཁྲོ་མོའི་ཆས་ཅན་ཞིག་གིས། ད་དུང་རིག་པ་ཚད་ལ་མ་ཕེབས་པས། །
ཡུལ་གྱི་སྤྲོས་པའང་མེད་པ་མ་ཡིན་ཏེ། །ཁྱོད་ཅག་སྡོད་པའི་གནས་དེ་འཕྱང་མོ་ཉུག །
ལན་ཅིག་གནས་འདིར་རྟེན་འབྲེལ་མཐའ་རྫོགས་དགོས། །ཞེས་གསུང་ཞིང་མི་སྣང་
བར་གྱུར། དེ་ནས་རང་གནས་སུ་སླེབ་འཕྲལ་དགུན་དེར་ཐུགས་སྒྲུབ་ཡང་སྙིང་འདུས་
པའི་སྒྲུབ་མཆོད་གནད་སྨིན་བྱས། བྱི་བའི་ལོ་ཁྲོ་སྐྱབས་ནས་བརྒྱུད། དམ་པ་རྒྱལ་
ནག་གི་སར་རྐྱེན་སེལ་དུ་འོང་བ། ཚ་ཀོ་སོ་མང་རྒྱལ་ཁབ་ནས་ལན་གཅིག་འོང་དགོས་
བཀའ་ནན་བྱུང་ལྟར་ཕྱིན། ཆོས་རྒྱལ་ཡབ་ཡུམ་ཀྱང་རིགས་ལྡན་བྱང་ཆུབ་སེམས་
དཔའ་ཐར་པའི་ལམ་མཆོག་ཁོ་ནར་དགྱེས་ཤིང་། ཐུགས་དམ་ཉམས་བཞེས་ལ་ཤིན་
ཏུ་དགྱེས་པར་འདུག་པས། དྲག་པོ་དཔལ་ཆེན་འདུས་པའི་སྒྲུབ་པས་སྣ་སེལ་བཅས་
བཀའ་བརྒྱད་བདེར་གཤེགས་འདུས་ཆེན་གྱི་དབང་ཆེན་ཕུལ་ཞིང་། དགོན་དུ་སླེབས་
ནས་བདེར་འདུས་པོད་དགུའི་ལུང་དང་། ཀློང་ཆེན་སྙིང་ཐིག་གི་དབང་ལུང་ཚང་མ།
གཞན་ཡང་ཆོས་ཚན་འཐོར་བུ་མང་རབ། ཁྲིད་བསྡུས་བཅས་ཕུལ། ཞབས་བརྟན་
192



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། - ཀ༽
ཡང་ཁ་ཤས་བསྒྲུབ་ཅིང་། རྟེན་གསུམ་རྣམས་ལ་རབ་ཏུ་གནས་པའི་ཆོ་གས་བྱིན་
འཇུག་པར་བྱས་ཤིང་། ཡོན་མཆོད་ལས་བླ་སློབ་ལྟར་དད་འདུན་ཐུགས་ཡིད་གཅིག་
འདྲེས་སུ་གྱུར། དེ་ནས་ཕུན་ཚོགས་རྫོང་དུ་སྔར་ནས་ཡོན་མཆོད་རྙིང་པར་གྱུར་གཤིས།
སླར་སྲས་བདག་ཡུམ་གྱིས་འཕྲོ་མཐུད་མཛད་བཟང་དང༌། ཞབས་བརྟན་ཁ་ཤས་
སོགས་སྒྲུབ་ནས་ཁྲོ་སྐྱབས་སུ་སླེབས་ཚེ། ས་དབང་རིན་པོ་ཆེའི་ཐུགས་བབ་རྒྱལ་ས་
གསར་བཞེངས་དགོས་པ། ས་མིག་བལྟ་བ་དང་། སྣ་སེལ་ས་འདུལ་བྱེད་དགོས་ཀྱི་
བཀའ་ཕེབ་ལྟར། ཁྲོ་ཆེན་སའི་ཐིག་ལེ་དཔལ་ལེགས་ཞེས་པ་གླང་ཆེན་མ་བུ་འཕྲད་
པའི་ས་དམིགས་དེར། ཞག་གཅིག་ཉལ་པའི་རྨི་ལམ་ནི། མི་དམར་ཁྲག་གི་མདོག་
ཅན་རལ་པ་བསྙིལ་ཞིང་བེར་ནག་དང་གོ་མཚོན་གསོལ་བ། སྟག་ལ་ཞོན་པ་ཞིག་བྱུང་
སྟེ་ པད་མ་འབྱུང་གནས་རྒྱལ་བའི་སྲས་པོ་ལགས། ཁྱོད་དང་བེ་རོ་གཉིས་ཀྱིས་དམ་
ལ་བཏགས་པའི་རྔམས་ཆེན་འབར་བ་ང་། ཡུལ་འདིའི་ས་བདག་སྡེ་བརྒྱད་དྲེགས་པ་
ཀུན་གྱི་གཙོ་བོ་སྟེ། བཀའ་བཞིན་ད་དུང་མི་ལོ་བརྒྱ་ཕྲག་གཉིས་དང་སུམ་ཅུ་གནས་པ་
ལ༑ དམ་ཚིག་མ་ཉམས་བསྲུང་ཕྱིར་ང་ཡི་མཐུ་སྟོབས་ནུས་པ་རྩལ་དང་རྫུ་འཕྲུལ་
ཉམས་པ་མེད། འོན་ཀྱང་ཨ་ཙ་རའི་ངན་སྔགས་སྟོབས་ལས་འཁོར་དང་གནས་ལ་
ཆགས་འཇིགས་ཅུང་ཟད་འབྱུང་ནའང་། ས་ཡི་གནད་ལ་ཐབས་དང་རྟེན་འབྲེལ་བཅུད་
ཀྱིས་ལེགས་པར་གསོས་བྱས་ཚེ། ད་དུང་ཟླ་བ་ཡར་འཕེལ་བཞིན་དུ་འོང་བའི་ཐབས་
ནི་མེད་པ་མ་ཡིན་ནོ། །བཞེད་དོན་བསྐང་ན་ཡུན་དུ་བརྟན་པའི་གནས་ཁང་གང་བ་ན་
ཡུལ་འདིར་ས་མིག་འདི་ལས་ལྷག་པ་མེད། འོན་ཏེ་གཟུགས་ཅན་མི་ཡི་སྣང་བ་བསྒྱུར་
•་
193



མདོ་མཁྱེན་བརྩེའི་གསུང་འབུམ།
དང་རླུང་རྟ་ཚེ་བསོད་སྙན་གྲགས་སྤེལ་བར་བྱེད་པ་ལ། ངེད་ཅག་གཟུགས་མེད་འབྱུང་
པོ་སྡེ་བརྒྱད་དྲེགས་པའི་ཚོགས་རྣམས་མཉེས་ཤིང་ཚིམ་པར་བྱེད་ཅིང་མཆོད་དེ་བསྟོད་
པའང་། ཡུན་དུ་རྒྱ་ཆེ་རྒྱུན་མི་ཆད་པ་བྱས་ན་འདོད་པའི་དོན་ཀུན་འབད་མེད་ལྷུན་
གྱིས་འབྱུང་བར་སྲིད་དོ་ལགས། ཞེས་ཟེར་ཞིང་སོང་། དེར་ས་མིག་རང་དུ་བློ་ཐག་
བཅད་ནས། དཔལ་དགུའི་དཀྱིལ་འཁོར་ལ་བརྟེན་པའི་བསྲེགས་མནན་འཕང་བའི་
ཆོ་ག་བྱས་ཤིང་། ཁྲོ་བོ་བཅུས་ས་འདུལ་དང་། བསང་བརྔན་ཕུད་རབས་རྒྱས་པ་
སོགས་ཀྱིས་ས་བསླང་བ་དང་། སྦྱང་བ་དང་བཟུང་བ་སོགས་རང་ནུས་དང་འཚམས་
པར་བྱས་ཤིང་། རྒྱལ་ས་དྲུག་ཟུར་དུ་ས་དབང་དྲུང་དུ་ཕྱིན་ནས་དགའ་སྟོན་སོགས་རྒྱ་
ཆེར་གནང་། ལོ་མཇུག་དེར་དགེ་བཤེས་རྒྱལ་པོ་ཁོ་རང་ཡང་ཚེ་དུས་ལས་ཡོལ་བར།
ཕུང་པོའི་སྦྱང་ཆོག་དང་། རྣམ་ཤེས་རྗེས་འཛིན་སོགས་རང་ནུས་གང་ལྕོགས་ཙམ་
བྱས། གླང་ལོར་གཞན་ཕན་ཕྲན་བུ་རེ་བྱས་ཤིང་། ཁྲོ་སྐྱབས་མི་དབང་ལ་སྲིང་ཆུང་
ཐབས་ཤེས་ཀྱི་རྟེན་འབྲེལ་འགྲིགས་དགུན་མཇུག་ཧོར་ཁོག་ཏུ་འཁོན་སྡུམ་ལ་ཕྱིན།
སྟག་ལོ་གསར་ཚེས་ནང་དམ་གྲིབ་དང་མི་གཙང་བས་རྐྱེན་བྱས། རིགས་ཀྱི་མྱུ་གུ་ནིརྨ་
ཀ་ཡང་བསྙུན་གཞིས་ཐེབ་ཅིང་ལས་དབང་དང་། དུས་སྐབས་སྐྱེ་འགྲོའི་བསོད་ནམས་
ཀྱི་དབང་གིས་ཁོ་བོའི་རིགས་བརྒྱུད་འཁྲུལ་བྲལ་གཅིག་ལས་གཉིས་སུ་མི་ཡུལ་དུ་
འགྲོ་དོན་སྤྱོད་པ་ཤིན་ཏུ་དཀའ་བས་དམ་པ་འདི་ཉིད་ཀྱང་གཅིག་ཏུ་ཁོ་བོའི་རིགས་
རྒྱུད་དུ་གྱུར་བ་དང་། གཉིས་སུ་ཀུན་གྱིས་ཡ་མཚན་གྱི་གནས་སུ་གྱུར་པ་དང་། གསུམ་
དུ་ཡོན་ཏན་ངོམས་སྔ་བ་བཅས་དང་རྟེན་འབྲེལ་ཀྱང་ཅུང་ཟད་འཇུག་ཕྱིར་ཞི་བར་
194



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
གཤེགས་པས་དགོངས་རྫོགས་མཐའ་རྒྱས་སུ་བྱས། སྲིང་མོ་ཉིད་རང་གནས་སུ་
མཚམ་སྒྲུབ་མཛད་ཅིང་། ང་རང་དར་མདོ་དང་ཡུ་ཐང་སོགས་ལ་སྣང་བ་གཏད་མེད་
ཀྱིས་ཕྱིན། སྐབས་ཤིག་སྲིང་མོ་དང་ང་རང་གཉིས་པོ་དུས་འཛོམས་སུ་ལྷ་སྒང་དུ་
སླེབས། སྐབས་དེར་བཞག་བྲར་རྟེན་འབྲེལ་འཕྲོ་འཐུད་གྱུར་ན་ལེགས་ལམ་ཤར་
ཡང་། སྟེས་དབང་གིས་ཕྱི་བཤོལ་དུ་གྱུར་ཞིང་སྲིང་མོ་སྐྱིད་ལུང་དུ་རང་སར་ཕེབས།
ང་རང་དར་མདོར་ལྕང་སྐྱར་མཇལ་འཕྲད་ཙམ་བྱས་ནས། ལྕགས་ལའི་བཞེད་དོན་
ཅུང་ཟད་བསྐང་ནས་སྐྱིད་ལུང་དུ་སླེབས་པར། ལུས་ཀྱི་དྲིན་ལྡན་མ་རྒན་བདེ་ལྡན་དུ་
སོང་བ་དབུགས་ཆད་མ་ཐག་ཊཀི་ཤ་ཟ་ཁ་མོ་ཆེ་དང་དབྱེར་མེད་དུ་འདྲེས། ཕུང་པོའི་
སྦྱངས་ཆོག་དང་དགེ་བ་སོགས་འགྲུབ་ནས། ཡོས་ལོར་གསར་ཚེས་སྨད་ཕྱོགས་ཀྱི་
འགྲོ་དོན་ཕྲན་བུ་བྱས་ཤིང༌། ལོ་མཇུག་ཡུལ་དེར་སྡོད་པའི་འགྲོ་དོན་རྫོགས་པ་དང་།
སྲིང་མོ་ཡང་བསྙུན་གཞི་ཅུང་ཟད་བྱུང་བ་བཅས་ཀྱིས། འབྲུག་ལོ་གསར་ཚེས་ལོ་
མགོར་ཡར་ཐེག་ནས་གཡི་ཁོག་ཏུ་སླེབས། སྲིང་མོའི་སྙུང་གཞི་ཡང་སྨན་དཔྱད་
སོགས་ཀྱིས་ཅུང་ཟད་དྲག་ནས་སྟོད་ཕྱོགས་སུ་འགྲོ་བར་སེམས་ཀྱང་ལམ་དུ་ཆས་
འཕྲལ། སྨད་ཕྱོགས་ཀྱི་འགྲོ་དོན་མཐའ་མ་རྫོགས་པར་འགྲོ་བའི་སྐབས་མེད་པའི་བླ་
མའི་ལུང་བསྟན་དང་སྡེ་བརྒྱད་ཀྱི་བཤོལ་མ་སོགས་བྱུང་ལྟར། དེ་བཞིན་བློ་ཐག་བཅད་
ཅིང་སྦྲུལ་ལོ་གསར་ཚེས་ལ་ང་རང་གསེར་ཐར་ནས་བརྒྱུད་རྗེ་བླ་མའི་གདན་ས་ཡར་
ལུང་པད་མ་བཀོད་ཀྱི་སྤྲུལ་སྐུ་རིན་པོ་ཆེ་ལ་མཇལ་འཕྲད་དང་། ཀློང་ཆེན་སྙིང་ཐིག་གི་
དབང་ལུང་ཁྲིད་གསུམ་བཅས་ཕུལ། དེར་རིམ་བཞིན་གཉན་པོ་གཡུ་རྩེར་སོང་ནས།
195



མདོ་མཁྱེན་བརྩེའི་གསུང་འབུམ།
གཡུ་མཚོའི་འགྲམ་དུ་ཞག་བདུན་ཙམ་སྒྲུབ་པ་བྱས། ཉིན་མོར་མིའི་གནས་སུ་གུ་རུའི་
གསོལ་འདེབས་དང་ཚོགས་ཀྱི་འཁོར་ལོ་སོགས་ལ་འབད། མཚན་མོར་ཁམས་ཀྱི་རྩྭ་
རི་ཊའི་སྤྲུལ་པའི་གཞལ་མེད་ཁང་དུ་དཔའ་བོ་དང་མཁའ་འགྲོ་ཟོ་དོར་ཡབ་ཡུམ་སྲས་
གསུམ་ལ་བགྲོ་བ་བྱས་ཤིང་། ནུབ་གཅིག་མཁའ་འགྲོའི་མགྱོགས་བྱང་ལ་བརྟེན་པས་
ལྷོ་ནུབ་ཀྱི་ཕྱོགས་སུ་སོང་བར། རྡོ་རྗེ་གདན་གྱི་ནམ་མཁར་སླེབས་ཚེ། མདུན་དུ་
མཁའ་འགྲོ་མ་དམར་མོ་ཕྱག་གཡས་ཅང་ཏེ་དང༌། གཡོན་མི་རྐང་གི་གླིང་བུ་འབུད་པ་
ཞིག་གིས། བུ་ཁྱོད་མར་ལྟོས་དང༌། རྒྱ་གར་རྡོ་རྗེ་གདན་གྱི་སངས་རྒྱས་སྟོང་གི་
བཞུགས་ཁྲིའོ། །ཞེས་གསུངས་པར། བཞུགས་ཁྲི་གསུམ་གྱི་སྟེང་དུ་འོད་ཟེར་ཁ་དོག་
སྣ་ལྔ་འཕྲོ་ཞིང་། བཞུགས་ཁྲི་བཞི་བར་བདག་ཅག་གི་སྟོན་པ་མཚན་བཟང་པོ་སུམ་ཅུ་
རྩ་གཉིས་དང་། དཔེ་བྱད་བཟང་པོ་བརྒྱད་ཅུའི་སྤྲུས་པ་དང་མཇལ། ཕྱག་དང་བསྐོར་
བ་བྱས། སྟོན་པ་མཉམ་མེད་ཤཱ་ཀྱའི་རྒྱལ་པོ། གུ་རུ་ཤཱཀྱ་སེངྒེ་ཁྱེད་ལ་སྐྱབས་སུ་
མཆིའོ། །བདག་རྒྱུད་བྱིན་གྱིས་བརླབ་ཏུ་གསོལ། ཞེས་སོགས་གསོལ་བ་དྲག་ཏུ་
བཏབ་པས། སྔོན་ཚེ་འདས་དུས་བསྐལ་པའི་དང་པོ་ལ། །མེ་ཏོག་འདབས་མཛེས་
ཞེས་བྱའི་ཞིང་ཁམས་སུ། །རང་ཉིད་དྲང་སྲོང་བློ་གྲོས་ཐོགས་མེད་དང་། །བཅོམ་ལྡན་
འོད་སྲུང་དྲུང་དུ་ཐོས་པ་དགའ། །བསྐལ་བཟང་འདི་ལ་བུ་རམ་ཤིང་པ་སྟེ། །ཤཱཀ་ཐུབ་
པད་འབྱུང་མེ་ཤེལ་ཟེར་གྱི་ཚུལ། །གུ་རུ་ཤཱཀྱ་སེང་གེ་ཞེས་ཀྱང་བྱ། །ཕྱི་རྒྱུད་མདོ་དང་
བར་རྒྱུད་ཀྲི་ཡོག་གསུམ། །ཐབས་ཀྱི་ཐེག་པ་ཡོ་ག་རྣམ་གསུམ་སོགས། །རྩ་བ་རིམ་
གཉིས་ལྟ་སྒོམ་སྤྱོད་པར་འདུས། །དེ་ཡང་གཟུང་འཛིན་མཚན་མ་རང་སར་གྲོལ། །
་
196



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ལམ་དུས་རིག་པའི་ཀ་དག་ངོ་འཕྲོད་ཚེ། །ཐེག་བརྒྱད་བློ་ཡི་གྲུབ་མཐའ་ལས་གཞན་
གང་། །པདྨ་ལས་བྱུང་པད་འབྱུང་སྤྲུལ་པའི་སྐུ། །དབང་ཆེན་རྟ་ཕག་སྲས་ཀྱི་ཚུལ་
བཟུང་བ། །ད་ལྟའི་སྒྲོན་མེའི་བསྐལ་པ་འདིར་བྱོན་ཏེ། །དབང་རབ་ཚེ་གཅིག་དབང་
འབྲིང་འཆི་ཁ་ལ། །དབང་མཐའ་ཆོས་ཉིད་བར་དོར་གྲོལ་བ་ཡི། །གདམས་ཟབ་ནོར་
བུ་དགོས་འདོད་ཀུན་འབྱུང་བ། །ལུས་མེད་མཁའ་འགྲོ་འབུམ་གྱི་སྙིང་གི་ཁྲག །སྟོན་
པས་འགྲོ་དྲུག་སེམས་ཅན་སྐལ་པ་བཟང་། །དེ་ཕྱིར་ད་ནི་བརྩོན་འགྲུས་ཤུགས་བསྐྱེད་
ལ༑ ཨ་ཏི་ཡང་གསང་ཐིག་ལེ་སྐོར་གསུམ་གྱི། །མཁའ་འགྲོ་ཐུགས་ཀྱི་ཐིག་ལེ་བརྡ་
བསྒྱུར་བའི། །དུས་ལ་བབ་པོ་ད་ནི་རང་གནས་སོང་། །ཞེས་གསུངས་ཤིང་། ཕྱག་
གཡས་པས་གསེར་གྱི་རྡོ་རྗེ་སྤྱི་བོར་བཞག་པ་དང་ཆབས་ཅིག གུ་རུ་རྡོ་རྗེ་ཐོད་ཕྲེང་
རྩལ་འཁོར་མཁའ་འགྲོ་སྡེ་ལྔས་བསྐོར་བར་ལམ་གྱིས་གྱུར་ནས་ཕྱག་གཡས་པས་ཁ་
ཊེ་སྙིང་གར་བཙུགས་ནས། སྤོང་ཤིག་སྤོངས་ཤིག་འཁོར་བ་སྤོངས། །སྤང་བྱ་འདུག་
ན་དོན་མ་རྟོགས། །སྒྲུབས་ཤིག་སྒྲུབས་ཤིག་མྱང་འདས་སྒྲུབས། །བསྒྲུབ་བྱར་གོལ་ན་
འབྲས་བུ་མེད། །ལྟོས་ཤིག་ལྟོས་ཤིག་སེམས་ལ་ལྟོས། །བལྟ་བྱ་འདུག་ན་ཞེན་པས་
བཅིང་། །མ་བཅོས་མ་བསླད་ཟང་ཁ་མ། །འདི་ནི་ང་ཡི་དགོས་པ་སྟེ། །སྐུ་དང་འཇའ་
ཟེར་ཐིག་ལེའི་ཀློང་། །ཤེལ་དང་གསེར་གྱི་ཤོག་དྲིལ་ལས། །ལུ་གུ་རྒྱུད་ཀྱི་བརྡ་རིས་
གཟུགས། །ཤར་བ་ཐེ་ཚོམ་མེད་པར་བརྗོད། །བརྗོད་དང་ཆབས་གཅིག་དོན་རྟོགས་
ནས། །སྤྲུལ་པ་སྤྲུལ་གཞི་དབྱེར་མེད་འདྲེས། །ཞེས་གསུངས་ཤིང་། འོད་ཀྱི་ཕུང་པོར་
གྱུར་ནས་ལྷོ་ནུབ་ཏུ་གཤེགས། ངེད་ཅག་རྣམས་ཀྱང་དཔག་ཚད་གསུམ་ཙམ་ནམ་
197



E
མདོ་མཁྱེན་བརྩེའི་གསུང་འབུམ།
མཁར་ཇེ་མཐོར་བཏེགས་ཤིང་སོང་པའི་སར་འོད་སྣང་ལས་གྲུབ་པའི་གཞལ་ཡས་
ཁང་མཁའ་ལ་རྫུ་འཕྲུལ་གྱི་བཀོད་པ་རྫོགས་པའི་གནས་ཅིག་ཏུ་སླེབས། དེ་ན་
གཟུགས་མི་འདྲ་བ་དང་། ཆ་ལུགས་མི་འདྲ་བ། ཁ་དོག་སྣ་ཚོགས་པའི་བུད་མེད་
དཔག་ཏུ་མེད་པས། ལ་ལས་ནི་གླུ་དང་གར་ལ་བརྩོན། ལ་ལས་ནི་ཕྱག་དང་བསྐོར་བ་
བྱེད། ལ་ལས་ནི་བཻ་རོ་གསར་རྙིང་ཁྱེར་ནས་འོང་། ལ་ལས་རང་ལུས་བདུད་རྩིའི་ཆུས་
བཀྲུས་ཤིང་ཚོགས་ལ་འབུལ་བའི་གྲབ་བྱེད། ལ་ལས་ཉམས་ཆག་བཤགས་ཤིང་
གདུང་བའི་འོ་དོད་འབོད། ལ་ལས་ནི་རྫུ་འཕྲུལ་གྱི་རྩལ་སྣ་ཚོགས་སྟོན། ལ་ལ་ནི་ཏིང་
ངེ་འཛིན་ལ་གནས་པར་མཐོང་། དེར་སྔར་གྱི་ཌཱཀྐི་མ་དེ་ཡིས། འདི་ནི་འཁོར་འདས་
གཉིས་ཀྱི་ས་མཚམས། མཁའ་སྤྱོད་ཆུང་ངུ་ཞེས་བྱ་བ་སྣ་ཚོགས་མཁའ་འགྲོའི་གནས་
ཡིན། གཙོ་མོ་ནི་ས་མཚམས་འཛིན་ཞིང་དམ་ཚིག་ཤན་འབྱེད་པའི་ཌཀྐི་པདྨ་འབུམ་
སྡེ་ཡོད་ཅིང་། འཁོར་དུ་རྡོ་རྗེ་མཁའ་འགྲོ་དང་དམ་ཚིག་གི་མཁའ་འགྲོ་ཤས་ཆེ། མི་
ཡུལ་ན་གསང་སྔགས་ཀྱི་སྒོར་ཞུགས་ཤིང་བསྐྱེད་རྫོགས་དང་ལྟ་བ་ལ་གོམས་འདྲིས་
ཅུང་ཟད་སོང་ཞིང་། དམ་ཚིག་རྩ་བ་མ་ཉམས་ཤིང་ཡན་ལག་ལ་བཤགས་སྡོམ་གྱི་
རྩིས་ཟིན་པ་དག འདི་ག་ནས་ལས་ཀྱི་ལྷག་མ་སྦྱང་དགོས། ངེད་ཅག་རྣམས་ཀྱང་དུས་
དང་དགོས་པ་ཁྱད་པར་ཅན་གྱི་ཚེ། ཚོགས་འཁོར་དང་རྗེས་འཛིན་ལ་ལན་རེ་ཙམ་
འོང་བ་ཡིན་གསུངས་ནས་ནང་དུ་བྱོན་པའི་རྗེས་སུ་ངེད་ཅག་རྣམས་ཀྱང་ཞུགས་པས།
དབུས་སུ་ཀེང་རུས་ཀྱི་ཁྲི་ཞིང་ཆེན་གཡང་གཞི་གཅལ་དུ་བཀྲམ་པའི་ཁར། ཁྲོ་མོ་
དམར་མོ་རྒྱན་དང་ཆ་ལུགས་ཡོངས་སུ་རྫོགས་པ་ཞིག་འདུག་པ་བཞེངས་ཏེ་ས་ལ་བབ་
198



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཊཀྐི་མ་ལ་ཕྱག་དང་བསྟི་སྟངས་ཕུན་སུམ་ཚོགས་པ་བྱས་ནས། གཙོ་མོ་བྱོན་པ་སྐལ་
བ་བཟང་། ཚོགས་ཀྱི་འཁོར་ལོའི་དུས་ལའང་བབ་ཞེས་ཟེར་ཞིང་། ཁོ་རང་གི་ཁྲིའི་
ཁར་མེ་ཏོག་སྣ་ཚོགས་ལས་གྲུབ་པའི་གདན་ཞིག་བཀྲམ་སྟེ། ཊཱཀྐི་མ་དེའི་ཁར་
བཞུགས་སུ་གསོལ་བའི་སྐབས་དེར་སྲིང་མོ་ཆེན་མོ་ཡང་། ཌཀྐི་བདུན་གྱི་དར་ཁྱོགས་
ལ་བརྟེན་པས་དེར་སླེབ་བྱུང་། མ་ལ་ཕྱག་དང་། མི་ཡུལ་དུ་ནད་དང་སྡུག་བསྔལ་ཆེ་
ཞིང་། ལུས་ཀྱང་ཉམས། སྐྱོ་སུན་སྣ་ཚོགས་བྱུང་བའི་ལོ་རྒྱུས་དང་། རང་གནས་སུ་
འོང་ཆོག་པའི་གསོལ་བ་འདེབས་པར་མཛད། དེར་ཌཱཀྐི་པདྨ་འབུམ་སྡེའི་ཞལ་ནས༑
ཌཀྐི་གཙོ་མོའི་སྤྲུལ་པའི་ཟློས་གར་འདི་ཉིད། དེ་སྔོན་འདི་ནས་ལན་བདུན་བར་དུ་ང་
ཡིས་བཟློག་པ་ལགས། ད་ནི་རྗེ་མོ་རྣམས་ཀྱི་དགོངས་པར་བསྟུན་ཞིང་ཡུམ་སྲས་བགྲོ་
བ་མཛོད། སྐྱེས་བུ་འདི་ཡི་རྩ་ཁམས་ཕ་མའི་དབང་བཙན་སྐྱོར་ཁ་ཡང་ཞིང་དམ་ལ་མི་
གནས་ཚིག་མི་བཙན་ཞིང་བྱ་སྤྱོད་མང་བར་གདའ། ཞེས་སོགས་ང་རང་ལ་སུན་མང་
དུ་དབྱུང་བར་མཛད། རང་ཉིད་ཀྱི་གནོང་ཞིང་འགྱོད་པ་དང་བཅས་ཏེ། ལུས་གཅེར་
བུར་ཕྱག་མང་དུ་འཚལ་ཞིང་ལུས་ཚོགས་སུ་རོལ་པར་ཞུས། གཙོ་མོས་སྲིང་མོ་ལ་བུ་
མོ་ཁྱོད་ཉིད། མི་ཡུལ་དུ་སྐྱོ་སུན་བྱུང་བ་བདེན་ཡང་། ད་དུང་བགྲོ་བ་བྱེད་དོ་གསུང་
ཞིང་། སྤྱན་འབྲུ་ཚུགས་སུ་ནམ་མཁར་གཟིགས་ནས། ཕྱག་གཡས་ཌ་མ་རུ་ཁྲོལ་ཁྲོལ་
སྒྲོགས་ཤིང་། གཡོན་པས་མི་རྐང་གི་གླིང་བུའི་སྒྲ་ཆེན་ལན་གསུམ་བསྒྲགས་སོང་བས་
མཐའ་འཁོར་གྱི་བུད་མེད་རྣམས་དྲན་པ་ཉམས། དེ་དག་དང་ཆབས་ཅིག་ནམ་མཁའ་
ནས་ཡེ་ཤེས་ཀྱི་ཌཱཀྐི་མ་རུས་པའི་རྒྱན་དྲུག་གསོལ་བ་འགའ་དང་། ཧེ་རུ་ཀའི་ཆ་བྱད་
199



མདོ་མཁྱེན་བརྩེའི་གསུང་འབུམ།
ཅན་གྱི་གྲུབ་ཆེན་གསུམ་ཡང་བྱུང་། བུད་མེད་རྒན་སོང་ཞིག་བྱོན་ནས་སྔར་གྱི་ཁྲིར་
གཙོ་མོ་དང་ལྷན་ཅིག་བཞུགས། དབུས་སུ་དཀྱིལ་འཁོར་གྲུ་བཞི་རྒྱ་ཤིན་ཏུ་ཆེ་བའི་
དཀྱིལ་དུ། ཐོད་པ་ཡངས་ཤིང་རྒྱ་ཆེ་བ་ཞིག་བཞག མཐའ་སྐོར་དུ་བམ་ཆེན་གསར་
རྙིང་རྣམས་དང་། སྔར་ལུས་བཀྲུས་པ་རྣམས་ཀྱང་པདྨ་འབུམ་སྡེས་སྙིང་ཁར་གྲི་གུག་
ཚད་ཙམ་གྱིས་ལུས་སེམས་ཕྲལ་ནས་བེམ་པོའི་ཚོགས་འཁོར་གྱི་གྲལ་དུ་བཞག དེར་
ཧེ་རུ་ཀ་གསུམ་དང་། ཊཀྐི་རྒྱན་དྲུག་གསོལ་བ་ལྔས་བསྐོར་བ་ལན་གསུམ་མཛད་ཅིང་།
ནམ་མཁའ་ནས་འོད་ཟེར་ཁ་དོག་ལྔ་ལྡན་བྱུང་བ། རྫས་ལ་ཐིམ་ཞིང་ཀླད་ཁྲག་རྣམས་
དབུས་ཀྱི་ཐོད་པའི་ནང་དུ་བླུགས་ཏེ། པདྨ་འབུམ་སྡེས་གྲི་གུག་གིས་ལན་གསུམ་
དཀྲུག་ཅིང་། ཧེ་རུ་ཀ་གསུམ་དང་ཊཀྐི་དཀར་དམར་མཐིང་གསུམ་སྦྱོར་བའི་བྱང་
སེམས་ཐོད་པར་བླུགས། བདུད་རྩི་འོད་ཟེར་ཁ་དོག་ལྔ་ལྡན་གྱི་རླངས་པ་འཕར་བའི་
རྩེ་ལས། མཆོད་པའི་སྤྲིན་འཕྲོ་བར་གྱུར། དེ་ནས་གཙོ་མོ་གཉིས་ཀྱིས། ཨོཾ་ཨཱ༔ཧཱུྃ་ཧ་
ཧོ་ཧི༔ ཞེས་གསུངས་པ་དང་ཆབས་ཅིག་ཐམས་ཅད་ཀྱིས་ཚོགས་ལ་རོལ། ང་རང་
གཙོ་མོ་གཉིས་ཀྱི་དྲུང་དུ་ཕྱིན་ཏེ། ངའི་ལུས་འདི་ཚོགས་ཀྱི་འཁོར་ལོར་འབུལ་ལོ་
བཞེས་ནས་མི་ཡུལ་འཁྲུལ་པའི་དབང་གིས་ཉམས་པ་ཀུན་སོར་ཆུད་པར་མཛད་དུ་
གསོལ། ཞེས་གདུང་ཤུགས་དྲག་པོས་མཆི་མ་ཕྱུངས་ནས་ཞུས་པས། ད་ལྟ་ཁྱོད་ལ་
བག་ཆགས་སྤྲུལ་པའི་ལུས་མེད། ཤ་ཁྲག་མི་ཡི་ལུས་ནི་ཚོགས་འཁོར་བྱེད་མི་བཏུབ།
གནས་འདིར་ངེད་ཅག་དྲུང་དུ་གནོང་འགྱོད་སྐྱེས་མ་ཐག་ཏུ་ཉམས་པ་ཞེས་བྱ་མཁའ་
ལ་སྤྲིན་དེངས་མཚུངས། ཞེས་གསུངས། ཕྱག་མཚན་མགོ་ལ་བསྣུན་པས་དར་ཅིག་
2:00



་
་ སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
དྲན་མེད་དུ་བརྒྱལ་སོང་ཚེ་བལྟས་པས་བུད་མེད་མང་པོ་ཡང་དྲག་པོའི་ཤུགས་ཀྱིས་
བསྒྲལ་ནས། ཁྲོ་བོ་དང་ཁྲོ་མོ་འགའ་ཞིག་གིས་རོལ་སོང་བ། ཚོགས་བསྒྲལ་ཡིན་པར་
གདའ། དེ་ནས་ལྷག་མ་རྣམས་ཕྱི་རོལ་དུ་ཁྱེར། ཊཀྐི་གཙོ་མོ་གཉིས་ཀྱི་བུམ་པ་དང་
ཐོད་པ་ལས་བྱུང་བའི་བདུད་རྩི་སྲིང་མོ་ལ་གནང་ཞིང་བསྒོ་བ་འདི་ལྟར་མཛད་དོ།
ཆོས་ཉིད་ཀུན་ཏུ་བཟང་མོའི་མཁའ་ཀློང་ལས། །རུ་ཏྲ་འདུལ་ཕྱིར་རྡོ་རྗེ་ཕག་མོའི་
སྐུར། །ཡོངས་བཞེངས་ཡེ་ཤེས་ཌཱཀྐི་སྤྲུལ་གཞི་སྟེ། །བླ་མེད་ཨ་ཏིའི་གདམས་པ་བྱུང་
བའི་གནས། །དེ་ཡི་ཐུགས་སྤྲུལ་ལྷ་ལྕམ་མན་དཱ་ར། །བརྫུས་སྐྱེས་སྤྲུལ་སྐུ་པདྨ་འབྱུང་
གནས་ཀྱིས། །འཆི་མེད་རིག་འཛིན་བརྙེས་པའི་སྒྲུབ་སྡེ་མོ། །ཟག་པ་ཡོངས་ཟད་ཚེ་ལ་
དབང་བསྒྱུར་ཞིང་། །འོད་ཀྱི་ལུས་ལ་ཡེ་ཤེས་སྙིང་པོ་ཅན། །སྐུ་གསུམ་ཞིང་དུ་སྤྲུལ་
པའི་ཟློས་གར་བསྒྱུར། །ཡང་གསང་ཐིག་ལེ་སྐོར་གསུམ་སྤེལ་བའི་ཕྱིར། །མངའ་
བདག་རྗེ་དང་སྤྲུལ་པ་གཅིག་བསྡུས་ནས། །ད་ལྟ་མ་རིག་ཕལ་པའི་གཟུགས་སུ་
སྤྲུལ། །ལྔ་ཕྲག་ཐ་མ་ཐུག་པའི་དུས་འདི་རུ། །སེམས་ཅན་དུས་ཀྱི་རྒུད་པ་སྣ་ཚོགས་
ཤར། །དུག་ལྔ་རགས་ཤིང་ནད་མཚོན་མུ་གེ་དར། །ཐེ་ཚོམ་ལོག་ལྟ་སྒྲོ་སྐུར་རླུང་ལྟར་
འཚུབས། །རྒྱལ་བཀའ་མདོ་རྒྱུད་ལུང་དང་མན་ངག་ཆོས། །ཡོ་ག་རྣམ་གསུམ་བྱིན་
རླབས་མ་ཡལ་ཞིང་། །གསང་སྔགས་ཆོས་ཀྱིས་འདུལ་བའི་དུས་བབ་ཀྱང་། །སྒྲུབ་
པའི་ལོང་མེད་སྙིང་རུས་བརྩོན་འགྲུས་ཆུང་། །དེ་ཕྱིར་འཕྲད་པ་ཙམ་གྱིས་གྲོལ་བ་
ཡི༑ ༑རྨ་བྱ་ལྟ་བུའི་སྐལ་ལྡན་དོན་ཆེད་དུ། །ཐུགས་ཀྱི་ཐིག་ལེ་བོད་དུ་བསྒྱུར་བྱེད་
ཅིང་། །སྣ་ཚོགས་ཐབས་ཀྱིས་འགྲོ་བའི་རེ་བ་སྐོང་། །བཟང་ངན་འབྲེལ་བས་བསྡུས་
201



མདོ་མཁྱེན་བརྩེའི་གསུང་འབུམ།
པ་འདྲེན་པའི་ཕྱིར། །རིག་འཛིན་སྐྱེས་བུའི་གྲོགས་དང་མཐུན་འགྱུར་སྒྲུབས། །རིག་
རྩལ་འཇའ་ཚོན་སྤྲུལ་པའི་ཤོག་སེར་ལས། །རྟེན་འབྲེལ་ཐབས་ཀྱི་བརྡ་རིས་སྟོན་བྱེད་
ཕྱིར། །བསམ་བཞིན་སྐྱེ་སྲིད་བཟུང་བ་མི་དྲན་ནམ། །སྔོན་སྨོན་ཐ་ཚིག་ཡལ་བར་
འདོར་གྱུར་ན། །ཁམས་གསུམ་སེམས་ཅན་བསད་ལས་སྡིག་ཆེའོ། །འཛམ་གླིང་
སེམས་ཅན་བསོད་ནམས་དམན་པ་དང་། །དམུ་རྒོད་གདུལ་བྱ་རང་རྒྱུད་ངན་པའི་
ཕྱིར། །ནད་དང་སྡུག་བསྔལ་སྐྱོ་སུན་དྲག་པོ་ཡིས། །སྒོ་གསུམ་མནར་ཞིང་ཅི་བྱ་གཏོལ་
མེད་དུ། །ཐུག་ཚེ་ཡང་དག་ལྟ་བས་ཟིལ་གནོན་ཞིང་། །སྙིང་སྟོབས་གཉེན་པོའི་དབང་
དུ་བཏང་གྱུར་ནས། །བསྐལ་པའི་མུན་པ་ཉི་མས་བསལ་བ་བཞིན། །སྡུག་བསྔལ་
མིང་མེད་བདེ་སྐྱིད་དཔལ་དང་ལྡན། །གང་དུ་གནས་ཀྱང་བདེ་ཆེན་དག་པའི་ཞིང་། །ཇི་
ལྟར་སྒྲུབ་ཀྱང་འགྲོ་བའི་དོན་ལས་མེད། །རང་དོན་ཞི་བདེའི་གནས་ལ་མ་གཞོལ་
བར། །མ་དག་སེམས་ཅན་གཅིག་གི་དོན་དུ་ཡང་། །ལུས་སྲོག་ཕངས་པ་མེད་པར་
རྗེས་སུ་བཟུང་། །བླ་མ་སངས་རྒྱས་མཐོང་བའི་མོས་གུས་དང་། །སེམས་ཅན་ཕ་མར་
ཤེས་པའི་བྱང་ཆུབ་སེམས། །རང་རིག་ཆོས་སྐུ་རང་ཞལ་མཇལ་གྱུར་ན། །དགེ་སྡིག་རྒྱུ་
འབྲས་མིང་གི་བླ་དྭགས་ཙམ། །དམྱལ་སོགས་སྡུག་བསྔལ་གློ་བུར་འཁྲུལ་སྣང་ལས། །དོན་
ལ་གྲུབ་པ་རྡུལ་ཙམ་ཡོད་མ་ཡིན། །ལོ་གསུམ་དུས་སུ་ལས་འབྲེལ་མཐུན་པར་འཕྲད། །སྣ་
ཚོགས་ཐབས་ཀྱིས་གང་ལ་གང་འདུལ་བརྩོན། །སྐྱེ་འདིའི་འགྲོ་དོན་མཐའ་རུ་མ་ཕྱིན་
པར། །ཞིང་ཁམས་བགྲོད་པའི་གོ་སྐབས་ཡོད་མ་ཡིན། །འདིར་ནི་ཤ་ཁྲག་ལུས་ཀྱི་སྐྱེ་
མཐའ་ཆོད། །སྤྲུལ་པའི་མཁའ་འགྲོ་འབུམ་གྱི་འགྲོ་དོན་སྤྱོད། །སྤྲུལ་པ་སྤྲུལ་གཞི་
202



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ། ཀ༽
དབྱེར་མེད་འདྲེས་གྱུར་ཚེ། །སྐྱོ་སུན་མི་འབྱུང་ཡིད་བཞིན་ནོར་བུ་ལ། །གསོལ་བཏབ་
ཇི་བཞིན་མཐོང་ཐོས་དྲན་རེག་ཀུན། །དངོས་གྲུབ་རྣམ་པ་གཉིས་ཀྱི་བྱིན་ཆེར་
འབེབས། །མཐའ་ཁོབ་གདུལ་བྱའི་འགྲོ་དོན་མཐར་ཕྱིན་ཚེ། །མཁའ་འགྲོའི་བྲག་
ནས་འོད་སྐུར་གྲོལ་ཡང་སྲིད། །མ་ཡི་སྙིང་གཏམ་སྙིང་གི་དཀྱིལ་དུ་ཆོངས། །རིག་
འཛིན་སྤྲུལ་བསྒྱུར་ཁྲག་འཐུང་དཔའ་བོ་ཡང་། །དཔའ་བོ་ཌཱཀྐི་སྣང་བ་བསྒྱུར་བ་ལ། །
རྣམ་རྟོག་བདུད་ཀྱིས་བསླུ་བ་མ་འཇུག་པར། །རྨོངས་པའི་སེམས་ཅན་འཁྲུལ་པའི་
གཞན་དབང་ཅན། །ཅ་ཅོའི་སྙིང་གཏམ་ངག་ལ་མ་ཉན་པར། །དྲི་མེད་པད་འབྱུང་བླ་
མ་དབྱེར་མེད་ལ། །གསོལ་བ་ཐོབ་ཅིག་ལྟ་བའི་ངང་མདངས་སྐྱོངས། །གཏན་གྱི་
འདུན་མའི་གཏད་ཡུལ་རྫུན་ཕུག་རྗིབ། །གང་བྱུང་གང་བབ་ཐད་ཀའི་སྤྱོད་པ་སྐྱོངས། །
ཊཱཀྐི་བསྐུལ་མ་བྱུང་ཚེ་བརྡ་རིས་བསྒྱུར། །གསང་བའི་མན་ངག་ཐུགས་ནས་ཐུགས་སུ་
བརྒྱུད། །ཐེ་ཚོམ་མ་བྱེད་མ་ཡི་ཐུགས་ཀྱི་ཆོས། །འདི་དོན་སོ་སོའི་སྐྱེ་བོས་རྟོགས་པར་
དཀའ། །ཡོ་གའི་གཞུང་ཆེན་དག་ལ་གབ་པ་སྟེ། །གྲུབ་འབྲས་མངོན་གྱུར་རྟགས་
མཚན་མཐོང་བར་ངེས། །ཡིད་ཆེས་གདེངས་ཚུགས་གདམས་ངག་ཆུད་མ་གསོན། །
ནམ་ཞིག་འགྲོ་དོན་མཐའ་རུ་ཕྱིན་པའི་ཚེ། །མཁའ་ལྡིང་རྒྱལ་པོས་གནམ་འཕང་གཅོད་
པ་བཞིན། །སྐུ་གསུམ་ཞིང་ཁམས་མིག་འཕྲུལ་ལྟ་བུར་བགྲོད། །སྤྲུལ་གཞིའི་ཐུགས་
ཀློང་དབྱེར་མེད་རོ་གཅིག་འདྲེས། །དེ་བར་སྐྱོ་དང་སུན་མ་མ་མཛད་པར། །སྡུག་
བསྔལ་བདེ་བར་སེམས་ལ་རིག་རྩལ་སྦྱོངས། །མ་དང་འབྲལ་བ་མེད་དོ་ས་མ་ཡཿ
ཞེས་གསུངས་ཤིང་། དཀར་དམར་འདྲེས་པའི་བདུད་རྩི་ཐོད་པ་གང་གནང་། དེ་ནས་
203



མདོ་མཁྱེན་བརྩེའི་གསུང་འབུམ།
སྲིང་མོ་ཡང་གཙོ་མོ་གཉིས་ཀྱིས་འཁོར་བཞི་ལ་བཀའ་བསྒོ་ཞིང་ཕྱིར་གཤེགས། ་ ང་ ་
རང་རྣམས་ཀྱང་ཡུད་ཙམ་ལ་ཁམས་ཀྱི་ཙཱ་རི་ཊའི་ཕོ་བྲང་ལ་སླེབ་ནས་གདའ། དེར་
གཉན་གྱི་རྒྱལ་པོས་དོ་དགོང་སྲས་མོ་ཆེན་མོ་ཁམས་ཤིན་ཏུ་འཁྲུགས་པར་གདའ་སྟེ།
ད་རྐྱེན་ལས་གྲོལ་སོང་ཟེར། དེར་ང་རང་ཡང་རང་གནས་སུ་སླེབས། སང་ཚོགས་ཀྱི་
དགའ་སྟོན་དང་། གཏེར་བདག་རྣམས་ལ་བསང་བརྔན་མཆོད་པ་སོགས་གཏང་རག་
བྱས། དེ་ནས་ཞག་ཤས་ཀྱི་བར་འོད་གསལ་གྱི་སྣང་བས་གནས་ཀུན་ཉུལ་ཏེ་དེ་རྗེས་
སྔོ་མཚོའི་ཁར་སླེབ་ཚེ་རྗེས་ཀྱི་བྱ་བ་རྣམས་རྫོགས་པར་བྱས། འདི་དུས་སུ་གཡི་ཁོག་
ན་སྲིང་མོ་ཡང་གློ་བུར་གྱི་སྙུན་གཞི་དྲག་པོས་ཐེབས་པ་ཞག་གསུམ་ཙམ་ནས་དྭངས་
སོང་འདུག ང་རང་མགོ་ལོག་སྟོད་དེར་ཁ་ཤས་རེ་བ་རྫོགས་ཙམ་གྱི་ཆོས་འབྲེལ་རེ་
བྱས་ནས། རྨ་ཉིན་ཟལ་མོའི་སྒང་དུ་གླིང་ལྷ་རྣམས་དང་འཕྲད་ཙམ་གྱིས་ལྷ་སྲིན་དམ་
འདོགས་རྒྱས་པར་བྱས། ཨ་སྐྱོང་གོང་མའི་དཔོན་བློན་གཙོས་དད་ལྡན་རྣམས་ལ་
འཕྲད་ཅིང་ཚེ་དབང་ཁྱུག་ཙམ་རེ་བྱས། དེ་ག་ནས་ལམ་དུ་ཞུགས་ཏེ། རྗེ་བླ་མའི་གདན་
སར་སྐོར་ཙམ་ཕྱིན་ནས་གཡི་ཁོག་ཏུ་སྒར་གཞིའི་ཐོག་སླེབས། དེར་ལྕགས་ལ་ནས་
མར་འོང་དགོས་ཀྱི་བཀའ་ནན་དང་མི་བཏང་བཅས་སླེབས་འདུག་པ། གཡི་ཁོག་ནས་
ཐེག །དེམ་ཁོག་ཏུ་དགེ་བཤེས་བློན་པོ་ཧོར་བསོད་ནམས་ཚང་ལ། ཀུན་མཁྱེན་གོང་
མའི་སློབ་བུ་སྦས་པའི་རྣལ་འབྱོར་བ་ཞིག་གི་ཡང་སྲིད་འཁྲུངས་འདུག་པ་ཡང་ལག་ཏུ་
སོན། སླར་ཞབས་ཏོག་འགྲུབ་པའི་ལྟས་ཀྱང་ཤར། དེར་བཞག་བྲའི་བསུ་བ་དང་
བཅས། ལའུ་ཐང་དགོན་པར་སྒར་གཞི་ཀུན་གདན་འཇགས། དགོན་སྡེ་གྲྭ་ཚང་ཡུལ་
204



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
མི་ཀུན་ནས། སྲིང་མོའི་སྙུང་གཞི་ཡར་དྭངས་སོང་བ་དང་། སྟོད་ཕྱོགས་སུ་འགྲོ་རྒྱུ་མ་
ཐོན་པ་མར་འཁོར་བ་བཅས་ཀྱིས་དགའ་ཞིང་བསམ་པ་ཡོངས་སུ་རྫོགས་པར་གྱུར།
དེར་དར་མདོ་ནས་འབོད་པ་ལྟར་སོང་ཞིང་ཞབས་བརྟན་ཕྲན་བུ་བསྒྲུབས། རིགས་ཀྱི་
མྱུ་གུ་བདེ་བར་གཤེགས་པའི་སྤྲུལ་པ་ཡུ་ཐང་ལ་མངལ་དུ་ཞུགས་པ། སྔར་གཡི་ཁོག་
ནས་ངེད་རང་མིང་སྲིང་གཉིས་ཀ་ལ་འོད་གསལ་གྱི་སྣང་བར་མངོན་རྟོགས་གསལ་
བར་བྱུང་ལྟར་ཡུ་ཐང་དུ་སྐོར་ཙམ་ཕྱིན། སྔ་མའི་ཉམས་སྣང་དང་མཚུངས་པའི་བྱིས་པ་
མའི་མངལ་ནས་ཨོཾ་ཝཱ་ཀྱེ་དམ་ན་མ་ཟེར་བ་ཞིག་ཡོད་ཚུལ་འདུག་པ། མའི་ལྷུམས་སུ་
ཡོད་དུས་ནས་ངོས་འཛིན་བྱས་ཤིང་། རྒྱལ་པོ་སྔགས་འཆང་དམ་པ་ལ། སླར་སྐྱེས་མ་
ཐག་ཏུ་ངེད་ཀྱི་སྤྲུལ་སྐུ་ཡིན་པས་ཉིད་ཀྱིས་བདག་པོ་མཛད་ནས་ཡར་གནང་དགོས་
སོགས་ཀྱི་བསྒོ་བ་དམ་པོར་བྱས། དེ་ནས་ཡར་དར་མདོར་འཁོར་ནས་བདུད་རྩིའི་
མཆོད་པའི་སྐབས་ཤིག་ལུང་བསྟན་བྱུང་ལྟར། ལྕགས་ལའི་ས་དབང་ལྕམ་དྲལ་གྱི་
གཙོས་ངེད་ཅག་ཀུན་བཞག་བྲའི་གཡུ་མཚོའི་འགྲམ་དུ་ཕྱིན། ས་དབང་གི་སྐུ་ཚེའི་
འགལ་རྐྱེན་སོགས་བསལ་ཞིང་ལེགས་པའི་རྟེན་འབྲེལ་བསྒྲིག །ནུབ་གཅིག་མཚོ་
འགྲམ་དུ་ཕྱིན་པར། བུད་མེད་སྔོན་མོ་ཞིག་གིས་ལོ་གསར་རྙིང་མཚམས་འདིར་
འཚུབས་ཆ་ཤིན་ཏུ་ཆེ་ཞིང་། བདུད་མོ་ཞེ་སྡང་སྦྲུལ་ལོ་པ། །དམར་རྒྱན་གདུག་པ་གླང་
གི་ལོ། །ཁྲོམ་སྐྱིད་སྤྲུལ་པ་མི་གསུམ་པ། །ཚེ་ཆོས་བསོད་ནམས་རླུང་རྟ་ལ། །ནམ་ཡང་
བར་དུ་གཅོད་པ་ཡི། །གུ་རུའི་ལུང་བསྟན་མི་དྲན་ནམ། །གཞན་ལ་ཕན་པ་བྱུང་སྲིད་
ཀྱང༌། །ལོ་འདིར་རང་ལ་ཉམས་ཉེས་ཡོད། །ཞེས་གསུངས་སོ། །དེར་ཚོགས་འཁོར་
205



མདོ་མཁྱེན་བརྩེའི་གསུང་འབུམ།
དང་། བསང་བརྔན་མཆོད་བསྟོད་སོགས་རྒྱས་པར་བྱས་ནས། གཞན་རྟེན་འབྲེལ་ཀུན་
འཕྲོ་ཅན་དུ་བཞག ས་དབང་ལྕམ་དྲལ་གཙོས་འཁོར་བཅས་དར་མདོར་སླེབས། དེར་
ང་རང་ཡང་ལོ་གཅིག་ཙམ་སྒྲུབ་གནས་ཉུལ་རྒྱུའི་འདུན་པ་གཏད། ལྕགས་ལ་མཁན་
རིན་པོ་ཆེ་གཙོས་ཡུམ་སྲས་ཀུན་ནས་རིང་འཚོའི་བརྟན་བཞུགས་རྒྱས་པར་མཛད།
དེར་ཡར་ཐེག་ཅིང་ལའུ་ཐང་དུ་སླེབས། དགེ་བཤེས་དེམ་ཁོག་ནས། སྤྲུལ་པའི་སྐུ་ཡང་
གདན་དྲངས། ཕ་མ་ཡོན་གྱིས་ཚིམ་པར་བྱས་ནས་ཕྱིར་ལོག དེ་ནས་བཟུང་རེ་ཞིག་
མཚམས་སྒྲུབ་ལ་གནས་པ། སློབ་བུ་དམ་ལ་མི་གནས་པ་ཕོ་མོ་འགའ་ཞིག་གིས་
བཀའ་འགལ་ཐུགས་དཀྲུགས་སྣ་ཚོགས་བྱས་པའི་རྐྱེན་གྱིས། པདྨ་མཁའ་འགྲོའི་ཆོས་
སྐོར་ལ་སེལ་ཞུགས་ཅུང་ཟད་སོང་ཞིང་། དཔའ་བོ་མཁའ་འགྲོ་རྣམས་ཀྱང་ཅུང་ཟད་
འཁྲུགས་པར་གྱུར་པས། ། གཏེར་ཆོས་རྙིང་པ་རྣམས་གོས་དཀར་མོའི་ཀློང་ནས་
དབྱིངས་སུ་གཤེགས། སླར་ཡང་སྲིང་མོ་སྤྲུལ་པ་ལ། སྤྲུལ་གཞི་རྡོ་རྗེ་ཕག་མོ་དངོས་སུ་
བྱིན་ཕེབ་ཅིང་། ལུས་མེད་མཁའ་འགྲོའི་ཆོས་སྐོར་ཡང་གསང་མཁའ་འགྲོའི་ཐུགས་
ཐིག་གཏན་ལ་འབེབས་པའི་སྒོ་འཕར་ཕྱེས་ཤིང་། འཛིན་པ་རང་གྲོལ་གྱི་ཆོས་སྐོར་ལ་
བརྟེན་པའི་རྐྱེན་ངན་གྲོགས། འགལ་རྐྱེན་ལམ། བར་ཆད་དངོས་གྲུབ་ཏུ་བསྒྱུར་ནས་
གསེར་ཡིག་ཅན་གཏན་ལ་འབེབས་པའི་མཐུན་རྐྱེན་འཁོར་དམ་ལྡན་རྣམས་ནས་ཉིན་
མཚན་གཡེལ་བ་མེད་པར་རྟེན་འབྲེལ་གྱི་སྣ་ཁ་དཔག་མེད་བསྒྲིགས་ཤིང་བརྡ་བསྒྱུར་
གྱི་མགོ་བརྩམ། ཡི་གེའི་འདུ་བྱེད་སློབ་བུ་རིག་པའི་ཡེ་ཤེས་ཀྱིས་བྱས། སྐབས་དེར་
སྔོན་མའི་ཉམས་ཆགས་ཀྱི་ཤུགས་དང་། ཚེ་གེགས་ཆེ་བ་བཅས་ཀྱིས་ཁོ་བོ་ཡང་འདུ་
206



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ ་
བ་རབ་འཁྲུགས་ཤིང་ཊཀྐིའི་བསུ་མ་མང་དུ་བྱུང་ཞིང་འཛམ་གླིང་གཞི་བདག་དྲེགས་
ཚོགས་ཕལ་ཆེར་གྱིས་སྐྱེལ་བའི་སྣང་བ་བྱུང་འདུག་ཀྱང་། སྲིང་མོ་ཆེན་མོའི་ལྷག་
བསམ་རྣམ་པར་དག་པའི་སྙིང་སྟོབས་ཀྱིས་རྒྱུ་བྱས། ཁམས་ཀྱི་ཙཱ་རི་ཊའི་དཔའ་བོ་
ཊཱཀྐིའི་མཐུ་རྩལ་གྱི་རྐྱེན་བྱས། གསང་བདག་དགའ་རབ་དཔའ་བོའི་ཐུགས་བསྐྱེད་
དང་། མ་གཅིག་དབྱིངས་ཀྱི་རྗེ་མོའི་སྔོན་གྱི་བཀའ་དམ་སྨོན་ལམ་རྣམ་པར་དག་པའི་
ཐུགས་རྗེས་རྩལ་ཤུགས་ཕྱུངས་ཏེ་ལས་མཛད་སྔགས་ཀྱི་སྲུང་མ་རཱ་ཧུ་ལས་རྟེན་འབྲེལ་
གྱི་སྣ་ཁ་སྣ་ཚོགས་བསྒྱུར་ཞིང་ཚེ་ཀེགས་ཆེན་མོ་བཟློག་པར་མཛད། བདུད་སྤྲུལ་
རྣམས་ཀྱང་དཀྱིལ་འཁོར་གྱི་ཕྱི་རོལ་དུ་བསྐད། དམ་ལྡན་རྣམས་རྗེས་སུ་བཟུང་ནས
བཞག་བྲར་ཡང་དབེན་དུ་ཕྱིན་ཏེ། རྡོ་རྗེའི་མིང་འཛིན་བཞིའི་དམ་ལྡན་རྣམས་ལ་ཁོག་
ཞུགས་ཀྱིས་དངོས་དང་དངོས་མེད་ཀྱི་ཚུལ་གྱི་རྟེན་འབྲེལ་སྣ་ཁ་ཉིན་མཚན་གཡེལ་བ་
མེད་པར་བསྒྲིག སྲིང་མོ་ཆེན་མོའི་གཙོས་ཡེ་ཤེས་ཌཱཀྐི་རྣམས་ཀྱང་། རིག་རྩལ་དུ་
བརྫུ་བ་དང་། རང་ཉིད་ཀྱི་མཐོང་སྣང་ལ་དངོས་གཟུགས་བསྟན་ནས་བརྡ་བསྒྱུར་གྱི་
གཉེར་ཁ་འཛིན་ཞིང་། ཕྱི་ནང་གི་ས་མཚམས་སྲུང་མ་རྣམས་ཀྱིས་བསྲུང་ནས། གསེར་
ཡིག་ཅན་གྱི་བརྡ་རིས་བསྒྱུར། དེ་ནས་སྲིང་མོ་ཆེན་མོ་ཡང་གཏེར་སྒྲུབ་ཀྱི་ཡི་དམ་ལྷའི་
བསྙེན་སྒྲུབ་ལ་གནས་ཚེ། ས་གཡོ་རི་དུར་ཆུ་རླུང་རྣམས་ཀྱང་སྔགས་ཀྱི་རང་སྒྲ་སྒྲོགས་
པ་དང༌། སྒྲུབ་ཁང་ལ་མེ་འབར་བ་སོགས་ཐུན་མོངས་ཀྱི་རྟགས་དང་། ཐུན་མིན་དངོས་
གྲུབ་ཀྱི་རྟགས་མཚན་ཡང་དཔག་ཏུ་མེད་པ་བྱུང་འདུག དེ་ནས་སུམ་ཅུ་གནས་སུ་ཤ་ཟ་
མཁའ་འགྲོ་དངོས་སུ་རྒྱུ་བའི་སར་ཕྱིན་ཏེ། དབང་སྡུད་ཟིལ་གནོན་གྱིས་དམ་འོག་ཏུ་
207



མདོ་མཁྱེན་བརྩེའི་གསུང་འབུམ།
ཚུད་པར་བྱས་ཤིང་། སྲིང་མོ་སྐུ་མཚམས་གྲོལ་ཞིང་ཕེབ་བྱུང་བ་སླར་ཡང་སྒྲུབ་པ་ལ་
ཞུགས་ཤིང་འཁོར་རྣམས་ནས་ཀྱང་གུ་རུའི་གསོལ་འདེབས་བརྩོན་ཞིང་། ལེའུ་བདུན་
མའི་དམིགས་ཁྲིད་བསྡུས་པ་ཞིག་བྱས། སྐབས་སུ་བརྡ་རིས་དུས་བབ་ཁ་ཤས་ཌཱཀྐི་
བསྐུལ་མ་ལྟར་བསྒྱུར་ཞིང་གཉན་ཆེན་ཐང་ལྷ་ཞབས་བརྟན་འབུལ་ཕྱིར་བྱུང་བ་དང༌།
དཔལ་ཆེན་སྟོབས་ལྡན་ནག་པོ་སླར་ཡང་དྲེགས་པའི་སྐུར་བཞེངས་པ་གནོད་སྦྱིན་དགྲ་
ལྷའི་རྒྱལ་པོ་མཐུ་བོ་ཆེ་ཡང་སྙིགས་མའི་གདུལ་དཀའ་འདུལ་བའི་དུས་ལ་བབ་པར་
གབ་པ་མངོན་དུ་ཕྱུངས་ནས་དངོས་གཟུགས་བསྟན་པ་བཅས་ཀྱིས་རྟེན་འབྲེལ་གྱི་
སྐྱོན་ཀུན་བསལ་ཞིང་། ཕྱིའི་ལོག་སྨོན་དབང་དུ་མི་འགྱུར་པའི་ས་མཚམས་ཕྱེས་ཤིང་
ཐུགས་ཐིག་ཡང་གསང་ཆེན་མོ་བཀའ་བཙན་ཞལ་དྲོ་བྱིན་རླབས་མྱུར་བར་བྱས། མི་མ་
ཡིན་ཀུན་གྱི་གོང་གནོན་གཉེར་འཛིན་ཆེན་མོ་སྲིང་མོ་ཆོས་བདག་ཌཱཀྐི་མ་ཆེན་མོ་མ་
དབྱིངས་ཀྱི་རྗེ་མོ་རྣམ་གསུམ་གྱིས་བསྐོར་ཤིང་གཉེར་དུ་གཏད། དེར་སླར་ཡང་ཚེ་
གེགས་ཀྱི་མཐའ་བསལ་བའི་ཕྱིར། ངེད་ཅག་དཔོན་གཡོག་ཁ་ཤས་རྒྱལ་མོ་དམུ་རྡོར་
ཕྱིན། སྙིང་རྟེན་ནས་ཚོགས་ཀྱི་འཁོར་ལོ་བསྐོར་ཞིང་། རྫུ་འཕྲུལ་ཕུག་ཏུ་ཟླ་གཅིག་
སྒྲུབ་པ་བྱས། སྐྱེམས་ཀྱིས་མྱོས་པའི་རྐྱེན་བྱས་ནུབ་གཅིག་སྣང་བ་འལ་འོལ་གྱི་ངང་དུ་
གཡུ་བྲག་ཏུ་སོང་བར། བུད་མེད་རལ་བ་ཐང་དུ་བསྙིལ་བ་ཞིག་གིས་འདི་གའི་ས་
གཏེར་རྣམས་མི་བཞེས་སམ་ཟེར་བར། ང་ནམ་མཁའ་མཛོད་ཀྱི་ཆོས་སྡེ་ལ། །དབང་
བསྒྱུར་ཧེ་རུ་ཀདཔལ་ཏེ། །ས་གཏེར་གྱི་དགོས་པ་ཡེ་མ་མཆིས། །འཛམ་གླིང་ས་
བཅུད་མི་ཉམས་ཕྱིར། །བཀྲ་ཤིས་རབ་ཏུ་གནས་པར་བྱ། །མ་འོངས་བེ་རོའི་སྤྲུལ་པ་
208



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཡིས། །དུས་ལ་བབ་ཚེ་འབྱིན་པར་བྱེད། །དེ་བར་གཉེར་ཁ་དམ་པར་གྱིས། །ཞེས་
སྨྲས་ཤིང་རྫུ་འཕྲུལ་གྱིས་ཕྱིན་པས། བྲག་མཁའ་འགྲོའི་གར་བྱེད་པ་ལྟ་བུའི་གསང་
གནས་རྡོའི་སྒོ་མོ་འདུག་པ་སླར་ཡང་སྒོ་བསྡམ་ཞིང་རབ་ཏུ་གནས་པར་བྱས་ཏེ། སྨོན་
ལམ་གཏད་རྒྱས་བཏབ། དེར་བུད་མེད་དེས་གཡས་ཕྱོགས་ཀྱི་བྲག་སྒོ་ཞིག་ཕྱེས་ཏེ། །
ལྷ་ལྕམ་ཞབས་པད་ཡུན་དུ་བརྟན་པའི་ཕྱིར། །ཚེ་ཡི་རྫ་ས་མཆོག་འདི་དང་འདི་གཉིས་
ཕུལ། །ཞེས་ཟེར་ཞིང་སྨན་ཐུན་རྫས་བཅས་གཏད། དེར་རང་གནས་སུ་ལོག དབུ་
རྩེར་ཕྱིན་ཞིང་མཚོ་དང་རིའི་ཉམས་པ་དང་མནོལ་བ་ཀུན་སེལ་བའི་ཐབས་ཨོ་རྒྱན་
ཆེན་པོ་དང་ཡེ་ཤེས་མཁའ་འགྲོ་ལ་གསོལ་བ་དྲག་ཏུ་བཏབ་ཅིང་། མི་མ་ཡིན་རང་རང་
ལ་ནུས་པ་ཐོན་པར་བྱས། རྩེ་མོར་ལྷ་སྲིན་དམ་འདོགས་དང་། དཀར་ཕྱོགས་མངའ་
གསོལ་ནག་ཕྱོགས་དཔའ་བཀོང་སོགས་དུས་སྐབས་དང་འཚམས་པར་བྱས། དེར་མི་
མ་ཡིན་རྣམས་ནས་སླར་ཡང་དུས་ལ་བབ་ཚེ་རྟེན་འབྲེལ་བསྒྲིག་དགོས་ཀྱི་གསོལ་བ་
བཏབ་ལྟར་འཕྲོ་མཐུད་འོང་བའི་གནང་བ་བྱིན། དེ་དག་གི་ལས་དོན་གྲུབ་འཕྲལ་
མཚམས་གྲོལ་ནས། སྙིང་རྟེན་དགོན་གྲུབ་ནང་ཕྱོགས་བཅས་ལ་དད་མོས་ལྡན་པ་
རྣམས་ཀྱི་མོས་པ་དང་མཐུན་པའི་ཆོས་འབྲེལ་གྱིས་རེ་བ་རྫོགས་ནས། ལའུ་ཐང་དུ་
ཡར་འཁོར་དེར་ཡུ་ཐང་རྒྱལ་པོ་གཙོས་སློབ་བུ་ཁ་ཤས་ལ་རྩ་རླུང་དང་། གསར་ཞུགས་
རྣམས་ལ་སྔོན་འགྲོའི་སྨིན་ཁྲིད་བཅས་བྱས། ལུག་ལོ་གསར་ཚེས་ལ་ཚེ་གེགས་དང་
བར་ཆོད་ཀུན་གྱི་མཐའ་དག ཀུན་མཁྱེན་གོང་མའི་སློབ་བརྒྱུད་དུ་གཏོགས་ཤིང་རང་
གི་དངོས་སློབ་ཧོར་པ་མདོ་སྨྱོན་ཚེ་དབང་རྒྱལ་བ་ཞེས་པ་བླ་མའི་སྐུ་གེགས་བཟློག་པ་
་209



， IT
མདོ་མཁྱེན་བརྩེའི་གསུང་འབུམ།
དང༌། ཕྱིན་ཆད་རྟེན་འབྲེལ་གྱི་ཉེ་བར་འཚེ་བ་ཀུན་ཡོངས་སུ་ཞི་བའི་ཕྱིར་དུ་སྨོན་ལམ་
བཏབ་ནས་འཕོ་བའི་གདམས་པར་འབད་ཅིང་ཚེ་འཕོས་སོང་བར། སྦྱང་ཆོག་དང་།
བསྔོ་སྨོན་རྗེས་འཛིན་གྱིས་དཔལ་རི་པདྨ་འོད་དུ་ལུས་རྒྱ་བྲལ་མ་ཐག་དབུགས་དབྱུང་
བར་བྱས། འདི་ནས་བཟུང་བདུད་དང་བར་ཆད་མི་མཐུན་པའི་ཕྱོགས་ཐམས་ཅད་
ལས་རྣམ་པར་རྒྱལ་ཞིང་། ལེགས་པའི་ཡོན་ཏན་ཕུན་སུམ་ཚོགས་པའི་རྟེན་འབྲེལ་གྱི་
མགོ་ཚུགས། ཡུ་ཐང་ནས་རིགས་ཀྱི་མྱུ་གུའི་ཟློས་གར་ནིརྨ་ཀ་ཡང་ཡར་ཕེབས་ཅིང་།
ལའུ་ཐང་དུ་ཁྲི་སྟོན་སོགས་བྱས་ཤིང་དགེ་མཚན་བཟང་པོ་དང་ཨ་ནེའི་གཙོ་གྱུར་སྔར་
གྱི་གྲྭ་པ་རྣམས་དང༌། གླེགས་བམ་ཡོ་བྱད་སོགས་ངོས་འཛིན་དང་སྔོན་གནས་རྗེས་
དྲན་གྱི་གཏམ་དང་། ཤ་ཁྲག་ལ་ལོངས་སུ་མི་སྤྱོད་པ་སོགས། སྐྱེ་སྔོན་ལྟར་རྒྱུས་ཡོད་
རྣམས་ཡིད་ཆེས་པར་བྱུང་། སྐབས་དེར་དད་ལྡན་ཁ་ཤས་ལ་གསེར་ཡིག་ཅན་གྱི་སྒོར་
འཕར་ཕྱེས།. ཆོས་ཐུན་གྱི་བྱ་བ་རྣམས་རྫོགས་འཕྲལ་རིགས་བརྒྱུད་མིང་འཛིན་རལ་
གྲི་དང་། ཡུ་ཐང་རྒྱལ་པོ་སྐུ་འཁོར་བཅས་ལྷ་ལྡན་དུ་ཐེག་ང་རང་མིང་སྲིང་བཞག་བྲར་
ཕྱིན་ཏེ། གཏང་རག་མཆོད་བསྟོད་བྱས་ཤིང་རང་གནས་སུ་འཁོར། དགེ་བཤེས་
ལྕགས་ལ་གཉིས་ཀྱི་མཁོན་བསྡུམ་སོགས་གཞན་དོན་ཕྲན་བུ་དང་སྐབས་སུ་བབ་པའི་
ལམ་རྣམས་བསྒྲུབ། དགུན་དེར་བཞག་བྲར་སྲིང་མོ་སྐུ་མཚམས་དང་། ང་རང་ཡང་
ཉམས་ལེན་ལ་ཅུང་ཟད་གནས། དར་མདོར་རྒྱ་མི་ཀྲུང་ཐང་ལྷ་ལྡན་ནས་མར་སླེབ་
ཅིང་། ཨ་འཛི་རོང་ལྕགས་མདུད་ཉག་སྐེད་འདི་ཧོར་ཁོག་སྟོད་སྨད་ལི་ཐང་སོགས་
སེམས་ཅན་ཡོངས་ལ་གནོད་ཚབ་ཆེ་བས། རྒྱ་བོད་དམག་མི་ཡོ་ལང་འདུ་དགོས་ཟེར་
E.
1
210



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
བ་དང༌། ང་རང་ཡང་མཐུན་རྐྱེན་སྒྲུབ་ཕྱིར་འགྲོ་དགོས་ཀྱི་བཀའ་བྱུང་བར་རེ་ཞིག་
དམག་འཁྲུགས་ཀྱི་མཐུན་རྐྱེན་མི་བསྒྲུབ་བསམ་ནས། བཞག་བྲར་ཡར་འཁོར་ནས་
བསྡད་པའི་ཉིན་གཅིག་དགྲ་བླ་གནོད་སྦྱིན་ཆེན་པོ་དངོས་གཟུགས་བསྟན་ནས། ལོ་ཡི་
རྒྱལ་པོ་ས་ཕོ་སྤྲེལ་ཤར་ཚེ། །མཐོང་ཐོས་དྲན་རེག་དོན་གཉིས་སྒྲུབ་པ་ལ། །རེ་ཞིག་
ལྟར་སྣང་སྡིག་པའི་ལས་ཡིན་ཀྱང་། །དད་དང་ལོག་ལྟ་བཟང་ངན་འབྲེལ་བས་
བསྡུས། །ཡང་དག་བྱང་ཆུབ་ལམ་དུ་འཛུད་པའི་ཕྱིར། །དམག་དཔོན་རིན་ཆེན་བྱ་བ་
བྱས་ཀྱང་རུང་། །སྡིག་ལྡན་བྱམས་པ་བསྒོམ་ཡང་ལོག་པར་ལྟ། །དེ་ཕྱིར་གང་བྱུང་ཐེ་
ཚོམ་མེད་པར་སྤྱོད། །ཉ་ཡི་ཡུལ་གྱི་མི་ཕོ་དྲག་རྩལ་ཅན། །མི་དགེ་ཤུགས་ཆེ་ནག་
ཕྱོགས་ཁ་དར་དང་། །བསོད་ནམས་ལྡན་པའི་མི་གསུམ་ཡུལ་དེར་གནས། །གུ་རུས་
བྱིན་གྱིས་བརླབས་པའི་ས་ཡིན་ཞིང་། །བསོད་ནམས་མ་རྫོགས་ད་དུང་འདུལ་མི་
སྲིད། །དུས་ལ་བབ་པའི་བྱ་བ་མ་བྱས་ན། །འཁོར་འདས་གཉིས་ཀྱི་ས་མཚམས་
འབྱེད་པ་དཀའ། །དངོས་མེད་དག་ལའང་ཕན་པའི་སྒོ་འགགས་ཕྱིར། །ཐེ་ཚོམ་མ་
བྱེད་དུས་བབ་སྤྱོད་པ་སྐྱོངས། །ཞེས་ཟེར། དེའི་ནུབ་རྨི་ལམ་ན། ཧེ་རུ་ཀའི་ཆ་བྱད་ཅན་
གྱི་རྣལ་འབྱོར་ཞིག་གི་ཞལ་ནས། ང་ནི་ཤྲཱི་སེང་ཧ་སྟེ། །པདྨའི་རིགས་ཀྱི་མྱུ་གུ་ཁྱོད། །སྣང་བ་
དར་ལྕེ་རླུང་བསྐྱོད་འདྲ། །གང་ཤར་མ་ཞེན་དགེ་སྡིག་མཉམ། །ཤར་གྲོལ་དུས་མཉམ་
ཤར་མཁན་སྟོང་། །སྣང་སེམས་འདྲེས་ཚེ་གཟུང་འཛིན་ཡལ། །རང་བབ་གྱུར་ཚེ་ཀ་
དག་དང་། །འདི་ལ་ཐེ་ཚོམ་འདུག་གམ་ལྟོས། །སྒྱུ་མ་ལྟ་བུའི་རྣལ་འབྱོར་པས། །སྣང་
བ་སྒྱུ་མའི་རོལ་པ་ལས། །སྒྱུ་མའི་འཁྲུལ་འཁོར་བསྐོར་གྱུར་ཀྱང་། །སྒྱུ་མ་ཞིག་ཚེ་བག་
211



མདོ་མཁྱེན་བརྩེའི་གསུང་འབུམ། .
ཆགས་ཡལ། །དེ་ཕྱིར་སྐབས་སུ་བབ་པ་ནི། །བརྟུལ་ཞུགས་ལམ་དུ་སློང་བའི་ཕྱིར། །
རུ་ཤན་ཆེན་པོའི་བོགས་འདོན་གྱིས། །དེ་ནས་འཁྲུལ་པའི་གཞི་རྩ་སྟོང་། །སྤྱོད་པ་
གཉིས་ཀྱི་མཚམས་དབྱེའོ། །ཞེས་གསུངས་མི་སྣང་བར་གྱུར་ཏོ། །ཕྱིར་ནངས་སྲིང་མོ་
ལ༑ ད་ལན་ཅིས་ཀྱང་རྒྱ་དང་ལྕགས་ལའི་བཀའ་སྒྲུབ་པར་འཐད། ཕྱིས་སུ་གཞན་
གྱིས་སྡིག་པའི་ཕྱོགས་བཟུང་བའི་གཏམ་ངན་ཀྱང་འོང་ཉིན་ཡོད་ཞུས་པ། རྒྱ་དང་
ལྕགས་ལའི་ཁར་ཉན་པར་མི་འཐད་ཀྱང་། ཉིད་ཀྱི་ཐུགས་དགོངས་འགྲོ་དོན་དུས་
བབ་འདྲ་ཡོད་ན་དེ་ལྟར་མཛོད་གསུངས་པ་ལྟར་ཐག་བཅད། དེ་ནས་དར་མདོར་སོང་།
གཤིན་པོ་འགའ་ཡི་རྗེས་འཛིན་དང་། རྒྱ་འདྲེ་གདུག་པ་ཅན་ཞིག་ཀྱང་བཏུལ། དམག་
གི་མཐུན་རྐྱེན་ལ་འགྲོ་བའི་སྟ་གོན་བྱས། ས་དབང་ལྷ་སྲས་ལ་བསོད་ནམས་སྤེལ་
བའི་མངའ་གསོལ་དང་། གོ་བསྒོ་ཞིང་ཡར་ལའུ་ཐང་དུ་ཕྱིན་པས། རྨི་ལམ་ན་ཁྱོད་དང་
ལས་ཀྱིས་འབྲེལ་ཞིང་མཐུན་རྐྱེན་སྒྲུབ་པའི་མི་ཞིག་སླེབ་པར་ཡོད་པས་གནས་སྐབས་
སུ་ཡང་ཕན་ཐོགས་པར་འགྱུར་ཞེས་གཟུགས་མེད་པའི་སྒྲ་ཞིག་གྲགས། ཕྱིའི་ཉིན་དེ་
དོན་ཐོག་ཏུ་ཁེལ། དེ་ནས་བཞག་བྲར་སོང་ཞིང་བསང་མཆོད་སོགས་བྱས་ལམ་དུ་
ཞུགས་ཏེ། བརྟུལ་ཞུགས་རོ་མཉམ་ཆེན་པོའི་ངང་དུ་དམག་ཐོག་ལ་ཕྱིན། སྤྲེལ་ལོ་ཟླ་
བ་དྲུག་པའི་ཚེས་བཅུའི་ཐོ་རངས་ཁར། མི་སྨུག་པོ་དུང་གི་སོ་སྒོ་ཅན་གོ་ཁྲབ་མཚོན་
གསུམ་གྱིས་ལུས་ལ་བརྒྱན་ཅིང་། རྟ་རྐྱང་བུ་ཁ་དཀར་ལ་ཞོན་པ་ཞིག་འོང་སྟེ། ཀྱི་ལྷ་
དཀོན་མཆོག་གསུམ་གྱི་ཐུགས་རྗེས་གཟིགས། །བཀའ་རྒྱུད་བླ་མ་བྱིན་རླབས་ཅན། །
མི་འབྲལ་སྤྱི་བོའི་རྒྱན་དུ་བཞུགས། །ཉག་ཨ་འཛི་རོང་གི་ས་མཚམས་འདིར། །སྐྱེས་
212



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
བུ་ང་ངོ་མ་ཤེས་ན། །འཛམ་གླིང་ནོར་བུ་དགྲ་འདུལ་ཟེར། །གེ་སར་དམག་གི་དཔོན་
པོ་ཡིན། །ནག་པོ་རྒྱ་ཡི་ཁ་གནོན་ཡིན། །དབུ་ནག་བོད་ཀྱི་རྒྱལ་པོ་ཡིན། །ད་རེས་ལན་
གཅིག་འོང་ལེ་འདི། །དགྲ་དང་ཟིན་གཉིས་ཡོད་ལེ་མིན། །ཡོ་དྲང་གཉིས་ཀྱི་ཐིག་ཤིང་
དང༌། །བདེན་རྫུན་གཉིས་ཀྱི་ཤན་འབྱུང་ཡིན། །ང་སྐྱེ་རབས་དགུ་བཅུ་གོ་དགུ་ལ། །
དགྲ་ལྷམ་སྒྲོག་ཡན་དུ་ཤོར་མ་མྱོང་། །རྒྱ་ཡི་ཕུང་བྱེད་སྲེ་མོང་མགོ། །ཉ་ཡི་བདུད་པོ་ངོ་
དམར་འདི། །བདུད་དང་བདུད་གཉིས་འཐབ་པ་ལ། །ཕམ་རྒྱལ་རང་རང་སྔོན་ལས་
ཡིན། །དཀར་ཕྱོགས་སྐྱོང་བའི་ལྷ་ཀླུ་གཉན། །རང་རང་ལས་ཀྱི་བྱ་བ་སྐྱོང་། །འདི་ལ་
ཕན་གནོད་བྱེད་དོན་མེད། །ཕྱི་འབྱུང་དུས་ཀྱི་ཁུག་སོ་ལ། །རྒྱ་ཡི་ཕུང་བྱེད་རྒྱལ་གྱུར་
ན༑ ༑སངས་རྒྱས་བསྟན་ལ་གནོད་པ་འབྱུང་། །ཉ་ཡི་བདུད་པོ་རྒྱལ་གྱུར་ན། །སེམས་
ཅན་ཉེས་མེད་སྡིག་ལ་སྦྱོར། །དེ་གཉིས་མཉམ་པ་ཉིད་དུ་ཞོག །ས་ཕོ་སྤྲེལ་གྱི་ལོ་འདི་
ནས། །འཛམ་གླིང་མཚོན་གྱི་བསྐལ་བ་དར། །སྡིག་སྡུག་གཉིས་ཀྱི་རླུང་དམར་
འཚུབས། །ཤར་གྱི་རྒྱ་གྲོག་དམར་ནག་འཐབ། །ལྷོ་ནས་ཝ་སྤྲེལ་ཁྱི་སྡེ་འུར། །ནུབ་
ཕྱོགས་དམ་སྲི་སྤུན་བདུན་དཀྲུགས། །བྱང་ཕྱོགས་མི་སྡེ་ཁྲ་བོར་འགྱུར། །བོད་ཁམས་
ཕུང་ལ་ཉེ་བའི་དུས། །མ་འོངས་ལྕགས་ཕོ་སྤྲེལ་གྱི་ལོ། །པདྨའི་རིང་ལུགས་སྐྱོང་བ་
ཡིས། །གུ་རུའི་ཐུགས་རྗེའི་འོད་ཟེར་གྱིས། །བསྟན་ཆགས་སྤྱོད་པ་གསར་རྩོམ་
འགྱུར། །སང་གི་ཉི་མའི་ཁུག་ཟུར་ལ། །ལྷ་སྡེ་ཕྱུག་མོའི་ནང་ཤེད་ནས། །དགའ་བདེ་
ཆོས་སྐྱོང་བེར་ནག་དང་། །དྲེགས་པ་སྡེ་བརྒྱད་ནང་ཤེད་ནས། །གནོད་སྦྱིན་ཤན་པ་
གཏུམ་ཆེན་གཉིས། །དེ་ལ་དེ་འཁོར་བརྒྱ་ཚོ་རེ། །བདུད་ཀྱི་གཡུལ་སྣ་བཟློག་ཙམ་
213



མདོ་མཁྱེན་བརྩེའི་གསུང་འབུམ།
དང༌། །རང་ཕྱོགས་བསྲུང་བ་དམ་པོར་གྱིས། །ང་འདུག་མི་ཁོམས་ང་འགྲོ་བྲེལ། །རྨ་
དྲུག་གསུམ་སྟག་མོའི་འདུས་མདོ་ན། ངས་དྲིན་ལན་ཁྱད་དུ་གསོད་པའི་མི། །ནམ་
ལངས་སྐར་མ་བཞིན་དུ་གཏོང་། །ཨི་རེད་མི་རེད་ལྟོས་དང་ཆོག །རིག་འཛིན་ཁྲག་
འཐུང་ཧེ་རུ་ཀཿ ཁྱེད་སྣང་བ་གཏད་མེད་ངང་དུ་བཞུགས། །རང་དང་དད་གུས་ལྡན་པ་
ཀུན། །བར་ཆད་དབང་དུ་མི་འགྱུར་རོ། །ཞེས་ཟེར་ཞིང་མདའ་དར་ཞིག་ང་རང་ལ་
གཏད་ནས། ཁོ་རང་འཁོར་དཔག་ཏུ་མེད་པ་འདུག་པ་ཀི་བསྭ་ཧོ་གསུམ་གྱི་སྒྲ་སྒྲོགས་
བཞིན་མི་སྣང་བར་གྱུར། ཕྱིའི་ཉིན་ཕ་རོལ་པོའི་དམག་དཔུང་ཤིན་ཏུ་དབལ་ཚ་བ་བྱུང་
ཡང་། རང་ཕྱོགས་ཉམས་ཉེས་སུ་མ་གྱུར། དེ་ནས་བཟུང་སྒྱུ་མའི་འཕྲུལ་འཁོར་ལ་
སྦྱང་ཤིང་མཐོང་ཐོས་དྲན་རེག་འབྲེལ་བས་བསྡུས་པ་ཀུན་ལ་སེམས་བསྐྱེད་རྣམ་པར་
དག་པས་དགེ་སྡིག་གཏོང་ལེན་དང་། །སྨོན་ལམ་བཟང་པོའི་མཚམས་སྦྱར་ཁོ་ནའི་
ངང་དུ་དུས་འདས། བུ་ཆུང་ཡང་ཞབས་ཏོག་ཤིན་ཏུ་ཕན་པར་བྱུང་། རེ་ཞིག་གི་ཚེ་
ཕྱོགས་བཞིའི་དམག་གིས་གླགས་མ་རྙེད་ཅིང་། བྱ་ལོ་གསར་ཚེས་ལ་ཀྲུང་ཐང་གཙོས་
རྒྱ་དམག་དང་
། ལྕགས་ལ་ས་དབང་གཙོས་རྒྱལ་པོ་རྣམས་ཀྱང་བྱོན་ནས་འཛོམ་པར་
རློམ་ཀྱང་རེ་ཞིག་ཉག་རྐེད་པའི་བསོད་ནམས་མ་ཟད་ཅིང་། ཁོ་རང་ལ་འཁོར་བའི་
འབྱུང་པོ་མཐུ་ཆེ་བ་དང༌། ཚུར་ཕྱོགས་ལ་སྡོང་གྲོགས་ཀྱི་ལྷ་རྣམས་གཟུ་བོར་གནས་
པའི་དོན་གྱིས། རྒྱ་མི་ཡང་སྣང་བ་འགྱུར་ཞིང་། བཏང་སྙོམས་སུ་བཞག་ནས་མར་
ལོག །ཕྱོགས་བཞིའི་དམག་མི་རྣམས་ཀྱང་རང་གནས་སུ་གྱེས་ནས། ང་རང་ཡང་ཁྲོ་
ཆེན་ས་དབང་གིས་སྲིང་ཆུང་ཁབ་ཏུ་བཞེས་པའི་སྐྱེལ་མར་སོང་། དགེ་ཞིང་ལེགས་
214



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ་ ཀུ༽ །
པའི་རྟེན་འབྲེལ་བསྒྲིགས། སྟོན་མོ་ལོངས་སྤྱོད་དཔག་ཏུ་མེད་པ་མཛད། དམུ་ཁྲིའི་
རྒྱལ་སར་སྟངས་དཔྱལ་བདེ་བར་བཞུགས་ཤིང་། ང་རང་མཚོ་ཏོ་སོགས་ལ་སྐོར་ཙམ་
རེ་ཕྱིན་ནས་རང་སར་ལོག དེ་ནས་དར་མདོར་ལན་གཅིག་སོང་ནས། མཁན་རིན་པོ་
ཆེའི་གཙོས་ས་དབང་ཡུམ་སྲས་བཅས་ལ། སྐབས་སུ་གང་བབ་ཀྱི་ཡུལ་གཞན་བགྲོད་
རྒྱུའི་དགོངས་པ་ཞུས་ཀྱང་། དད་འདུན་དབང་གིས་ཡུལ་གཞན་བགྲོད་རྒྱུ་ཐུགས་ངེལ་
དུ་གྱུར་ཅིང་། ལྕགས་ལ་རང་གི་ས་ཐོག་སྣང་བ་དགའ་བ་དེར་སྡོད་དགོས་ཀྱི་གསུང་
ནན་བྱུང་ཡང་། བདུད་རྩིའི་མཆོད་པའི་ཐོགས་དོན་གྱི་གནང་བ་ཞུས་ཤིང་། སྐུ་ཞབས་
མཁན་རིན་པོ་ཆེ་ཡང་ཉེ་བར་དག་ཞིང་འབྱོན་པའི་རྟགས་མཚན་ངོམས་འདུག་སྟེ།
ཉམས་རྟོགས་བསྡུར་བ་དང་། ས་ལམ་གྱི་ངོ་སྤྲོད། ཕྱི་ནང་གསང་བའི་སྒྲོ་འདོགས་
གཅོད་པ་སོགས་ཐུགས་དགོངས་ཡོངས་སུ་རྫོགས་པར་བྱས་ནས། མ་འོངས་སྐྱེ་བ་
ཀུན་ཏུ་གཅིག་གྲོགས་གཅིག་གིས་བྱེད་ཅིང་སྐུ་གསུམ་ཞིང་དུ་མངོན་འཚང་རྒྱུ་བའི་
སྨོན་ལམ་རྣམ་པར་དག་པའི་མཚམས་སྦྱར་དང་བཅས། ཡོན་མཆོད་སོ་སོར་གྱེས་
ཁར། སླར་ཡང་ལན་གཅིག་མཇལ་བའི་སྨོན་འདུན་དང་བཅས་ལྷ་སྲས་ལ་ཡིད་ཀྱིས་
དམིགས་འདུན་ཤིས་བརྗོད་སོགས་བྱས་ནས་དགོངས་པ་ཞུས། རྡོར་བྲག་དགོན་དུ་
ཞག་གཅིག་བསྡད་ཅིང་། བསྟན་སྲུང་རྣམས་ལ་ང་རང་འགྲོ་བའི་འཁྲེན་གཟེར་མེད་
ཅིང་རྒྱལ་པོའི་ཆབ་སྲིད་སྐྱོང་བའི་ཕྲིན་བཅོལ་གཉེར་གཏད་སོགས་དང་། དགོན་པ་
ལའང་དར་ཞིང་རྒྱས་པའི་ཤིས་བརྗོད། དད་ལྡན་རྒྱ་རོང་སྲས་ཀྱི་གནས་ཁང་ས་འདུལ་
འདི་ཕྱི་དགེ་བའི་སྨོན་འདུན། དབལ་གསས་སྐྱབས་སོགས་སྦྱིན་བདག་རྣམས་ཀྱིས་
215



མདོ་མཁྱེན་བརྩེའི་གསུང་འབུམ།
གཙོས། དར་མདོའི་ཡུལ་ཁམས་ཀུན་དར་ཞིང་རྒྱས་པའི་སྨོན་འདུན་བཅས་ཡར་ཐེག
བཞག་བྲའི་ཉེ་འདབས་ཇོ་སྒང་ཞེས་པ་རི་ཁྲོད་གསར་བསྐྲུན་ཏུ་ང་ རང་མིང་སྲིང་
གཙོས། དམ་ལྡན་ཁ་ཤས་བཅས་རེ་ཞིག་སྒྲུབ་པ་ལ་གཞོལ། བཞག་བྲ་ཟོ་དོར་རྣམས་
ནས་ཀྱང་བཤོལ་འདེབས་བྱུང་ཡང་། སྤྲེལ་ལོའི་རྟེན་འབྲེལ་གཞན་དབང་དུ་གྱུར་པས་
རེ་ཞིག་ཡུལ་དེར་སྡོད་རྒྱུའི་སྐབས་མེད་ཕྱིར་བྱ་ཐབས་བྲལ་ཞིང་། མི་ཉག་སྨད་ཕྱོགས་
ཀྱི་རྟེན་འབྲེལ་མི་འཆུག་ཙམ་དུ་སེངྒེ་རིར་ཕྱིན། དེར་གངས་དཀར་སོགས་དངོས་མེད་
རྣམས་ལ་རིག་འཛིན་ཐུགས་ཀྱི་ཐིག་ལེའི་ཆོས་འཁོར་བསྐོར་ཞིང་། མ་འོངས་པ་ནས་
རྟེན་འབྲེལ་འཕྲོ་མཐུད་ཡོད་པར་བྱས། ཐུགས་ཐིག་རྣམ་གསུམ་གཏན་ལ་དབབ་པ་
དང༌། ངེད་ཅག་མིང་སྲིང་གི་ཚེ་གེགས་བཟློག་པ་བཅས་ཀྱི་ལེགས་པའི་རྟེན་འབྲེལ་
ཡང་འགྲིགས། སྐབས་དེར་ལྕགས་ལའི་མཁན་རིན་པོ་ཆེ་ཡང་ཞི་བར་གཤེགས་སྐད་
བྱུང་བར། དགོངས་རྫོགས་མཆོད་པ་དང་རིག་འཛིན་གྱི་ཞིང་དུ་སྐྱེལ་མ་བྱས། ང་རང་
ཡང་བསུ་བ་སླེབ་ལྟར་ཁྲོ་སྐྱབས་དམུ་ཁྲིའི་རྒྱལ་སར་སོང་། སྲིང་མོས་རང་གནས་སུ་
སྒྲུབ་པ་མཛད་ཅིང་། མི་མ་ཡིན་གྱི་ལས་མཇུག་རྣམས་བསྡུས། དམུ་ཁྲིའི་སྲིང་ཆུང་འདུ་
བ་ཅུང་ཟད་འཁྲུགས་པ་རང་མལ་ཞི་ནས། ས་དབང་ཆོས་རྒྱལ་རིན་པོ་ཆེར་མཇལ་
འཕྲད་དང་ཐུགས་ཡིད་གཤིན་པར་བྱུང་ཞིང་ཞབས་བརྟན་ཁ་ཤས་ཕུལ། མཚོ་ཏོའི་
དུས་མཆོད་ལ་ལྷན་རྒྱས་བྱོན་པ་འཆམས་སྐུ་རྩེད་སོགས་གཟིགས་མོ་མཐར་ཕྱིན།
བདག་ཡུམ་དམུ་ཁྲིའི་རྒྱལ་སར་རང་གནས་སུ་ཕེབ་ཅིང་། ང་རང་གླན་གཅུང་སྲས་རིན་
པོ་ཆེའི་རྒྱལ་ས་གསར་བསྐྲུན་དུ་སྐུ་རིམ་དང་། བཀའ་བློན་སཱའི་ལས་ལ་བསྲུང་བ་ཕྲན་
216



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ་ཀ༽. ་་
བུ་བྱས་ནས་ཡར་ཐེག་ཅིང་། ཨ་ལོར་དགོན་པར་རང་སློབ་བླ་མ་ཁུ་དབོན་གཙོས་གྲྭ་
ཚང་རྣམས་ལ་དབང་ལུང་ཕྲན་བུ་བྱས་ནས། ཁྱི་ལོ་གསར་ཚེས་ལ། གནས་ཆེན་ཐུགས་
རྗེ་ཆེན་པོར་སོང་། སྨྱུང་གནས་དང་ཚོགས་བརྒྱ་སོགས་བྱས་པར། ནུབ་གཅིག་ཐོ་
རངས་ཁར། ཁྱེའུ་དཀར་པོ་མཛེས་ཤིང་བལྟ་བས་ཆོག་མི་ཤེས་པ་ཞིག་བྱུང་སྟེ། སྔོན་
ཚེ་རྒྱ་གར་ལྷོ་ཕྱོགས་ཨིནྡྲའི་ཡུལ། །རང་ཅག་སྨོན་ལམ་གཅིག་ཏུ་འབྲེལ་ནས་བཟུང་། །ཐེ་
ཚོམ་མེད་ཅིང་དམ་ཚིག་མ་ཉམས་མཐུས། །སྐྱེ་ཀུན་གཅིག་གྲོགས་གཅིག་གིས་བྱེད་པ་
ཡིན། །རིགས་གསུམ་གནས་འདི་ཁྱོད་ཀྱིས་གསོས་ནས་བཟུང་། །ཉམས་པར་མ་གྱུར་
བྱིན་རླབས་གོང་དུ་འཕེལ། །རྩེ་མོ་ཞི་ཞིང་རྩ་བ་དྲག་པོའི་གནས། །གཤིན་རྗེ་གཤེད་
ཀྱི་མཐུ་སྟོབས་རྩལ་འབར་བས། །བདུད་རིགས་མ་དག་འབྱུང་པོས་གླགས་མི་རྙེད། །
ཐུགས་གནས་འབྱེད་པའི་དུས་ལ་མ་བབ་ཅིང་། །མ་འོངས་ཆགས་ཤིང་དུས་སུ་སྨིན་་
པར་འགྱུར། །ནོར་སྐྱོང་ལོ་འདིར་ཁྱོད་ཀྱི་ཚེ་གེགས་དང་། །དུར་མོའི་མཇུག་ཏུ་ཌཱཀྐི་
བར་ཆད་གཉིས། །ལས་སྨོན་དག་པའི་ཤུགས་ཀྱིས་བཟློག་སྟེ་ཐལ། །སྐབས་ཀྱི་འདུ་
བ་ཅུང་ཟད་འཁྲུགས་གྱུར་ཀྱང་། །ཁྱེད་ཀེག་ང་སྤྲུལ་ཀླུ་དབང་སྤྲུལ་པས་བཟློག །
ཊཱཀྐི་པདྨ་ག་རུ་ཊ་ཡིས་སྐྱོབས། །བདུད་སྤྲུལ་སྟོབས་ཀྱིས་རྟེན་འབྲེལ་བཤོལ་གྱུར་
བའི། །མི་ལོ་བཅུ་གསུམ་དེ་ཕྱོགས་ལས་དོན་འགྲུབ། །དེ་ཚེ་དེ་ཡི་མྱུ་གུ་འཁྲུངས་ཡང་
སྲིད། །ཡུལ་འདིར་སྨོན་ལམ་ལོག་པའི་བདུད་མོས་བཟུང་། །ཁ་ན་མ་ཐོའི་འཐོར་རླུང་
འཁྲུགས་པ་ཡིས། །དྷརྨ་རཱ་ཛའི་རྒྱལ་བརྒྱུད་སྤེལ་བར་དཀའ། །ཕུང་འཚེང་གཉིས་པོ་
མེ་དང་དུད་པ་བཞིན། །ལས་རླུང་དྲག་པོས་བསྐྱོད་པའི་འཚུབས་མ་དེ། །མཐའ་གཅིག་
，
217



མདོ་མཁྱེན་བརྩེའི་གསུང་འབུམ།
དཀར་པོའི་ཆོས་ལ་འགྱུར་སྲིད་ན། །རང་དོན་ཆོས་སྐུའི་རྒྱལ་ས་ཟིན་ཡང་སྲིད། །
བསྟན་པའི་པད་ཚལ་ལྷོ་བྱང་གཉིས་སུ་རྒྱས། །ཤར་ཕྱོགས་ཉི་མའི་ཟེར་གྱིས་མ་བསྲིང་
ན༑ །ནུབ་ཕྱོགས་དམར་པོའི་རི་ལ་མངོན་འཚང་རྒྱ ཞེས་གསུངས་ཤིང་། ཤེལ་གྱི་
བུམ་པའི་བདུད་རྩི་སྤྱི་བོར་བླུགས་པས་ལུས་ཀྱི་སྣོད་ཀུན་ཁྱབ་པར་བྱུང་ཞིང་མི་སྣང་
བར་གྱུར་ཏོ། །དེ་ནས་འདུས་པ་རྣམས་ལ་དབང་དང་ཆོས་འབྲེལ་སོགས་ཀྱིས་ཚིམ་
པར་བྱས་ནས་སོ་སོར་གྱེས། ངེད་རང་དཔོན་གཡོག་རྣམས་ཀྱང་ལམ་དུ་ཞུགས་ནས་
འོང་བས། ཞག་གཅིག་ཙམ་ནས་འབམ་རྐྱེན་གྱིས་རྐང་པ་ན་ཞིང་ཟུག་རྔུ་ཅུང་ཟད་བྱུང་
བར། ལྷོ་ཟི་ཨ་བོ་ཞེས་པར་ཞག་གཅིག་ཉལ་པའི་ཐོ་རངས་ཁར་གཉིད་སད་ཅིང་བླ་མ་
ལ་གསོལ་བ་བཏབ་ཀྱིན་བསྡད་པས། ཕ་རྗེ་བཙུན་ཆོས་ཀྱི་རྒྱལ་པོ་དེ་ཉིད་ཧེ་རུ་ཀའི་
ཆ་བྱད་ཀྱིས་མདུན་གྱི་ནམ་མཁའ་འཇའ་སྤྲིན་འཁྲིགས་པའི་ཀློང་དུ་བྱོན་ཏེ། ཕ་བཀའ་
དྲིན་ཅན་དེས་བྱིན་གྱིས་རློབས། །བུ་མ་ཡེངས་རིག་པའི་རང་མདངས་སྐྱོང་། །ནད་འདུ་
བ་རྣམ་བཞི་འཁྲུགས་པའི་དུས། །ལས་སྡིག་སྒྲིབ་དག་པའི་ཕྱགས་མ་རུ། །ཕ་བླ་མས་
དངོས་གྲུབ་གནང་བར་སྒོམས། །གདོན་ཡི་དམ་ཡིན་པས་དངོས་གྲུབ་ཞུས། །གཟེར་
མཁའ་འགྲོར་ཤེས་པའི་བདེ་སྟོང་སྒོམས། །ནད་རྒྱུ་རྐྱེན་རྟེན་འབྲེལ་བརྟགས་པའི་
ཚེ༑ ༑སེམས་ཡེ་སྟོང་འདུས་མ་བྱས་པའི་ངང་། །ཁོ་ན་བྱ་ན་བྱེད་ཀྱི་མཁན་པོ་བོར། །
ལར་རིག་དོན་ཟུག་རྔུའི་རྩ་བ་སྟོང་། །ཁྱོད་མ་དག་འབྱུང་འདུས་ཕུང་པོ་སྟེ། །འཁོར་ལྷ་
འདྲེའི་ཚོགས་ལ་གཟན་དུ་བོར། །རང་རིག་སྟོང་བློ་འདས་ངང་ལ་ཞོག །ནད་འདི་ཡིས་
འཁོར་འདས་ས་མཚམས་འབྱེད། །སྒོམ་སྤྲོས་བྲལ་གྱི་ལོ་འདབ་རྒྱས་པ་འདི། །ཡང་
218



་
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
སྒོམ་མེད་ཀྱི་འབྲས་བུ་དུས་སྨིན་འགྱུར། །ད་བསྟན་པ་བྱང་གི་ཕྱོགས་སུ་དར། །ཁྱོད་
གཞན་ཕན་འགྲོ་དོན་རོང་ཡུལ་སྤྱོད། །དུས་འདི་ནས་མི་ལོ་ཉེར་ལྔའི་དུས། །དཔལ་རྡོ་
རྗེའི་དབྱིངས་ཀྱི་བྲག་སྐྱིབས་ན། །མ་མཁའ་འགྲོ་འདུ་བའི་གནས་ཡོད་དེ། །ས་དེ་རུ་
སྒྲུབ་པའི་རྒྱལ་མཚན་ཚུགས། །བུ་བརྒྱད་ཅུའི་མཐའ་རུ་ཕྱིན་པར་ངེས། །ལོ་འདི་ཡི་
བར་ཆད་འཕགས་པས་བསལ། །ལུག་བསམ་གཏན་སྒོམ་པའི་སྟོབས་ཀྱིས་གྲོལ། །
སྤྲེལ་རྡོ་རྗེའི་གོ་ཆ་ལུས་ལ་བགོ །བྱ་བུ་སློབ་སྦྱོང་པའི་དུས་ཡིན་ནོ། །དུས་རྟག་ཏུ་འགྲོ་
བའི་དོན་ལས་མེད། །རང་བདེ་སྐྱིད་ལྡན་པའི་སྟ་གོན་དང་། །འཁོར་གསོག་འཇོག་
ལམ་དུ་མ་ཁྲིད་པར། །ནོར་མཆོད་སྦྱིན་གནད་ལ་འབུང་གྱུར་ན། །ཡུལ་གང་དུ་བསྡད་
ཀྱང་དབེན་པར་མཚུངས། །གནས་ཡོ་བྱད་གཟུགས་མེད་ལྷ་འདྲེས་སྒྲུབ། །གྲོགས་ཡེ་
ཤེས་མཁའ་འགྲོའི་མཐུན་རྐྱེན་ཡོད། །ཕ་ང་དང་དགོངས་པ་མཉམ་པའི་དུས། །ད་ཐེ་
ཚོམ་སྒྲོག་ལས་གྲོལ་བར་མཛོད། །ཅེས་གསུངས་ཤིང་མི་སྣང་བར་གྱུར། དེ་ནས་
བཟུང་ཟུག་གཟེར་གྱི་སྣང་བ་མེད་ཅིང་། ཡིད་སྤྲོ་དགའི་ངང་ནས་དེ་ཡན་གྱི་དགོན་པ་
དང་ཡུལ་སྡེ་རྣམས་ལ། ཁྲོམ་དབང་དང་ཆོས་འབྲེལ་རྣམས་ཀྱང་མི་ཆགས་པར་བྱས་
ནས་གཡི་ཁོག་ཏུ་སླེབས། དཔོན་མོས་མཐུན་རྐྱེན་བསྒྲུབ་ཅིང་དབེན་པ་ཞིག་ཏུ་གནས་
བདེ་བར་བྱས་ཤིང་རེ་ཞིག་བསྡད། ལོ་གོ་བ་རིག་འཛིན་ཆོས་བསྟན་འཚོ་བྱེད་དུ་བོས་
བྱུང་བར། འབམ་བཅོས་བྱས། ནངས་ཅིག་ཐོ་རངས་ཁར་སྤྱན་རས་གཟིགས་ཀྱི་སྤྲུལ་
པ་འཕགས་པ་ཀླུ་དབང་རྒྱལ་པོ་སྐུ་མདོག་དཀར་གསལ་འོད་དང་འོད་ཟེར་མུ་མཐའ་
མེད་པར་འཕྲོ་བ། མགྲིན་པ་ཡན་ཆད་ཅུང་ཟད་སྔོ་བ་ཕྱག་ན་སྨན་གྱི་བུམ་པ་བསྣམས་
.219



མག་ཀླུ་ཡི་འགྲོ་དོན་དམ་བར་ག་ལ་དོར། །སྔོན་ཚཇིར་ཁྱོད་ཀྱི་བར་ཆད་ང་ཡ
མདོ་མཁྱེན་བརྩེའི་གསུང་འབུམ།
པ་ཞིག་བྱོན། རང་རང་གི་ལུས་སྤྱི་བོ་ནས་རྐང་མཐིལ་ཡན་བཟུང་སྨན་གྱི་ཁ་ཕྲུ་བཏབ།
ཀླུ་རིགས་མང་པོ་ཡང་འདུས་ནས་དེ་དག་ཀུན་ལ་སྨན་གྱི་སྦྱིན་པ་མཛད་ནས། ང་རང་
གི་ནད་ལས་གྲོལ། སྤྱན་རས་གཟིགས་དབང་ཀླུ་ཡི་སེམས་དཔའ་ཡང་། །རྟག་ཏུ་ཚད་
མེད་བཞི་ཡི་ངང་ཉིད་དུ། །བྱང་ཆུབ་སེམས་ཀྱི་དཔའ་གདེངས་དྲག་པོ་བསྐྱེད། །གཏི་
མུག་ཀླུ་ཡི་འགྲོ་དོན་དཀའ་མོད་ཀྱང་། །ནཱ་གའི་འཇིག་རྟེན་སྟོང་པར་མ་གྱུར་བར། །
་ གནས་པར་དམ་བཅས་ཡལ་བར་ག་ལ་དོར། །སྔོན་ཚེ་མེ་ཏོག་འདམ་མཛེས་ཁྲོད་ཉིད་
ནས། །ཁྱོད་དང་ཊཀི་ང་དང་ལས་ཀྱིས་འབྲེལ། །ལོ་འདིར་ཁྱོད་ཀྱི་བར་ཆད་ང་ཡིས་
བཟློག །ཊཱཀྐི་ཡབ་ལས་བྱུང་བའི་ནཱ་ག་ཟུང་། །གཅིག་ནི་བྲམ་ཟེ་གཅིག་ནི་གདོལ་བའི་
རིགས། །དེ་གཉིས་ནད་ལས་གྲོལ་བ་ངེས་སྲིད་ཀྱང་། །ང་ཡི་སྒྲུབ་པར་འབད་ནས་
རྐྱེན་བསླང་དགོས། །ཐོག་ཏུ་ཁེལ་ན་ནད་ལས་གྲོལ་བར་ངེས། །བར་ཆད་མི་འབྱུང་
དུས་ལ་བབ་པའི་ཚེ། །ཀླུ་གཤེད་གདུག་པ་འདུལ་བའི་ཧེ་རུ་ཀཿ ལག་ཏུ་ལོན་ཚེ་རང་
གཞན་ཀུན་གྱི་གསོས། ཞེས་གསུངས་སོ། །དེ་ནས་རིམ་བཞིན་འདུ་བ་ཡར་དྭངས་སུ་
གྱུར། སེང་གེ་རི་ནས་སྲིང་མོ་དང་སྤྲུལ་སྐུ་གཉིས་བཅས་ལྐོག་གྱུར་གཟིགས་པ་ལྟར་
ལའུ་ཐང་དུ་ཕེབས་པ་དང་དུས་མཉམ། ང་རང་ན་ཚུལ་གསན་ཏེ་ཡར་གཡི་ཁོག་ཏུ་
ཕེབས་ཤིང་ཚ་ཆུ་ཁར་གདོང་འཛོམས། རེ་ཞིག་གཡི་ཁོག་ཕྱོགས་དེར་གང་དབེན་
རྣམས་སུ་བསྡད་ཅིང་ཌཀྐི་བཀའ་ལུང་རྣམས་བསྒྲུབས། སྟོན་དེར་ཤར་གྲོང་ས་ཆར་རི་
ཁྲོད་ཞིག་ཏུ་སོང་ནས་བསྡད། སྡེ་དགེ་བཀྲ་ཤིས་དགེ་ལེགས་སོགས་ཕྱོགས་མཐའ་
དག་གི་འདུས་པ་རྣམས་ལ་སྔོན་འགྲོ་རྩ་རླུང་གི་སྨིན་ཁྲིད་དང་། དབང་ལུང་ཁ་ཤས་
་
220



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
སོགས་བྱས། ལྕགས་ལར་དགོངས་པ་ནན་ཞུས་བྱས་ནས། ཕག་ལོ་གསར་ཚེས་ལ་
དེ་ག་ནས་ཐེག་ཅིང་། སྒར་གཞི་སིང་ཚང་དགོན་པར་བསྡད་ང་རང་མིང་སྲིང་ཁྲོ་སྐྱབས་
ས་དབང་གི་བཀའ་ལྟར་དམུ་ཁྲིའི་རྒྱལ་སར་སླེབས། ས་དབང་སྲིང་ཆུང་བཅས་པ་
མཇལ་འཕྲད་ཞིབ་མོའི་ཐོག །ཞབས་བརྟན་ཁ་ཤས་སྒྲུབ་ཅིང་སྟོད་ཕྱོགས་སུ་འགྲོ་
རྒྱུའི་དགོངས་པ་ནན་ཞུས་ཀྱང་། གཏན་ནས་མ་གནང་ཐོག་གསུང་ནན་ལྡི་བས་བྱ་
ཐབས་བྲལ། དེ་ནས་མཚོ་ཏོར་སྐོར་ཙམ་ཕྱིན་ཏེ་སྡེ་དགེའི་བསུ་བ་རྣམས་རང་ཡུལ་དུ་
ལོག །ཕུན་ཚོགས་རྫོང་ནས་བསུ་མ་བྱུང་ལྟར་སིང་ཚང་དགོན་ནས་སྒར་གཞི་བཅས་
དེ་ཕྱོགས་སུ་ཐེག །ཕུན་ཚོགས་རྫོང་དུ་ཡུམ་སྲས་ཀུན་ལ་མཇལ་འཕྲད་དང་ཞབས་
བརྟན་ཁ་ཤས་བསྒྲུབས། སྲིང་མོ་རྣམ་རྒྱལ་སྟེང་དུ་རེ་ཞིག་བཞུགས་ནས། ང་རང་སོ་
མང་རྒྱལ་ཁབ་ནས་བསུ་བ་བཀའ་ནན་བྱུང་ལྟར་དེ་ཕྱོགས་སུ་སོང་། བདག་ཡུམ་སྲས་
གསུམ་ལ་མཇལ་འཕྲད་ཐོག་ལྷ་སྲས་ཞབས་པད་བརྟན་ཕྱིར་ཆུང་སྲི་འདུལ་བའི་
བཀའ་ཕེབས་ལྟར་བྱས། ཀཋམཆོག་དགོན་དུ་ཚེས་བཅུ་ཆེན་མོར་ཡོན་མཆོད་འཁོར་
བཅས་ཕེབས་པར། ཚེས་བཅུའི་ཉིན་མདུན་རིའི་རྩེ་ནས་གུ་རུ་སྣང་སྲིད་ཟིལ་གནོན་
མཁའ་འགྲོ་ལྔ་དང་། གྲུབ་ཐོབ་མང་པོས་བསྐོར་བ་མཇལ་ཞིང་བསམ་ལྷུན་ཚར་བདུན་
གྱི་རིང་ལ་བཞུགས། སྐུ་ལས་འོད་ཟེར་སྣ་ཚོགས་ཀྱིས་ཞིང་ཁམས་ཀུན་ཁྱབ་པའི་སྣང་
བ་བྱུང་། གསོལ་འདེབས་དང་སྨོན་ལམ་དྲག་པོ་བྱས། ཚེས་བཅུ་རྫོགས་ནས་ཁྲོམ་
དབང་། རི་རྩེར་བསང་བརྔན་ལྷ་སྲིན་དམ་འདོགས་སོགས་བྱས། རྟགས་མཚན་
ལེགས་པར་བལྟས་ཤིང་ལྷན་རྒྱལ་སར་གདན་འཇགས། རཏྣ་དང་བདུད་འདུལ་ཆོས་
221



མདོ་མཁྱེན་བརྩེའི་གསུང་འབུམ།
སྐོར་གྱི་འདོན་ཚོགས་རྣམས་དང་། ཀརྨ་གླིང་བའི་ཞི་ཁྲོ་སོགས་ཉེར་མཁོ་ཁ་ཤས་ཀྱི་
དབང་ལུང་ཕུལ། བཀའ་བརྒྱད་བདེ་གཤེགས་འདུས་ཆེན་གྱི་ཁྲམ་མདོས་སོགས་
ཞབས་བརྟན་དགོས་རིགས་རྣམས་ཕུལ། སྦྱིན་བདག་ཁ་ཤས་ཀྱི་འདོད་པ་རྫོགས་པར་
བྱས་ནས་ཁྲོ་ཆུའི་ཕྱོགས་སུ་ཆུ་སྨན་དང་། ཡུལ་ཁམས་སྤྱིའི་གཟུགས་མེད་འགའ་དགེ་
ལ་བསྒྱུར་བ་དང་། གཟུགས་ཅན་རྣམས་ཀྱང་མཐོང་ཐོས་དྲན་རེག་འབྲེལ་པས་བསྡུས་
ཙམ་རེ་སོང་། ནག་ཕྱོགས་རྣམས་ཀྱང་དང་པོར་ཐོ་མཚམས་བར་བྱུང་ཡང་ཆོས་ཉིད་ལྟ་
བས་ཟིལ་གྱིས་མནན་ཞིང་དཔའ་བཀོང་། ཚ་ཆུ་ནས་སྨན་མོ་བདུན་དམ་འོག་ཏུ་ཚུད།
དེ་ནས་ཁྲོ་ཆུ་སྟོད་སྨད་ནས་བརྒྱུད་ཟུང་ཕན་སྨད་ཐེའུ་ཀྱི་ཟེར་བའི་སར་སྨན་བླའི་
གནས་རི་ཞིག་གི་གནས་སྒོ་གསར་འབྱེད་བྱས་ཤིང་། འབྱིན་འཇུག་དང་རབ་ཏུ་གནས་
པའི་བཀྲ་ཤིས་ཀྱི་མེ་ཏོག་འཐོར། ཆོས་མ་དར་བའི་ཡུལ་དུ་འདུག་པ་སྨྱོན་པའི་བརྟུལ་
ཞུགས་ཁོ་ནས་མི་ཀུན་འདུས་ཤིང་མཐོང་ཐོས་ཀྱི་འབྲེལ་བ་ཐོབ་པར་བྱས། གཟུགས་
མེད་འགའ་ཞིག་གནས་སྤར་བ་དང། དམ་འོག་ཏུ་ཚུད་པར་བྱུང་། ཁྲོ་ཆུ་སྟོད་སྨད་ཆོས་
འབྲེལ་དགོས་རིགས་དང་སྦྱིན་བདག་རྣམས་ཀྱི་བསྲུང་བ་དང་། གཞན་ཡང་མཐོང་
ཐོས་དྲན་རེག་ཀུན་སྨོན་ལམ་དག་པའི་མཚམས་སྦྱར་གྱི་རེ་བ་བསྐང་ལྡེ་ཁ་རྒྱལ་སར་
སླེབས། ཡུལ་ཁམས་སྤྱི་ལ་ཕན་པའི་ཕྱིར་དུ། སྲི་མནན་དང་བཟློག་པ། ཡི་དམ་དང་
མཁའ་འགྲོ་མཉེས་པའི་སྦྱིན་སྲེག ཟོ་དོར་དཀར་ཕྱོགས་ལ་བསང་བརྔན། ནག་
ཕྱོགས་ལ་སྦྱིན་པ་དང་དམ་འདོགས་སོགས་རྒྱས་པར་བྱས། ཡུལ་དེར་རྒྱལ་པོ་བསྒྲུབ་
ཅིང་ཚེ་མཐར་མ་ཕྱིན་པའི་གསར་སྐྱེས་འབྱུང་པོ་ཁ་ཤས་འདུག་པས་གནོད་སྦྱོར་གྱིས་
222.



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། – ཀ༽
བསྟན་སེལ་སྡེ་འཁྲུགས་ཅུང་ཟད་བསླང་བའི་མངོན་རྟོགས་ངོམ་ཀྱང་། རེ་ཞིག་དུས་ལ་
མ་བབ་པས་དམ་འོག་ཏུ་མ་ཚུད། སྐབས་དེར་ནུབ་གཅིག་ཐོ་རངས་ཁར་ཌཀྐི་དམར་
མོ་ཞིག་བྱུང་སྟེ། ཀྱེ་ཧོ་ལེགས་པར་གསོན་དང་ཧེ་རུ་ཀཿ མཐའ་འཁོབ་སེམས་ཅན་མ་
རུང་ཀླ་ཀློའི་རིགས། །དཀོན་མཆོག་རྒྱལ་བའི་རྟེན་ལ་མོས་གུས་དང་། །མི་དགེའི་
སྡིག་ལ་འགྱོད་པའི་སེམས་མེད་ཅིང་། །བྱང་ཆུབ་སེམས་ཀྱི་མྱུ་གུ་མ་སྨིན་པར། །
དམུས་ལོང་ཁྱུ་གཅིག་ཚོགས་པ་ལྟ་བུ་ཡི། །རྨུ་རྒོད་ཡུལ་འདི་སྙིང་རྗེའི་ཡུལ་དུ་གྱུར། །
གདུལ་དཀའ་འདུལ་བར་རབ་བསྔགས་དཔའ་བོ་ཡིས། །སྣ་ཚོགས་ཐབས་ཀྱི་རྟེན་
འབྲེལ་སྒོ་ཕྱེས་ནས། །སྔོན་ཚེ་མཁའ་འགྲོའི་རྗེ་བོ་པདྨ་རྒྱལ། །ཤེས་རབ་ཡུམ་མཆོག་
མན་དཱ་ར་བ་ཟུང་། །ཁྲ་མོའི་བྲག་ནས་མཚོ་རྒྱལ་རྗེས་བཟུང་ཞིང་། །ཨིའི་ཡུལ་དུ་
སྒྲུབ་པ་མཛད་པའི་ཚེ། །མཁའ་འགྲོ་བདུད་འདུལ་མ་ཡིས་རྒྱུད་བསྐུལ་ནས། །རྟ་ཕག་
ཡབ་ཡུམ་སྐུར་བཞེངས་ཡུལ་འདིར་བྱོན། །བདུད་དང་སྲིན་མོ་བཏུལ་ཞིང་སྦྱོར་སྒྲོལ་
གྱི༑ །སྤྱོད་པ་རྨད་བྱུང་གླུ་བདུད་གཏུམ་པོ་དང་། །སྲིན་མོ་ཟ་བྱེད་དམར་མོ་རྗེས་སུ་
བཟུང་། །མཆོད་བསྟོད་དྲེགས་པའི་དཀྱིལ་འཁོར་ཆེན་པོ་དང་། །དབང་བསྐུར་དམ་
བསྒྲགས་གསང་བའི་མིང་ཡང་བཏགས། །མ་འོངས་ལྔ་ཕྲག་ཐ་མའི་དུས་ཀྱི་ཚེ། །
གསང་སྔགས་བསྟན་པ་ནུབ་ལ་ཉེ་བ་ན། །ལྷ་ལྕམ་སྐྱེས་བུའི་འགྲོ་དོན་དུས་བབ་པ། །
རྒྱབ་ཆོས་མཁའ་འགྲོའི་བརྡ་རིས་བོད་བསྒྱུར་ཚེ། །ལས་ཀྱི་གཉེར་འཛིན་ཆོས་ཀྱི་སྦྱིན་
བདག་ཏུ། །ལུང་བསྟན་ཐུགས་ཐིག་གདུལ་བྱ་མ་རྫོགས་པར། །རྡོ་རྗེའི་མིང་འཛིན་
བཞི་ཡི་ཕོ་ཉ་བ། །ཚེ་རིང་མཐུ་སྟོབས་རྫུ་འཕྲུལ་མི་ཉམས་པའི། །དངོས་གྲུབ་གནང་
223



མདོ་མཁྱེན་བརྩེའི་གསུང་འབུམ།
ཞིང་སྨོན་ལམ་བཏབ་པ་ལྟར། །ད་ལྟ་རྟེན་འབྲེལ་སྒོ་འབྱེད་དུས་ལ་བབ། །སྲིན་མོའི་
བྲག་ལ་བྱིན་རླབས་མཛད་རེ་རན། །ཞེས་གསུངས་པ་དང་། སྲིང་མོ་ལ་མཁའ་འགྲོ་
མས། ཆུ་རྒོད་གདུལ་བྱ་མ་རུངས་འདུལ་བའི་ཕྱིར། །ཁྲོ་བོ་བཅུ་ཡིས་བྱིན་གྱིས་
བརླབས་པའི་ཚེ། །གནས་ཆེན་གཅིག་ལ་གནས་ཕྲན་བརྒྱད་ཀྱིས་བསྐོར། །གཟུགས་
ཅན་མཐོང་ཐོས་དྲན་རེག་ཡིད་སྐྱོ་བ། །འབྲེལ་ཚད་དོན་ལྡན་གཟུགས་མེད་དུང་ཕྱུར་
འགའ། །མ་དག་ལས་ལས་འདྲེན་པ་ཐེ་ཚོམ་མེད། །སྔོན་སྨོན་ཡིན་པས་སྙིང་སྟོབས་མ་
ཞན་ཅིག །ཞེས་གསུངས་པ་དུས་མཚུངས་འདུག་པས། ཆུ་བྱི་ལོ་ཟླ་བ་དང་པོའི་ཚེས་
དགེ་བར་གནས་བདག་ཨ་ཝོ་ཐབས་ཤེས་ཀྱི་ཉེ་འདབས་ཁེ་རྟག་རྒྱལ་ཞེས་པའི་
གནས་སར་གྱི་སྒོ་ཕྱེས། སྟེང་ཁང་རྡོར་སེམས་རང་བྱོན་ཅུང་ཟད་གསལ་བའི་དུས་ལ་
མ་བབ་འདུག་ཀྱང་། འོག་ཁང་བཅུ་གཅིག་ཞལ་དང་། ཆེ་མཆོག་ཧེ་རུ་ཀ གྲོ་ལོད་
སོགས་ཀྱི་རང་བྱོན་དང༌། དུར་ཁྲོད་གསང་ཕུག་སོགས་གསལ་བར་བསྟན། གཞན་
ཡང་མངོན་དང་མི་མངོན་པའི་རང་བྱོན་དང་བརྡ་རིས་སོགས་གསལ། གནས་དེར་
ཞག་བདུན་གྱི་བར་དུ་སྒྲུབ་པ་དང་ཏིང་ངེ་འཛིན་ལ་གནས། ཁམས་དབུས་རོང་གསུམ་
གྱི་ཐ་ཚིག་ལ་གནས་པའི་དྲེགས་ཚོགས་འདུས་ཤིང་དགའ་སྟོན་ཡང་དཔག་ཏུ་མེད་པ་
བྱུང༌། ཚེས་བཅུའི་ཐོ་རངས་ལ་རོལ་མོ་དང་གླིང་བུའི་སྒྲ་སྤོས་ཀྱི་དྲི་སོགས་འཐུལ་བར་
བྱུང༌། ་ ནམ་མཁའི་དབྱིངས་སུ་འཇའ་དང་འོད་ཀྱི་གུར་ཁང་འཁྲིགས་པའི་ཀློང་ན།
སློབ་དཔོན་སྐུ་མདོག་ལྗང་སེར་སྙན་ཞུ་དང་ཕོད་ཆེན་ཟ་འོག་གསོལ་བ། ཕྱག་གཡས་ ་
པ་རལ་གྲི་དང་གཡོན་ཐོད་པ་བདུད་རྩིས་བཀང་བ་བསྣམས་པ་ཞིག་གིས། དབྱིངས་
224



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། > ཀ༽
ཀ་དག་ནམ་མཁའ་དྭངས་པའི་ཀློང་། །མདངས་ལྷུན་གྲུབ་རིག་པ་རྩལ་ཆེན་ལ། །ང་
དངོས་མེད་འཇའ་ཚོན་གཟུགས་སྣང་བ། །མིང་བཱི་མ་མི་ཏྲ་ཞེས་བྱ་སྟེ། །ཡུལ་རྒྱ་ནག་
རི་བོ་རྩེ་ལྔ་ཡི། །དབྱིངས་རང་བྱོན་ཕོ་བྲང་དབུས་ནས་འོང་། །མིག་མ་ཡེངས་ཁོ་བོའི་
སྣ་རྩེར་གཏོད། །ཨ་སྐྱེ་བ་མེད་པ་ཆུ་ཤེལ་མདོག །གདངས་ཡེ་ཤེས་ལྔ་ཡི་འོད་འཆར་
བ༑ ༑འདི་ཀུན་བཟང་དགོངས་པའི་ཡི་གེ་སྟེ། །བུ་ཁྱོད་ལ་བྱིན་རླབས་བརྡ་དོན་
སྤྲོད། །ལར་ཤེས་རིག་ཟང་ཐལ་གཉུག་མའི་གཤེས། །ཚིག་སྨྲ་བསམ་བརྗོད་པའི་
མཐར་འདས་ཀྱང་། །བརྡ་སྐུ་དང་ཡི་གེར་ཤར་བ་ཀུན། །དཔལ་ཡོན་ཏན་ཀུན་གྱི་
འབྱུང་གནས་ཆེ། །གཞི་དོན་དམ་དཀོར་བདུན་ངོ་བོར་གྲུབ། །དབྱིངས་ནམ་མཁར་
དྭངས་པའི་མཁའ་ཀློང་དུ། །རྩལ་སྐུ་དང་ཐིག་ལེ་རིག་པ་གསུམ། །དོན་ངོ་བོ་རང་
བཞིན་ཐུགས་རྗེ་སྟེ། །མཐར་མཉམ་རྫོགས་ཆེན་པོར་ལ་བཟླས་ན། །འབྲས་འཕོ་མེད་
ཆོས་སྐུའི་རྒྱལ་ས་ཟིན། །ཡང་འགྲོ་བའི་དོན་དུ་སྙིང་རྗེ་རྩལ། །གཞི་སྐྱེ་མེད་ཡི་གེ་སོར་
རྩེར་གཏད། །ལམ་ལྔ་རྫོགས་ལྔ་ཡི་འབྲས་བུ་ཅན། །ཁོང་བྱ་གྲུབ་ཡེ་ཤེས་རང་ཤར་
ཚེ༑ ༑འཇའ་འོད་ལུས་ཡེ་ཤེས་སྙིང་པོ་ཅན། །སླར་གདུལ་བྱའི་དོན་དུ་རང་ཤར་བ། །
འདི་འཕོ་བ་ཆེན་པོའི་སྐུ་ཞེས་བྱ། །དོན་ཤེས་པར་གྱིས་ཤིག་སྐལ་ལྡན་བུ། །ཞེས་
གསུངས་ཤིང༌། སྤྱན་འབྲུ་ཚུགས་སུ་བདག་ལ་གཟིགས་པར། ཁོ་བོ་ཡང་བཟང་ངན་
གྱི་རྟོག་པ་དབྱིངས་སུ་འགགས་ཏེ། ཐུགས་ཡིད་བསྲེ་བའི་ངང་ལ་བཞག་པས་ཤངས་
རྩེ་ཨ་ལས་ཨ་གཉིས་པ་ཞིག་ཆད་དེ། བདག་གི་སྣ་རྩེར་བབ་ཅིང་དར་ཅིག་ཆོས་ཉིད་
མཉམ་རྫོགས་ཆེན་པོ་བློ་འདས་རྒྱ་ཡན་ཁ་འབྱམས་སུ་ལུས་སོང་། དེར་ཞག་བདུན་
225



མདོ་མཁྱེན་བརྩེའི་གསུང་འབུམ།
ཙམ་ཡི་གེའི་སྣང་བ་དང་མི་འབྲལ་བ་བྱུང༌། དེའི་ནུབ་དངོས་མེད་རྣམས་ལ་གང་
མཚམས་ཀྱི་ངོ་སྤྲོད་རེ་བྱས། དཀར་ཕྱོགས་རྣམས་ལོ་བདུན་གྱི་སྡིག་སྤོང་གི་དམ་
བཅའ་ལ་གནས་ཤིང་། དེ་ཕན་ཤིན་ཏུ་གཏུམ་ཞིང་མངོན་སྤྱོད་ཀྱི་ལས་ལ་མ་བརྩོན་ན།
ནག་ཕྱོགས་ཀྱི་ཁ་དར་བ་འདྲ་ཞེས། ཊཱཀྐི་བཀའ་ལུང་ལྟར་དམ་བཅའ་ཁྲོལ་བར་གནང་
བ་བྱིན། སླད་ཀྱི་རྟེན་འབྲེལ་དུས་སུ་སྨིན་པའི་སྨོན་ལམ་གཟུགས་མེད་ཀུན་གྱིས་
མཐུན་འགྱུར་བྱས་ཤིང་། གནས་དེ་ཤ་ཟ་ཌཱཀི་རྣམས་ལ་གཏད་ཅིང་འོང་། ཀཿཐོག་
པའི་གདན་ས་བདེ་ཆེན་གླིང་དུ་བསུ་བ་བྱུང་ལྟར་ཕྱིན། བླ་མ་རྣམས་ལ་ལྟ་བའི་ངོ་སྤྲོད།
འཚོགས་མང་ལ་ཀརྨ་གླིང་པའི་ཞི་ཁྲོའི་བསྐྱེད་རྫོགས། ཐུགས་རྗེ་ཆེན་པོ་ཡང་གསང་
བླ་མེད། ནམ་མཁའ་རྒྱལ་པོ། སྐུ་གསུམ་ཞི་ཁྲོ་སོགས་ཀྱི་དབང་ལུང་དང་རབ་གནས་
ཀྱི་ཆོ་ག་དངོས་སྟེ་ཉིན་གཉིས་རྒྱས་པར་བྱས། ཁྲོམ་ལའང་བསམ་ལྷུན་དང་ཐུགས་རྗེ་
ཆེན་པོའི་དབང་སོགས་བསྐུར། - གནས་བདག་ཨ་ཝོ་ཐབས་ཤེས་ནས་ཀྱང་དངོས་
གཟུགས་བསྟན་ཅིང་གུ་རུའི་བཀའ་སྡོད་དུ་ཁས་བླངས། སྦྱིན་བདག་ཁ་ཤས་སོགས་
ཀྱི་རེ་བ་རྫོགས་པར་བྱས་ནས་ཡར་ཐེག་ཅིང་སོ་མང་རྒྱལ་སར་སླེབས། སླར་ཅིས་ཀྱང་
འཁོར་དགོས་ཀྱི་བཀའ་ཕེབས་ལྟར་ཁས་བླང་ཞིང་། ཕུན་ཚོགས་རྫོང་ནས་བརྒྱུད་བླ་
མོ་རུ་ཁྲོད་ཅེས་པར་སྲིང་མོ་བཞུགས་འདུག་པ་དེར་སླེབས། སྡེ་དགེའི་བང་ཆེན་ཆ་
ཤས་སླེབ་འདུག་པ་དང་། མགོ་ལོག་ཁ་ཤས་ཀྱང་རང་གནས་སུ་སོང་། སློབ་གསར་
ཞིག་རྗེས་སུ་བཟུང་། སྐབས་སུ་བབ་པའི་རྟེན་འབྲེལ་དང་སྲུང་མར་གསོལ་མཆོད་
སོགས་ཚུལ་བཞིན་བསྒྲུབ་པར་བྱས། སྐབས་དེར་ཁྲོ་སྐྱབས་ནས་སྲིང་ཆུང་ནད་ཀྱིས་
226



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཐེབས་པར་བསུ་བ་བྱུང་ལྟར་ཕྱིན་ནས་དེ་གར་སླེབས། རྐྱེན་སེལ་སྐུ་རིམ་ཞི་དྲག་
སོགས་གང་དྲག་བྱས་ཀྱང་སྔོན་ལས་འཕྲལ་རྐྱེན་འཛོམས་པའི་དབང་གིས་ནད་ལས་
གྲོལ་བ་འཕྱང་མོ་ཉུག་ཏུ་གྱུར། འོན་ཀྱང་ས་དབང་རིན་པོ་ཆེའི་དགོངས་བཞེད་དང་མོ་
རང་ཡང་བསམ་པ་རྫོགས་ཕྱིར་རེ་ཞིག་དེ་གར་གནས། སྐབས་ཤིག་ཡི་དམ་ལྷའི་
བསྲེགས་མནན་འཕང་གསུམ་ལ་བརྟེན་པས། ཡུལ་དེའི་རྒྱལ་གདོན་ཞིག་གནས་འཕོ་
བར་བྱས། ་དཀར་ཕྱོགས་དབུ་འཕང་བསྟོད་པ་དང་། ནག་ཕྱོགས་བདུད་དང་འབྱུང་
པོའི་ཚོགས་དམ་འོག་ཏུ་གནས་པའི་དམིགས་འདུན་དང་། བཱི་མའི་ངོ་སྤྲོད་ཆེན་མོའི་
ཉམས་ལེན་ལ་བརྩོན་ཞིང་། སྒོ་གསུམ་ཐ་མལ་དུ་མ་ཤོར་བར་གནས། སྲིང་ཆུང་ནད་
ཀྱིས་ཐེབས་པ་ལ་སྨན་དང་རིམ་གྲོས་བཟློག་པ་དཀའ་འདུག་ཀྱང་། རེ་ཞིག་འཚོ་བར་
གནས་ཤིང་། སྐབས་དེར་སྲིང་མོས་གཙོས་སྒར་གཞི་བཅས་སོ་མང་བས་བསུས་ཤིང་
བདག་ཡུམ་དང་མཇལ་འཕྲད་ཐོག སྟོད་ཕྱོགས་ཚེ་བརྟན་གླིང་གི་རྒྱལ་སར་གཞི་
འཇགས་ནས་བཞུགས་ཤིང་། ལོ་ལྟར་གྱི་ཚོགས་སྐོང་སྲུང་མའི་གསོལ་མཆོད་དུས་ཀྱི་
ཆོ་ག་སོགས་དགོས་རིགས་རྣམས་མཛད། གླང་ལོ་གསར་ཚེས་ལ། ཀ་ཀེའུ་ཚང་དུ་
ལན་གཅིག་འབྱོར་བ་ང་རང་ཡང་དེ་གར་ཕྱིན། སྲིང་ཆུང་ཡང་ཟླ་ཤས་འཚོ་ངོ་ཤར་
བས་སྲིང་མོ་ཞག་ཤས་རང་སར་བཞུགས་ཤིང་། ང་རང་རེ་ཞིག་སོ་མང་ཕྱོགས་སུ་
སོང་། ཡུ་ཐང་ནས་ཀྱང་དཔོན་མོས་གཙོས་ཁ་ཤས་སླེབ་བྱུང་བར་རེ་འདོད་བསྐང་
ཞིང་རང་ཡུལ་དུ་ལོག རྒྱལ་སར་ས་དབང་བདག་ཡུམ་གཙོས་འདུས་པ་བརྒྱ་ཕྲག་ཙམ་
ལ་སྔོན་འགྲོ་ཟླ་ཁྲིད་ཙམ་བྱས། ཚེ་བརྟན་གླིང་དུ་རེ་ཞིག་བསྡད་པར། སྲིང་མོ་ཡང་ཁྲོ་
227



མདོ་མཁྱེན་བརྩེའི་གསུང་འབུམ། །
སྐྱབས་ས་དབང་གི་བཀའ་ཕེབ་བཞིན་སྐུ་དྲུང་བཅར་ནས། སྲིང་ཆུང་གི་རེ་འདུན་
སོགས་རྫོགས་པར་བྱས། ཞབས་བརྟན་ཡང་ཕྲན་བུ་བསྒྲུབས་ནས་ཕྱིར་ལོག་སྟེ་ཚེ་
བརྟན་གླིང་དུ་བཞུགས་གདན་འཇགས། དེར་བདུད་རྩིའི་མཆོད་པའི་སྐབས་ཤིག ང་
ནི་ཡེ་ཤེས་དབྱིངས་ཀྱི་ཌཱཀྐི་སྟེ། །ཡེ་ཤེས་མཚོ་རྒྱལ་སྤྲུལ་པའི་མི་མོ་ཡང་། །སྔོན་ལས་
འཕྲལ་རྐྱེན་དུས་གཅིག་འཛོམས་གྱུར་པས། །ད་ནི་མི་ཡུལ་སྡོད་པའི་ཐབས་བྲལ་
ཡང་། །སྟག་ལོའི་གྲོགས་ཀྱིས་ཚེ་གེགས་བཟློག་པ་དང་། །ཡང་གསང་ཉམས་སུ་ལེན་
པའི་སྐལ་ལྡན་འགྱུར། །སྤྲུལ་པ་གཅིག་ནི་མི་ཡི་ཡུལ་དུ་འོང་། །སྤྲུལ་པ་གཅིག་ནི་
མཁའ་སྤྱོད་ཚོགས་གྲལ་འགྲིམ། །འགྲོ་དོན་མཐའ་རྫོགས་རྣམ་བཞིའི་ཕྲིན་ལས་
སྒྲུབ། །ད་ནི་གཟུགས་མེད་འགའ་ཡང་བགྲོད་རེ་རན། །ཞེས་གསུངས་སོ། །དེ་ནས་ང་
རང་ཡང་ཐེག་ཅིང་། སོ་མང་ཚེས་བཅུ་རྫོགས་ནས་ཕུན་ཚོགས་རྫོང་དུ་འོང་ཞིང་། -
མཁར་རྒྱུའི་འབྱུང་པོ་གདུག་པ་ཅན་ཞིག་གནས་སྤར། འཇིག་རྟེན་མཁའ་འགྲོའི་
རིགས་གཏོགས་འཁྲུལ་བའི་གཞན་དབང་ཅན་ཞིག་ལམ་བསྟན། རིམ་བཞིན་ཁྲོ་
སྐྱབས་སུ་སླེབས། སྐབས་སུ་བབ་པའི་ས་དབང་གི་ཞབས་བརྟན་དང་དོན་གཉེར་ཅན་
རྣམས་ལ་ཆོས་ལུང་ཕྲན་བུ་སོགས་ཀྱང་བྱས། སྲིང་ཆུང་ལ་ཡང་དབང་དང་སྒྲིབ་སྦྱོང་
སོགས་དངོས་དང་དངོས་མིན་གྱིས་ས་ལམ་གོང་འཕེལ་ཐབས་ལ་འབོད། རགས་པའི་
ཟས་ཀྱི་འདུ་ཤེས་འགག་ཅིང་རེ་ཞིག་བཀྲེས་སྐོམ་གྱི་སྣང་བ་བྲལ་ཞིང་རིག་པ་དྭངས་
པའི་ངང་དུ་གནས། ཆོས་རྒྱལ་ཆེན་པོ་ཡང་ཐུགས་བརྩེ་བ་ཆེན་པོས་ནད་ཀྱིས་ཐེབས་
ནས་བཟུང་། མཐའ་མ་རྫོགས་བར་དུ་རེ་བ་ཡོངས་སུ་རྫོགས་པར་མཛད། ཤིང་སྟག་
228་
228



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
གསར་ཚེས་ལ་སྲིང་མོ་ཡང་ལན་གཅིག་བྱོན་བྱུང་བ་དེ་གར་རྒྱལ་པོའི་ཞབས་འདེགས་
ལྟ་བུ་དང་། སྲིང་ཆུང་བསམ་པ་རྫོགས་ཕྱིར་བཞུགས་ཤིང་། ང་རང་སོ་མང་རྒྱལ་པོ་
སྙན་གཞིའི་དོན་ལ་རེ་ཞིག་སོང་། སྐུ་རིམ་དང་སྨན་བཅོས་སོགས་ཀྱི་མཐུས། ས་
དབང་བསྙུན་གཞི་ཡར་དྭངས་སུ་གྱུར་ཅིང་། རྒྱལ་བློན་འབངས་བཅས་དགའ་སྤྲོའི་
ངང་གནས། རང་སློབ་རྒན་བུ་བྱང་ཆུབ་རྒྱལ་མཚན་དུས་བབ་ཀྱིས་དག་ཞིང་དུ་སོང་
བས་སྒྲིབ་སྦྱོང་དང་ཕྱིར་མི་ལྡོག་པའི་འདུན་པ་རྩེ་གཅིག་གཏད་ཀྱང་། ལན་གཅིག་མི་
ཡུལ་དུ་འཁོར་དགོས་པ་བྱུང་སོང་། དེ་ནས་ང་རང་ཡང་ཁྲོ་སྐྱབས་སུ་སླེབས། སྲིང་ཆུང་
ཡང་འགྲོ་བའི་དུས་ལ་བབ་གདའ་བས་ཞག་ཤས་ཐུན་མིན་གྱི་དབང་རྣམས་རྫོགས་
པར་བྱས་ཤིང་། སྨོན་ལམ་དང་བསྒོ་བ་རྣམས་རྫོགས་པར་གྲུབ་ཅིང་། མོ་རང་ཡང་
དགའ་ཞིང་སྤྲོ་བ་དང་བཅས། སྨོན་ལམ་བཟང་པོས་རྒྱས་བཏབ་ཅིང་ཟླ་༩ཚེས་༡༥ཉི་
མ་རྩེ་ཤར་ལ། སྟོན་པ་དྲི་མ་མེད་པས་འཕོ་བ་མཛད་ཅིང་། རྡོ་རྗེ་ཕག་མོས་ལམ་སྣ་
དྲངས། སེང་ཧ་མུ་ཁས་གཤེད་དང་ཕྲལ་ཞིང་། ལུས་རྒྱ་དང་བྲལ་ནས་སྤྲུལ་པ་སྤྲུལ་
གཞིར་ལྷན་ཅིག་བསྡུས་ཤིང་དཔལ་གྱི་རི་ལ་དེངས་སོང་ངོ༌། །དེར་ས་དབང་ཆེན་པོས་
གཞན་ལས་ཁྱད་པར་འཕགས་པའི་རྣམ་དཀར་གྱི་དགེ་བ་བློར་མི་ཤོང་ཙམ་མཛད་
ཅིང་། བན་བོན་གྱི་བླ་མ་དགེ་བའི་བཤེས་གཉེན་དཔག་ཏུ་མེད་པ་ཡང་སྤྱན་དྲངས།
དངོས་རྫས་ཀུན་ཕངས་པ་མེད་པར་མཆོད་པ་དང་ཚོགས་བསགས་མཛད། བན་བོན་
གྱི་དཀྱིལ་འཁོར་བཞིའི་སྦྱང་ཆོག་མཐར་ཕྱིན་པ་མཛད་སོང་། གདུང་བསྲེགས་ཀྱི་དུས་
སུ་ནམ་མཁའ་ནས་འཇའ་སྤྲིན་འཁྲིགས་པ་དང་། ཀླད་ན་བྱ་རྒོད་འཚོགས་ཤིང་།
229



མདོ་མཁྱེན་བརྩེའི་གསུང་འབུམ།
གདུང་བསྲེགས་རྫོགས་ཚེ་ལྷོ་ནུབ་ཏུ་དེངས་སོང་བ་སོགས་ཡ་མཚན་པའི་ལྟས་ཀྱང་སྣ་
ཚོགས་བྱུང་། དེའི་ཉིན་མཆོད་སྦྱིན་ཡང་དཔག་མེད་མཛད། དེ་ནུབ་ནམ་གུང་ཡོལ་
ཙམ་དུ། སྲིང་ཆུང་དེ་ཉིད་བུད་མེད་དཀར་མོ་དར་གོས་ཅན་ཞིག་རེད་འདུག་པས། །
སྤྲུལ་པ་ཁྱེད་ནི་བོད་དུ་བཞུགས་མོད་ཅིང་། སྤྲུལ་གཞི་རྔ་ཡབ་གླིང་ན་ཡོད་ཟེར་བའི། །
བུ་མོ་ང་ནི་གུ་རུའི་དྲུང་ཉིད་དུ། །སྒྲིབ་སྦྱངས་འབྲས་བུའི་དབང་མཆོག་ཞུ་རུ་འགྲོ། །
བདེ་བྱེད་བརྩེགས་པར་ཆོས་འཁོར་བསྐོར་བའི་ཚེ། །འཇིག་རྟེན་མཁའ་འགྲོའི་སྨོན་
ལམ་ལོག་པའི་མཐུས། །མི་ཡུལ་འགྲོ་དོན་མཐའ་རུ་མ་ཕྱིན་ཞིང་། །རྒྱལ་པོའི་ཐུགས་
དགོངས་ཡོངས་སུ་མ་རྫོགས་ཀྱང་། །བཟློག་པའི་ཐབས་མེད་སྔོན་གྱི་ལས་སུ་
སོམས། །རྒྱལ་པོས་ཐུགས་ཐིག་ཉམས་ལེན་མཐར་ཕྱིན་ནས། །ང་དང་འབྲལ་མེད་
རིག་འཛིན་ཞིང་དུ་འཁོད། །ཁོ་མོའི་སྤྲུལ་པ་སྤྲུལ་གཞིར་འདྲེས་གྱུར་ཀྱང་། །སླར་ཡང་
ཆུ་སྣོད་དག་ལ་ཟླ་གཟུགས་བཞིན། །ལྕམ་དྲལ་ཞབས་ཏོག་ཐུགས་དགོངས་རྫོགས་པ་
དང༌། །ཐུགས་ཀྱི་ཐིག་ལེ་ཉམས་སུ་ལེན་ཕྱིར་འོང་། །ཞེས་ཟེར་བ་དང་ཆབ་གཅིག་བྱ་
རྒོད་ལྔས་འགྲོགས་བྱང་ལ་བརྟེན་པས་ཌཱཀྐི་དཀར་མོ་མདའ་དར་འཛིན་པ་ཞིག་གིས་
སྣ་དྲངས་ཏེ་ལྷོ་ནུབ་ཕྱོགས་སུ་དེངས་སོང༌། སྲིང་མོས་ཡང་གཟིམ་ལམ་ནས་དཔལ་
རིའི་སྒོ་དྲུང་བར་སྐྱེལ་བ་སོགས་བྱས་ཉམས་བྱུང་ཟེར། དེ་ནས་ས་དབང་རིན་པོ་ཆེས་
གཙོས། ངེད་ཅག་མིང་སྲིང་བཅས་དཔལ་ལེགས་རྒྱལ་སར་བྱོན། དགུང་ཞག་དང་
དར་ཅོག་སོགས་མཐའ་རྒྱས་སུ་མཛད། ངེད་ཅག་ནས་འབྲེལ་པས་བསྡུས་པར་
དམིགས་ཏེ། ཞི་ཁྲོ་ངན་སོང་སྦྱོང་བའི་སྦྱང་ཆོག་ཞག་བདུན་བསྒྲུབས། ས་དབང་རིན་
230



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
པོ་ཆེའི་ཞབས་པད་བརྟན་པའི་དམིགས་འདུན་དང་ཚེ་སྒྲུབ་གནད་སྨིན་བྱས། རུས་
སྦྱང་རྫོགས་འཕྲལ་སྲིང་མོ་ཡང་ཀ་ཀེའུ་ཚང་ནས་བརྒྱུད་ཚེ་བརྟན་གླིང་དུ་ཕེབ། ང་རང་
རེ་ཞིག་ས་དབང་གི་ཐུགས་དགོངས་རྫོགས་ཕྱིར་བསྡད་ནས། ཕྱི་ནང་གསང་གསུམ་
གྱི་གསུང་འོས་ཞིབ་མོལ་དང་། རང་གིས་ཀྱང་བགྱི་འོས་རྣམས་རྫོགས་ནས་དགོངས་
པ་ཞུས་ཤིང་། ཚེ་བརྟན་གླིང་དུ་སླེབས། སྲིང་མོའི་ཐུགས་དགོངས་དག་ཕྱིར། སྲིང་
ཆུང་འབྲེལ་པས་བསྡུས་པར་དམིགས་ནས་དགེ་འདུན་བརྒྱ་ཕྲག་གིས་ཞི་ཁྲོའི་སྦྱང་
ཆོག་དང་། དགོན་ཁག་རྣམས་སུ་དུང་ཡོན་དང་བསྙུང་གནས་ཁ་ཤས་མཛད་སོང་བར་
དགེ་བ་རྫོགས་བྱང་དུ་བསྔོས། སྲིང་མོའི་ཞབས་སོགས་སྙན་གཞི་ཅུང་ཟད་བྱུང་བ་ཡང་
སྨན་གྱི་ནུས་པ་དང་། ཚོགས་དང་སྦྱིན་སྲེག་སོགས་ཀྱི་ཞབས་བརྟན་ཕུལ་བས་ཡར་
དྭངས་སུ་གྱུར། དབྱར་ཐོག་དེར་ང་རང་ཡང་ཟང་དཀར་ཕྱོགས་སུ་སྐྱོ་སངས་ལ་སོང་།
འབྲོག་པ་རྣམས་ལ་ཡང་རིམ་གྲོ་ཕྲན་བུ་དང་ཁྲོམ་དབང་སོགས་རེ་བ་རྫོགས་པར་
བྱས། ཟླ་༦ཚེས་༡༠ཉིན་གཞི་བདག་རོག་ཁྲོམ་ཟེར་བའི་གཡས་རིའི་རྩེར་ཚོགས་བརྒྱ་
དང་བསང་བརྔན་སོགས་བྱས་པར། ཁམས་ཀྱི་ཙཱ་རི་ཊ་ན་བཞུགས་པའི་དཔའ་བོ་
ཊཱཀྐི་ཀུན་ཕྱོགས་དེའི་ནམ་མཁའི་ཀློང་ནས་སྤྲིན་དང་འཇའ་གུར་གྱི་དབུས་སུ་ཞལ་
གཟིགས་ཤིང་། ཟོ་དོར་ཀུན་བསང་མགྲོན་དུ་བྱོན། དཀར་ཕྱོགས་དབུ་འཕང་བསྟོད་
ཅིང༌། ནག་ཕྱོགས་ཆ་ཤས་ཀྱང་དམ་འོག་ཏུ་ཚུད། འབྱུང་པོ་གདུག་པ་ཅན་ཁ་ཤས་
ཡུལ་བཏོན་ནས། ཟོ་དོར་དཀར་ཕྱོགས་འགའ་ལ་གཏད། དགའ་སྟོན་སོགས་རྒྱ་ཆེར་
བྱས། ཡང་སྟོད་ཕྱོགས་འོམ་བུའི་རྩེར་མར་ངོ་ལ་ཕྱིན། མཁའ་འགྲོའི་ཚོགས་བརྒྱ་དང་
231



མདོ་མཁྱེན་བརྩེའི་གསུང་འབུམ།
ཆོས་སྐྱོང་ལ་གཏོར་མ། གཞི་བདག་ལ་བརྔན་སྦྱིན་སོགས་བྱས། ལྷ་སྲིན་དམ་འདོགས་
གནད་སྨིན་གྱུར་ཅིང་། གཞན་ལ་འཚེ་བའི་གདུག་པ་ཅན་ཁ་ཤས་ཀྱང་། དུས་ལ་བབ་
པ་རྣམས་གནས་སྤར་ཞིང་ཆ་ཤས་ཟ་ཁ་གཞན་དུ་བསྒྱུར་བ་སོགས་གཞན་དོན་ཕྲན་བུ་
འགྲུབ་ཁུལ་བྱས། ཚེ་བརྟན་གླིང་དུ་སྐབས་སུ་བབ་པའི་ལས་རྣམས་བསྒྲུབས་ཤིང་།
སོ་མང་ཀ་མཆོག་དགོན་ཚེས་བཅུ་རྫོགས་འཕྲལ་རྒྱལ་སར་སྐུ་རིམ་ཕྲན་བུ་བསྒྲུབས་
ནས། ཚེ་བརྟན་གླིང་དུ་རེ་ཞིག་གནས་ཤིང་། དུས་བབ་ཀྱི་རྟེན་འབྲེལ་བསྒྲིགས་འོས་
རྣམས་བགྱིས་ཤིང་ཊཀྐི་བརྡ་ཁྲོལ་ཀུན་བསྒྱུར། སྲིང་མོས་གཙོས་དམ་ལྡན་བདུན་ཙམ་
ལ་གསེར་ཡིག་ཅན་ཁྲིད་རྐང་དང་། ཡང་ཁ་ཤས་ལ་ཀློང་སྙིང་རྩ་རླུང་གི་ཁྲིད། མང་མ་
ལ་སྔོན་འགྲོའི་ཁྲིད་བཅས་བཙུག གཏེར་བདག་རྣམས་དང་མི་མ་ཡིན་གཟུགས་མེད་
དཀར་ཕྱོགས་ལ་དགའ་བ་རྣམས་ཀྱང་ཤུགས་ཀྱིས་འདུས། སྟོན་པས་ཀྱང་མི་དང་མི་
མིན་གྱི་སྣང་བ་དང་མཐུན་པར་སོ་སོར་གསེར་ཡིག་ཅན་གྱི་དགོངས་པ་བཀྲོལ་བར་
མཛད་ཅིང་། དཔའ་བོ་མཁའ་འགྲོའི་འདུ་བའང་ཉིན་མཚན་འཁོར་མོ་ཡུག་ཏུ་བྱུང༌།
མིའི་བསམ་སྤྱོད་ཐ་དད་པས་ཅུང་ཟད་དམ་ཚིག་དང་རང་ཉིད་སུན་འབྱིན་ཞེན་ཞིང་།
དངོས་གྲུབ་རྟགས་མཚན་ལ་རེ་བ་ཆེས་དྲག་པ་དང་། ཁེངས་སེམས་ཀྱི་སྟོབས་ཆེ་བ་
དག་གི་རྐྱེན་གྱིས་བར་ཆད་ལ་ཁད་གྱུར་ཀྱང་། ཊཱཀྐི་སྙིང་སྟོབས་ཀྱིས་བདུད་ལས་
རྒྱལ། སྟོན་པའི་བྱིན་རླབས་ལས་ཡེ་ཤེས་ཌཱཀྐི་སྤྲུལ་པའི་མྱུ་གུ་ཡང་ལྷུམས་སུ་ཞུགས་
པར་མཛད་ཅིང་། གདུལ་བྱའི་བསོད་ནམས་ཀྱིས་ཁྲོད་ན་ཐུགས་ཐིག་བརྒྱུད་འཛིན་གྱི་
སྐལ་བ་ཐོབ་པའི་ལུང་བསྟན། དེའི་ཚེ་ཐོ་རངས་ཀྱི་དུས་ཤིག་ཏུ། རྣལ་འབྱོར་པ་རུས་
232



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
པའི་རྒྱན་དྲུག་སྐུ་ལ་གསོལ་བ་་ཕྱག་ན་ཁ་ཊཾ་དང་བནྡྷ་ཐོགས་པ་ཞིག་གིས་སྲིང་མོའི་
སྙིང་ཁར་ཁ་ཊཾ་གཏོད་ཅིང་། ཀྱེ་ཧོ། སྣང་སེམས་གཉིས་སུ་མེད་པའི་ཡེ་ཤེས་ཀྱི། །ཀ་
དག་ལྷུན་འབྱམས་རང་བྱུང་རང་གྲོལ་བ། །ཚིག་དང་དཔེ་ཡིས་མཚོན་དུ་མེད་པ་ནི། །
ཀུན་ཁྱབ་ཡངས་པ་ཆེན་པོ་ཨེ་མ་ཧོ། །འདས་དང་མ་བྱོན་ད་ལྟ་དུས་གསུམ་གྱི། །རྒྱལ་
བ་རྣམས་ཀྱི་བགྲོད་བྱ་གཅིག་པུའི་ལམ། །འདི་དོན་རྟོགས་ན་ཆོས་སྐུའི་རྒྱལ་ས་
འཛིན། །སྐྱེ་འཆི་ཟེར་བ་མིང་གི་བླ་དྭགས་ཙམ། །ཞིང་ཁམས་ཞེས་བྱ་བགྲོད་དུ་ཡོད་
མ་ཡིན། དག་དང་མ་དག་སེམས་ཀྱི་ཆོ་འཕྲུལ་ཏེ། །སྒྲིབ་བྱེད་དུག་ལྔ་རང་གར་ཤོར་
བས་ལན། །ཞེ་སྡང་གསལ་སྟོང་འདོད་ཆགས་བདེ་སྟོང་དང་། །གཏི་མུག་རིག་སྟོང་ང་
རྒྱལ་གཞི་རྩ་བྲལ། །ཕྲག་དོག་རང་གྲོལ་ཆེན་པོར་ལ་བཟླས་ནས། །དུག་ལྔ་ཡེ་ཤེས
ལྔ་ཡི་ངོ་བོ་སྟེ། །ལྟ་བ་འཕོ་མེད་ཆོས་སྐུའི་རྒྱལ་ས་ཟིན། །སྒོམ་པ་ལོངས་སྤྱོད་རྫོགས་
སྐུའི་རྩལ་རྫོགས་ཤིང་། །སྤྱོད་པ་སྤྲུལ་པ་སྐུ་ཡི་རོལ་རྩལ་གྱིས། །ཐབས་མཁས་
ཐུགས་རྗེས་གཞན་དོན་འགྲུབ་པར་མཛོད། །ཐ་མལ་བག་ཆགས་ཤ་ཁྲག་ལུས་ཀྱི་
སྦུབས། །ཀུན་བྱེད་རྒྱལ་པོ་གཞོན་ནུ་བུམ་པའི་སྐུ། །འཕོ་མེད་ལྷུན་རྫོགས་ཆེན་པོར་
ལ་བཟླས་ཚེ། །ཡེ་ཤེས་མཁའ་འགྲོའི་རང་རིག་རྩལ་བསྒྱུར་ཞིང༌། །གང་འདུལ་ཐབས་
ཀྱིས་འགྲོ་བའི་དོན་བྱས་ནས། །སྐྱེ་འདིར་འགྲོ་དོན་མཐའ་རུ་རྫོ་གས་པར་འགྱུར། །
ཤྲཱི་སིང་ཧའི་ལུང་བྱང་ཆེན་མོ་ལས། །ཇི་ལྟར་གསུངས་པའི་དོན་ཀུན་ཡིད་ལ་ཟུང་། །
ལྕགས་ཁམས་གར་བྱེད་སེམས་དཔའི་ལོ་ནས་བཟུང༌། །འབྲས་བུ་སྨིན་པའི་དུས་ལ་
བབ་པ་སྟེ། །ང་ཉིད་སྤྲུལ་པ་སྤྲུལ་གཞི་དབྱེར་མེད་འདྲེས། །དོན་གཉིས་ལྷུན་གྲུབ་
བས་
233-



མདོ་མཁྱེན་བརྩེའི་གསུང་འབུམ། །
འབྲེལ་པས་བསྡུས་པ་ཀུན། །རྫོགས་སངས་རྒྱས་པའི་ས་རུ་འགོད་པར་ངེས། །ཞེས་
གསུངས་ནས་མི་སྣང་བར་གྱུར་ཏོ། །དམ་ལྡན་རྣམས་ནས་ཉིན་མཚན་གཡེལ་བ་མེད་
པར་ཁྲིད་སྦྱང་རྣམས་ལ་འབད་ཅིང་། འགའ་རེར་བྱིན་རླབས་ཞུགས་ཤིང་རང་ངོ་
འཕྲོད་པར་བྱུང༌། སླན་ཆད་ཀྱང་བརྡ་རིས་གཏན་ལ་འབེབས་པའི་རྟེན་འབྲེལ་གྱི་སྣ་
ཁ་རྣམས་ཀྱང་། བླ་མ་ལྷ་དང་མཁའ་འགྲོའི་ལུང་ཇི་ལྟར་བསྟན་པ་བཞིན་སྲིང་མོ་
མཆོག་དང་དམ་ལྡན་ཉེ་བར་གནས་པ་རྣམས་ཀྱིས་ཉིན་མཚན་གཡེལ་བ་མེད་པར་
བརྩོན་འགྲུས་དྲག་པོས་འབད་ཅིང་། ལེགས་ལམ་མཐར་ཕྱིན་དུ་གྱུར། ཤིང་ཡོས་ཟླ་
ཚེས་ལོ་མགོར་ཕྱི་ནང་གི་ཆོས་ཐུན་ཐམས་ཅད་མཐའ་རྒྱས་པ་རྫོགས་ཤིང་དགའ་སྟོན་
དང་ཚོགས་འཁོར་སོགས་རྒྱ་ཆེར་བྱས། སྐབས་དེར་འཛིན་པ་རང་གྲོལ་ཁྲོས་མའི་
བཀའ་མ་ཁྲོལ། ཊཱཀྐི་གསུང་ལྟར་ནགས་ཁྲོད་དབེན་པ་ཞིག་ཏུ་ཞག་བདུན་བར་ལས་
མཐའ་རྫོགས་པར་བྱས། ཁྲོ་སྐྱབས་ནས་ས་དབང་རིན་པོ་ཆེས་ཀ་ཀེའུ་ཚང་དུ་འོང་
དགོས་བཀའ་ཕེབ་ལྟར་ལམ་དུ་ཞུགས་ཤིང་། ཟླ་༡ཚེས་༡༥དགེ་བར་ཡོན་མཆོད་ཞལ་
འཛོམས་གྱུར་ནས། ས་དབང་རིན་པོ་ཆེའི་སྔོན་ལས་བཟང་པོའི་འབྲས་བུ་དུས་སུ་
སྨིན་པར། ལྐོག་གྱུར་མངོན་དུ་རིག་པ་ལྟར་ཡང་གསང་ཐུགས་ཐིག་གི་ཆོས་ཀྱི་འཁོར་
ལོ་བསྐོར་བར་གསོལ་བ་བཏབ་ཅིང་སྐུ་མཚམས་སུ་བཞུགས། ། དེར་ཁོ་བོའི་སྙིང་
དབུས་མི་ཤིགས་ཐིག་ལེར་སྟོན་པ་དྲི་མ་མེད་པ་རང་བྱུང་རིག་པའི་ཀློང་དུ་ཕྲ་བཏབ་པ་
ལྟར་མཛད་ཅིང་། དཀྱིལ་འཁོར་ཆེན་པོའི་ཞལ་ཕྱེས་ཤིང་སྨིན་གྲོལ་གྱི་གདམས་པ་
ཉིན་བཞིན་ཐུན་རེ་གནང་བ་ ཁོ་བོས་ཀྱང་སྐབས་སུ་བརྡ་བསྒྱུར་གྱི་ཞབས་ཏོག་
234



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། “ ཀ༽
བསྒྲུབས། དབོ་ཟླ་ཚེས་བཅུའི་ཐོ་རངས་ཁར་ཌཀྐི་དམར་མོ་གཡས་ཐོད་པའི་ཌ་མ་རུ་
འཁྲོལ་ཞིང་། གཡོན་རིན་པོ་ཆེའི་བུམ་པ་བསྣམས་པ་དར་དང་རིན་པོ་ཆེ་རྒྱན་གྱིས་།
བརྒྱན་པ་ཞིག་གིས། ཀ་དག་ཀུན་བཟང་ཐུགས་ཀྱི་མཁའ་ཀློང་ལས། །ཁ་སྦྱོར་ཡན་
ལག་བདུན་ལྡན་ཡེ་ཤེས་རྩལ། །ག་དར་རང་རིག་ངོས་ལ་བྱེད་པ་ཡིས། །ང་བདག་རྩ་
བ་ཆོད་པར་འགྱུར་རམ་ཅི། །ཞེས་གསུངས་བྱུང་བར། རང་ནས་ཀྱང་ཉམས་ཆལ་མ་
ཆོལ་མའི་ངང་ནས། ཅ་ཅོའི་ཚིག་ལ་མ་ལྟོས་དོན་ལ་ལྟ། །ཆ་ལུགས་རྣམ་འགྱུར་མཛེས་
པ་ཡོངས་སྤངས་ནས། །ཇ་སིག་ལོངས་སྤྱོད་ནོར་ལ་མི་ཆགས་པར། །ཉ་མོ་ཆབ་
བཞིན་གསང་སྔགས་དམ་ཚིག་འགྲོགས། །ཞེས་ཞུས་པས། ཏ་ཐཱ་ག་ཏ་གཉིས་པོའི་
བསྟན་པ་ལ། །ཐ་མལ་གཟུགས་སུ་སྣང་སེམས་བྱང་ཆུབ་སེམས། །ད་ལྟའི་རཱ་ཛ་ལས་
སྐལ་ལྡན་པ་འདི། །ནཱ་གའི་གཙུག་ནོར་ཇི་བཞིན་བཀུར་ན་འཐད། །ཅེས་གསུངས།
ཡང་ཁོ་བོས། པ་སངས་ལྟར་དཀར་བྱང་ཆུབ་སེམས་ལྡན་ཡང་། །ཕ་རོལ་མི་དང་མི་
མིན་གདུག་པའི་ཁྲོད། །བ་མོས་བེའུ་སྐྱོང་བ་ཇི་བཞིན་དུ། །མ་ཁྱོད་ཐུགས་རྗེས་མ་
བསྐྱང་བདུད་དབང་འགྱུར། །ཞེས་ཞུས་པས། ཡང་ཊཀི་ཞལ་ནས། ཙ་མ་ར་འདྲ་
ཁེངས་སེམས་ལྡན་པ་འགས། །ཚ་གྲང་ངན་སོང་སྡུག་བསྔལ་མི་སེམས་པར། །ཛ་ལང་
བསམ་སྤྱོད་དུག་རླངས་གཡོས་ནའང་། །ཝ་སྐྱེས་གདོང་ལྔའི་སྡེར་མོས་ཟིལ་གྱིས་
གནོན། །ཞེས་གསུངས་སོ། །ཡང་རང་ནས། ཞྭ་མོའི་ཚོས་མདོག་དང་མཐུན་རང་
བསྟན་བརྩི། །ཟ་མ་ལ་སོགས་སྒྱུ་མའི་ནོར་ལ་ཆགས། །འ་འོལ་གཡོ་སྒྱུ་དུག་ལྔ་
འཁྲུགས་དུས་འདིར། །ཡཱ་ན་རིམ་དགུའི་བསྟན་པ་མཐར་ཐུག་གོ །ཞེས་ཞུས་པས།
235



མདོ་མཁྱེན་བརྩེའི་གསུང་འབུམ།
ཡང་ཞལ་ནས། ར་གན་གསེར་དུ་བརྫུས་ཀྱང་རང་རྟགས་སྟོན། །ལ་ལུང་དབེན་པའི་
རི་ལ་གནས་ཁུལ་ཀྱང་། །ཤ་ཁྲག་ལུས་རྒྱའི་སྲུབས་ནས་མ་གྲོལ་ན། །ས་ཡིས་གང་
ཟག་བྱིན་གྱིས་རློབ་མི་འགྱུར། །ཞེས་གསུངས་པར། ཡང་ཞུས་པ། ཧི་མ་ལ་ཡི་གྲོང་
ཁྱེར་ཆེན་པོ་ནས། །ཧུ་ལུའི་གད་རྒྱང་སྒྲོགས་པའི་གྲོགས་གཅིག་མ། །ཧ་ཧེའི་བཞད་
སྒྲས་སྲིད་གསུམ་འགེངས་པའི་དུས། །ཧོ་ཞེས་གདུང་བའི་དབྱངས་ཀྱིས་འབོད་པར་
དགོངས། །ཞེས་ཞུས་པས། ཨ་ཧོ་སྐྱེ་མེད་རིག་པའི་ཁྱེའུ་ཆུང་། །ཨ་དོན་རང་ངོ་རང་
གིས་ཤེས་དུས་འདིར། །ཨེ་མ་ཡེ་ཤེས་ཌཱཀྐི་འབུམ་གྱི་གཙོ། །ཨ་ཏིའི་སྟོན་པ་ཆེན་པོའི་
བཀའ་བཞིན་སྒྲུབས། །འདི་ནས་ལོ་ལྔ་འདས་པའི་དུས་ཀྱི་ཚེ། །སྣང་སེམས་འདྲེས་
པའི་གྲུབ་རྟགས་མངོན་འགྱུར་ཞིང་། །ཁྱོད་ཉིད་ལས་ཀྱི་འབྲས་བུ་དུས་སུ་སྨིན། །
བྱང་ཆུབ་སེམས་ལྡན་རཱ་ཛ་སློབ་བུའང་། །དྲི་མ་མེད་པའི་ཐུགས་རྗེའི་འོད་ཟེར་ལས། །
རང་རིག་ངོ་འཕྲོད་ཆོས་སྐུའི་རྒྱལ་ས་ཟིན། །མཐར་ཐུག་ལོངས་སྐུའི་ཞིང་དུ་གྲོལ་ཡང་
སྲིད། །ཅེས་གསུངས་པར། ཡང་ཞུས་པ། ཁོ་བོ་ཨོ་རྒྱན་མཁའ་འགྲོའི་གླིང་ཉིད་
ནས། །གཞན་དོན་བཟོད་པའི་གོ་ཆ་བགོས་པ་ཡིས། །རང་དོན་ཡིད་བྱེད་ཡས་སུ་བོར་
བ་ལས། །དབེན་པའི་རི་ལ་རྩེ་གཅིག་སྒྲུབ་བྱས་ན། །འཇའ་ལུས་འོད་སྐུར་གྲོལ་བའི་
སྐབས་ཡོད་དམ། །ཞེས་ཞུས་པས། དབེན་པའི་རི་ངོགས་བྱང་ཆུབ་ལྗོན་པའི་ཁྲོད། །
སྣ་ཚོགས་མཁའ་འགྲོའི་འདུ་བ་དང་བཅས་ཏེ། །སྐུ་དང་ཡེ་ཤེས་འཕོ་མེད་ཉམས་བླང་
ན། །སྒྱུ་ལུས་འོད་སྐུར་གྲོལ་བར་དཀའ་ཚེགས་མེད། །འོན་ཀྱང་ཌཀྐི་རྗེ་བོའི་བཀའ་
བཞིན་དུ། །འགྲོ་བའི་དོན་དུ་སྙིང་སྟོབས་བསྐྱེད་པ་དང་། །བརྡ་རིས་ཆེན་མོ་མཐའ་རུ་
236



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
མ་འཁྱོལ་བར། །འཕོ་མེད་ཆོས་སྐུར་གནས་པའི་སྐབས་མེད་དོ། །དེ་བས་མི་ལོ་བཅུ་
བདུན་བར་དག་ཏུ། །དཔའ་བོ་ཌཀྐིས་སྣང་བ་གར་བསྒྱུར་མཛོད། །ཅེས་གསུངས་ནས་
མི་སྣང་བར་གྱུར་ཏོ། །འདི་གའི་དུས་རྣམས་སུ་མི་མ་ཡིན་གྱི་སྡེ་ཚོགས་དཔག་ཏུ་མེད་
པ་འདུས་འདུག་པས། མཚན་མོའི་དུས་སུ་སྟོན་པ་རྣམ་གསུམ་ནས་རང་རང་གི་སྐལ་
བ་དང་འཚམས་པར་ཆོས་ཀྱི་འཁོར་ལོ་བསྐོར་བ་དང་། ས་དབང་ལའང་ཉིན་གྱི་དུས་
སུ་སྐྱོ་སུན་དང་སྒྲིབ་སྦྱོང་སོགས་སྐབས་སུ་གང་བབ་དང༌། གསེར་ཡིག་ཅན་གྱི་
དགོངས་དོན་རྒྱུད་ལ་ཐེབས་པར་གྱུར། སྐབས་སྐབས་སུ་འཇིག་རྟེན་མཁའ་འགྲོའི་
འདུ་ལངས་དང་། དྲོད་ཉུལ་བ་ཡང་འགའ་བྱུང་ཡང་ཡང་དག་ལྟ་བས་ཟིལ་གྱིས་ནོན་
ཞིང་། ཀུན་མཁྱེན་ཆོས་ཀྱི་རྒྱལ་པོའི་ངོ་སྤྲོད་ལ་བརྟེན་ནས་བླ་སློབ་དེའི་གཡུལ་ལས་
རྒྱལ་བར་བྱུང་། སྐབས་ཤིག་སྨན་བཙུན་གཡུའི་ཟུར་ཕུད་ཅན་གྱིས་གཙོས་གནས་
བདག་རྣམས་འདུས་ཏེ། ལོ་ཆེན་བཻ་རོ་དང་གཡུ་སྒྲ་སྙིང་པོ་ལྷ་ལུང་དཔལ་གྱི་རྡོ་རྗེ་ནས་
བཟུང་། བན་བོན་གྱི་རིག་པ་འཛིན་པ་རྣམས་ཀྱིས་ཐ་ཚིག་བསྒོས་ཤིང་བཏགས།
རང་རང་ལ་ གཉེར་དུ་གཏོད་པའི་ཆད་ཐོ་རྣམས་ཀྱང་ཊཱཀྐི་ཚོགས་ཀྱིས་ ཇི་བཞིན་
བསགས་སོང་བར་སོ་སོའི་གཉེར་ཁ་བླངས་ཏེ། སླར་ཡང་དམ་ལས་མི་འདའ་བར་
ཁས་བླངས་སོང་། དེ་ནས་སྤྱི་མཐུན་གྱི་ཆོས་འདོད་རྣམས་ལའང་། ས་དབང་གི་ཐུགས་
བསྐྱེད་ལྟར། ཀློང་སྙིང་གི་ཐུན་མོང་དང་ཐུན་མོང་མ་ཡིན་པའི་སྔོན་འགྲོའི་སྨིན་ཁྲིད་
རྒྱས་པར་བྱས། ས་དབང་སྔོན་གྱི་སྦྱངས་འཕྲོ་ཡོད་པའི་ཚོགས་གཉིས་འབྲས་བུའི་
ཐུགས་ཀ་དུས་སུ་སྨིན་པ་ལྟར་བློ་ལྡོག་ནས་བཟུང་། ངོ་སྤྲོད་རྣམ་གསུམ་ཡན་གྱི་སྐབས་
237



མདོ་མཁྱེན་བརྩེའི་གསུང་འབུམ། ་
སུ་བབ་པའི་ངེས་འབྱུང་སྐྱོ་ཤས། དད་པ་དང་ཞེན་ལོག་སྐུ་གསུང་ཐུགས་ཀྱི་བྱིན་་
འཇུག་ཞི་གནས་དང་ཉམས་ཀྱི་བོགས་འདོན། གནས་ལུགས་རིག་པ་ཅེར་མཐོང་
སོགས་ཁ་ཙམ་མ་ཡིན་པར་ཡིད་ཆེས་ཀྱི་གདིངས་ཐོབ་པར་ངོ་འཕྲོད། འཛིན་པ་རང་
གྲོལ་གྱི་དུས་སུའང་རྟགས་ཚད་རྣམས་མཐར་ཕྱིན་དུ་གྱུར་ཞིང་། ཨ་ཏི་ཐིག་ལེ་གསང་
སྐོར་གྱི་གདུལ་བྱ་མཆོག་ཏུ་གྱུར་པར་དབུགས་དབྱུང་། དར་མདོ་ནས་འབའ་གྲུབ་པ་
དགོན་དུ་བཞུགས་པའི་གྲུབ་དབང་བླ་མའི་བྱིན་རླབས་ཀྱི་སྤྲུལ་པས་ངོས་བཟུང་པའི་
སྐྱེས་མཆོག་བྱོན་ཏེ། ཀློང་སྙིང་གི་རྫོགས་རིམ་རྩ་རླུང་གི་གདམས་པ། རྡོ་གས་ཆེན་
ཁྱད་པར་གྱི་སྔོན་འགྲོ་ནས་ཁྲེགས་ཆོད་ཆེན་པོ་ཡན་བཟུང་རྫོགས་པར་བྱས། ས་
དབང་རིན་པོ་ཆེས་སྲིང་ཆུང་བདེ་ལྡན་དུ་སོང་པའི་དོན་ལ་དམིགས་ཏེ། ལྷ་ལྡན་ཆོས་
འཁོར་རྣམ་གསུམ་ལ་མཆོད་འབུལ་དང་། སྲིང་མོས་ཀུན་མཁྱེན་གོང་མའི་གདན་ས་
ཞིག་གསོས་ཆེད་དུ་བཅས། རང་སློབ་རིག་འཛིན་དཔལ་འབྱོར་ཡང་ལྷ་ལྡན་དུ་
བརྫངས། དེར་སྨིན་གྲོལ་མཐར་ཕྱིན་དུ་གྱུར་ནས་ཚོགས་ཀྱི་འཁོར་ལོ་དང་དགའ་
སྟོན་སོགས་རྫོགས་ཤིང་། གནས་ཀྱི་རྩེར་ཟོ་དོར་རྣམས་ལ་གཏང་རག་གི་བསང་དང་
བརྔན་སྦྱིན་སོགས་རྒྱས་པར་བྱས། ཡོན་མཆོད་ཀུན་དགའ་ཞིང་སྤྲོ་བ་དང་བཅས་
དཔལ་ལེགས་རྒྱལ་ས་བསམ་འགྲུབ་རྫོགས་ཆེན་དུ་བཞུགས་གདན་འཇགས། སྲིང་
ཆུང་གི་སྐུ་གདུང་མཆོད་རྟེན་གཙོ་བོར་གྱུར་པའི་རྟེན་ལ། རབ་ཏུ་གནས་པའི་ཆོ་ག་
རྒྱས་པར་བྱས། ས་གཡོ་བ་དང་རི་ངུར་བ་ཆུ་ལུད་པ་སོགས་རབ་ཏུ་གནས་པའི་བྱང་
ཆུབ་སེམས་དཔའ་ས་ནས་སར་འཕགས་པའི་རྟགས་སུ་རྒྱུད་ནས་གསུངས་པ་ལྟར་
238



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང༌། ཀ༽
མངོན་དུ་གྱུར། རབ་གནས་རྫོགས་པའི་ཐོ་རངས་ལ། ཌཀྐི་དཀར་མོ་ཞིག་བྱུང་སྟེ།
མཁའ་འགྲོ་ང་ནི་མཁའ་སྤྱོད་ཞིང་ནས་འོང་། །འགྲོ་དང་འོང་བའི་རྣམ་རྟོག་ཡོད་མ་
ཡིན། །བུ་མོ་ང་ནི་པད་མ་ཀ་རའི་ཡུམ། །ཡེ་ཤེས་མཁའ་འགྲོ་འབུམ་གྱི་གཙོ་མོ་སྟེ། །
རྔ་ཡབ་གླིང་དུ་གནས་ཡུལ་ཀུན་གྱི་བདག །རིག་འཛིན་བཞི་ཡི་ལམ་ལ་ཞུགས་པ་
ཀུན། །ང་ཡི་སྲས་སུ་མ་གྱུར་གང་ཡང་མེད། །པདྨའི་ཐུགས་སྤྲུལ་ཁྲག་འཐུང་ཧེ་རུ་ཀ
འཁྲུལ་སྣང་རྨི་ལམ་སད་པའི་དུས་ཀྱི་ཚེ། །གང་དུ་བཞུགས་ཀྱང་བདེ་ཆེན་དག་པའི་
ཞིང༌། །སྣང་བ་སྒྱུ་མའི་དཔེ་བརྒྱད་རྟོགས་ཙ་ན། །ལྟ་བའི་བོགས་འདོན་གང་ཤར་སྣང་
བའི་རྒྱན། །ལྔ་ཕྲག་ཐ་མའི་ཉོན་མོངས་དུག་ལྔ་རགས། །རྨུ་རྒོད་རང་རྒྱུད་གྱོང་པོ་
འདུལ་བར་དཀའ། །འོན་ཀྱང་བྱང་ཆུབ་སེམས་ཀྱི་རྩིས་ཟིན་ན། །ནམ་ཞིག་སྔགས་
ཀྱི་གདུལ་བྱར་འགྱུར་ཡང་སྲིད། །ཊཱཀྐི་སྤྲུལ་པ་སྤྲུལ་གཞིར་ལན་གཅིག་འདྲེས། །སླར་
ཡང་ཆུ་སྣོད་ཟླ་གཟུགས་ཤར་བ་བཞིན། །སྤྲུལ་གཞི་རྔ་ཡབ་ཨོ་རྒྱན་གླིང་དུ་གནས། །
སྤྲུལ་བས་འཛམ་གླིང་བོད་དུ་སྲིད་བཟུང་ཡང་། །དམ་སྲིའི་སྤྲུལ་པས་ཚག་རག་གཏོང་
ཡང་སྲིད། །ཏཱ་རེ་ལྷ་ལྕམ་སྤྲུལ་པས་མ་སྐྱོབ་ན། །བཟློག་པའི་ཐབས་མེད་སྔོན་གྱི་ལས་
སུ་སོམས། །དཀར་ཕྱོགས་མཐུ་ཆེ་བདུད་སྡེ་ལས་རྒྱལ་ན། །ཐུགས་ཐིག་ཆོས་ཀྱི་སྲོག་
ཤིང་འཛིན་ཡང་སྲིད། །མི་དབང་སོ་བདུན་གེགས་ལས་ཐར་གྱུར་པས། །ཞེ་དགུའི་ཚེ་
འཕྲང་གུ་རུ་དྲག་པོས་སྐྱོབ། །འོན་ཀྱང་ད་དུང་དུས་ལ་བབ་ཚེ་འཆད། །འབྱུང་འགྱུར་
དུས་ལ་མ་བབ་བར་དུ་སྦོས། །གསུངས་ཤིང་མི་སྣང་བར་གྱུར་ཏོ། །དེ་ནས་གྲུབ་པ་
དགོན་གྱི་མཆོག་སྤྲུལ་དཔོན་གཡོག་ཀྱང་རང་གནས་སུ་བྱོན། སྒར་ཐོག་ནས་རང་
239



མདོ་མཁྱེན་བརྩེའི་གསུང་འབུམ།
སློབ་ཉི་མ་འོད་ཟེར་ཡང་ཆོས་ཐུན་དང་རབ་གནས་རྫོགས་པས་སྲིང་མོ་ནས་རྗེས་སུ་
ཡི་རང་གི་ཕྱིར་དུ་སླེབས། རང་ནས་ས་དབང་རིན་པོ་ཆེའི་ཞབས་པད་བརྟན་པའི་ཕྱིར་
ཚེ་དབང་སོགས་ཕུལ། ལེགས་པའི་མེ་ཏོག་འཐོར་ཞིང་། ཡོན་མཆོད་ཟུར་གླན་དུ་
བྱོན་ནས། ཚེ་དབང་སོགས་ཕུལ་ཞིང་སྐུ་མཆེད་ཟུང་ལ་དགོངས་ཞུས་ཀྱིས་ལམ་དུ་
ཞུགས་ནས་དམ་པའི་སྟོང་བཅུད་དགོན་དུ་བསུ་བ་བྱུང་ལྟར་ཕྱིན་ནས། ས་དབང་ཡུམ་
སྲས་རྣམས་ལ་མཇལ་འཕྲད་ལེགས་པོ་བྱུང་ཞིང་། དྲུག་པའི་ཚེས་བཅུ་འཆམ་ལ་
མཇལ། ཚེ་དབང་དང་ཞབས་བརྟན་སོགས་ཕུལ་ཞིང་། སྦྱིན་བདག་རྒྱལ་ནག་ང་རོ་
དབང་རྩར་སྐོར་ཙམ་ཕྱིན་ནས། ལྷ་ཁང་རྣམས་རབ་ཏུ་གནས་ཤིང་ལམ་དུ་ཞུགས་ནས།
ས་མ་རྒྱལ་སར་སྐུ་མཆེད་ལྷན་རྒྱས་སྲིང་མོ་ཡང་བཞུགས་འདུག་པ་གདོང་འཛོམས།
མིང་སྲིང་གཉིས་ཀ་ནས་ཞབས་བརྟན་ཆ་ཤས་བསྒྲུབ་ཅིང་། སྐབས་དེར་ཞག་ཤས་
བར་ནམ་མཁའ་ལ་འཇའ་སྤྲིན་འཁྲིགས་པ་དང་། རྒྱལ་སའི་གནས་ཁང་རྣམས་སུ་དྲི་
བཟང་པོ་འཐུལ་བ་སོགས་ཡ་མཚན་པའི་ལྟས་འགའ་ཡང་བྱུང་། ཆུ་སྟོད་ཟླ་བའི་ཡར་
ཚེས་དགེ་བར་རྒྱལ་སྲས་རིགས་ཀྱི་མྱུ་གུ་ཡང་འཁྲུངས་ཤིང་། རྨི་ལམ་རྟགས་མཚན་
གང་ཡང་མཆོག་གི་ནིརྨ་ཀར་ཡིད་ཆེས། འོན་ཀྱང་རེ་ཞིག་གསང་ཚུལ་དུ་བཞག སྒར་
གཞི་ཀ་མཆོག་དགོན་དུ་སླེབ་པ་དེ་གར་ཕྱིན་ཞིང་གནས། རིམ་གྲོ་དང་ལྷ་སྲུང་མཆོད་
བསྟོད་སྐབས་ཀྱི་བགྱི་བར་འོས་པ་ལེགས་པར་བསྒྲུབ། སྐབས་དེར་ཁྲོ་སྐྱབས་ནས་
བསུ་བ་བྱུང་ལྟར། སྲིང་མོ་ཡང་དེ་ཕྱོགས་སུ་ཐེག ཁ་བ་རྟ་འདྲའི་ཕྱོགས་ནས་ཟོ་དོར་
གདུག་རྩུབ་དང་མཐུ་སྟོབས་ལྡན་པ་ཞིག་དམ་འོག་ཏུ་ཚུད་ནས་དམ་པ་རྒྱལ་སར་ནས་
་
་
240



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽་
བསུ་བ་དང་བཅས། ཡུམ་སྲས་ཀུན་ལ་མཇལ་འཕྲད་ཞིབ་མོར་གནང་ཞིང་། རྒྱལ་ནག་
ལའང་བཀྲ་ཤིས་རབ་གནས་དང་བྱིན་འཇུག་སོགས་གྲུབ་ནས་རིམ་བགྲོད་ཀྱིས་ཁྲོ་
ཆེན་དཔལ་ལེགས་རྒྱལ་སར་སླེབ། ས་དབང་རིན་པོ་ཆེའི་ཐུགས་བསྐྱེད་ལྟར། སྐུ་
གདུང་མཆོག་རྟེན་ལ་རབ་གནས་དང་བྱིན་འཇུག ཚོགས་བརྒྱ་དང་ཕྱི་ནང་གི་འགྲོ་བ་
སོགས་ལེགས་པར་གྲུབ་ནས། ཀ་ཀེའུ་ཚང་དུ་བྱོན་ནས་ཞག་ཤས་བཞུགས། ང་རང་
ཡང་ས་མ་ནས་སྦྱིན་བདག་རྣམས་ཀྱི་འདོད་པ་ལྟར་འབྲུ་བསོད་ཞོར་གང་ལ་གང་
མཚམ་ཀྱི་རྐྱེན་སེལ་ཆོས་ཀྱི་འབྲེལ་བས་བསྡུས་པར་བྱས། སྲིང་མོ་ཡང་དམ་གྲིབ་དང་
ཟས་བཙོག་གི་རྐྱེན་གྱིས་མགྲིན་པ་ཅུང་ཟད་བསྙུན་ཚུལ་ཐོས་པ། ང་རང་ཡང་ཀ་ཀེའུ་
ཚང་དུ་སླེབས། གྲིབ་སེལ་དང་འཁྲུགས་སྐོང་བགྱིས་ཤིང་། ཁོ་རང་ནས་ཀྱང་སླར་ཡང་
བསྟན་འགྲོའི་དོན་དུ་སྙིང་སྟོབས་བསྐྱེད་པར་དགོངས་ཤིང་། སྙུན་གཞི་ཡང་ཅུང་ཟད་
ཡར་དྭངས་གྱུར། ང་རང་དཔལ་ལེགས་རྒྱལ་སར་སྐོར་ཙམ་ཕྱིན་ཏེ། ས་དབང་རིན་པོ་
ཆེར་དགོངས་ཞུས་ཐོག་ང་རང་རྣམས་ཀ་ཀེའུ་ཚང་ནས་ལམ་དུ་ཞུགས་ཤིང་ས་མ་
མཁར་རྒྱལ་སར་སླེབ། མཇལ་འཕྲད་ཐོག་རང་གནས་ཀམཆོག་དགོན་དུ་གདན་
འཇགས་ རང་ ལུགས་ དཔའ་བོ་ མཁའ་ འགྲོ་ དགྱེས་ པའི་ ཐབས་ དང་ རྟེན་འབྲེལ་
བསྒྲིགས། དྲུང་དུ་གནས་པའི་སློབ་བུ་བདུན་ཙམ་ལ། སྔར་ལོའི་འཕྲོའི་འཛིན་པ་རང་
གྲོལ་གྱི་སྨིན་ཁྲིད་གྲུབ་འཕྲལ། ཕྱོགས་གསུམ་དུ་མི་གསུམ་གཉན་ཁྲོད་ལ་བརྫངས།
གཞན་རྣམས་རང་གནས་སུ་གཅོད་མཚམས་ལ་བཞག །སྲིང་མོ་མཚམས་སྒྲུབ་ལ་
བཞུགས། ང་རང་རྒྱལ་སར་སྐུ་རིམ་དགོས་རིགས་བསྒྲུབ་འཕྲལ། ས་དབང་དང་ལྷན་
241



མདོ་མཁྱེན་བརྩེའི་གསུང་འབུམ།
ཅིག་ཟླ་མཚམས་ཞིག་བསྒྲུབས་ནས། ཉམས་ཁྲིད་སོགས་ཕུལ། མེ་འབྲུག་གསར་
ཚེས་ལ། དུས་ཀྱི་མཆོད་པ་དང་། དགྱེས་སྐྱོང་སོགས་རྫོགས་ནས་རེ་ཞིག་རང་གནས་
སུ་ཏིང་འཛིན་ལ་གནས་པ། རྨི་ལམ་ན་བླ་མ་ཧེ་རུ་ཀའི་ཆ་བྱད་ཅན། ཕྱག་གཡས་སྡིག་
མཛུབ་ནམ་མཁར་གཏད་ཅིང་། གཡོན་བྷནྡྷ་བདུད་རྩིས་བཀང་བ་བསྣམས་པ་ཞིག་
གིས། ཞེན་པ་རང་སར་གྲོལ་བའི་རྣལ་འབྱོར་པ། །གང་ཤར་མ་ཞེན་ཤར་གྲོལ་དུས་
མཉམ་རྟོགས། །འདས་པའི་རྟོག་པ་བྱ་ལམ་རྗེས་མེད་དང་། །ད་ལྟའི་རྟོག་པ་ཆུ་ལ་རི་
མོ་བཞིན། །མ་འོངས་རྟོག་པ་གར་སོང་ཆ་མེད་པ། །འཇུར་བུའི་དྲན་པ་ཤེས་བྱའི་སྒྲིབ་
པ་སྟེ། ཕྲ་རགས་རྣམ་རྟོག་ལུང་མ་བསྟན་དང་གསུམ། །བདག་མེད་མཁའ་ལ་སྤྲིན་
དེངས་ཇི་བཞིན་དུ། །གྱུར་ཚེ་བློ་འདས་རིག་པའི་རྒྱལ་མོ་མཆོག །བརྗོད་མེད་འོད་
གསལ་ཆེན་པོར་རྟོགས་གྱུར་ཚེ། །འདི་དོན་ནམ་མཁའ་དག་ལ་རབ་ཏུ་རྟོགས། །ཕྱིར་
དབྱིངས་ནང་དབྱིངས་འདྲེས་པར་མ་གྱུར་པར། །ཤེས་སྒྲིབ་ཕྲ་བའི་སྤུ་རིས་མི་འབྱེད་
ཅིང༌། །ཁྱོད་ནི་རྣམ་པར་སྨིན་པའི་རིག་འཛིན་གྱི། །ས་ལ་གནས་པས་འཆི་ཁ་བར་
དོར་གྲོལ། །གསོལ་བཏབ་འབྲས་བུ་བསླུ་བ་མ་གཏོང་བར། །འགྲོ་བའི་དོན་དུ་རྟེན་
འབྲེལ་སྣ་ཚོགས་གཟུགས། །བསྐུལ་མཁན་བྱུང་ན་མེ་ལོང་གཟུགས་བརྙན་བཞིན། །
ཤར་ཚེ་མཉམ་ཤར་གྲོལ་ཚེ་མཉམ་གྲོལ་ཏེ། །རེ་དོགས་མ་བྱེད་གང་ལའང་ཐོགས་
མེད་སྤྱོད། །སངས་རྒྱས་ཞིང་ཁམས་བགྲོད་འདོད་རེ་བ་དང་། །ངན་སོང་སྡུག་བསྔལ་
མྱོང་གི་དོགས་པ་གཉིས། །དོན་ལ་གློ་བུར་རྣམ་རྟོག་ལས་བྱུང་ངོ༌། །བདག་མེད་ཆོས་
སྐུའི་ཀློང་དུ་རོ་གཅིག་འགྱུར། །གཡུ་འབྲུག་ཀླ་ཀློའི་འབྲེལ་པས་བསྡུས་གྱུར་ནས། །
242



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ལྟོ་འགྲོར་གཟུགས་མེད་འགའ་འགའི་དོན་ཆེན་འགྲུབ། །ཅང་ཤེས་མྱུ་གུ་སད་ཀྱི་མ་
ཁྱེར་ན། །བསྟན་པའི་པད་ཚལ་ཉི་འོག་ཁྱབ་ཀྱང་སྲིད། །ད་དུང་རེ་ཞིག་བར་དུ་བརྡ་
ཐིམ་རྒྱ། །ཞེས་གསུང་མི་སྣང་བར་གྱུར་ཏོ། །སྲིང་མོ་ཡང་སྐབས་འདི་དག་རྣམས་སུ་བླ་
མ་དང་མཁའ་འགྲོའི་ཞལ་གཟིགས་ལུང་བསྟན་ཡང་མང་དུ་འདུག་ཅིང་འབྲུག་ལོ་ཚེ་
གེགས་ཡང་དམ་ལྡན་རྣམས་ཀྱིས་གསོལ་བཏབ་འབྲས་བུས་བཟློག་པར་གྱུར་ཏོ། །དེ་
ནས་དུས་བབ་ལྟར་ངེད་རང་མིང་སྲིང་སྤྲུལ་ཟུང་བཅས་ཁྲོ་ཆུའི་ཕྱོགས་སུ་ཐེག ས་སྟོད་
རྨོག་པ་རི་ནས་ང་རང་དཔོན་གཡོག་གསུམ་ཙམ་མར་སོང་བ་ཡུལ་དེའི་འབྱུང་པོ་
གདུག་པ་ཅན་རྣམས་དུས་གཅིག་ཏུ་འདུས་ཏེ་ཐོ་འཚམས་པར་བྱས་ཤིང་། ང་རང་མི་རྟ་
ཟུང་བྲག་ཐོག་ནས་འཕང་པ་སོགས་བྱས་བྱུང་ཡང་། བླ་མའི་ཐུགས་རྗེས་སྐད་ཅིག་ལ་
ཆོས་ཉིད་ཉམས་ཀྱི་སྣང་བ་འུར་ཞིང་རང་མི་རྟ་ལ་ཉེ་ཞོ་མེད་པར། འབྱུང་པོའི་རང་
གཤེད་རང་ལ་ཕབ་ཅིང་། རྒྱལ་བསེན་གདུག་པ་ཅན་གནས་སྤར་དང་ཤི་འདྲེ་རྣམས་
ཀྱང་ལས་མཁན་ཤ་ཟ་ཌཱཀྐི་གིང་དང་ལང་ཀའི་ཚོགས་ཀྱིས་དམ་འོག་ཏུ་ཚུད་པར་བྱས།
མ་ཀའི་ཀློང་དུ་རྟགས་མཚན་གསལ་བར་ཡོད། དེ་ནས་སྦྱིན་བདག་ང་རོ་དྲུང་ཞེས་པ་
ཚེའི་འཕེན་པ་རྫོགས་ལ་ཁད་ཡོད་པ་ང་རང་མིང་སྲིང་གཙོས་ཀུན་ནས་ཟླ་གསུམ་གྱི་
ཚེ་བསྲིང་། ཁོ་རང་ཡང་སྡིག་ལྡན་རྒྱུད་མ་རུངས་པར་ཡོད་གཤིས་སྲིང་མོས་ཐབས་
མཁས་ཀྱིས་རྗེས་སུ་བཟུང་ཞིང་རྒྱུད་ལ་བྱང་ཆུབ་སེམས་ཀྱི་ས་བོན་ཐེབས་པར་མཛད།
ཆོས་ཉིད་ལྟ་བའི་རང་མདངས་ལས་ཁོའི་རྒྱུད་ཀྱི་བག་ཆགས་ཀུན་སྲབ་མོར་བྱས་ཤིང་
དད་པ་དང་སྙིང་རྗེ་ལྟ་བ་ཡང་ཕྱོགས་ཙམ་རྟོགས་པར་གྱུར་ནས་སྐལ་ལྡན་དུ་བྱིན་གྱིས་
243



མདོ་མཁྱེན་བརྩེའི་གསུང་འབུམ།
བརླབས། ཡུལ་ཁམས་དེར་དུས་ངན་གྱིས་མངོན་རྟོགས་འཁྲུགས་ཟིང་ཅུང་ཟད་ཡོད་
འདུག་པ་ཁོ་བོའི་གཞན་ཕན་བྱང་ཆུབ་སེམས་ཀྱིས་སྐབས་སུ་བབ་པར་ཅུང་ཟད་ཞི་
བའི་ཐབས་ལ་འབད། མི་མ་ཡིན་གྱི་སྡེ་ཚོགས་དམ་ལ་འདུག་ཀྱང་། གཟུགས་ཅན་
གྱི་མི་དག་རང་འདོད་ཆགས་སྡང་ཆེ་བ་དང་། ལྷག་པར་ཆོས་དང་གཟུ་བོའི་གཏམ་
ཤིན་ཏུ་གོ་བར་དཀའ་འདུག་ཀྱང་བར་སྐབས་བདེ་འཇགས་སུ་གྱུར། བདེ་ཆེན་གླིང་
དགོན་པར་ངེད་ཅག་འཁོར་བཅས་སོང་ཞིང་གང་ལ་གང་འཚམས་གྱི་རེ་བ་རྫོགས།
ཨ་ཝོ་ཐབས་ཤེས་ཀྱི་ཉེ་འདབས་དུས་བབ་ལྟར་སོང་ཞིང་ལེགས་པའི་རྟེན་འབྲེལ་ཕུན་
སུམ་ཚོགས་པ་བྱུང་བ་དང་གནས་བདག་ཨ་ཝོ་ཐབས་ཤེས་གཙོར་གྱུར་གསར་བའི་
གཏེར་སྲུང་སོགས་ཀུན་གྱིས། སྲིང་མོ་དང་སྔོན་གྱི་ལས་འབྲེལ་ཡོད་པ་མི་མ་ཡིན་གྱི་
མངོན་ཤེས་ཀྱིས་མཐོང་ནས་སྲོག་སྙིང་ཕུལ་ཞིང་དམ་འོག་ཏུ་ཚུད་ནས་བྲན་ལྟར་ཁས་
བླངས། དེ་ནས་ངེད་རང་རྣམས་ཀཋམཆོག་དགོན་དུ་གདན་འཇགས། ཚེས་བཅུ་
སོགས་རྫོགས་འཕྲལ་སླར་ཡང་ང་རང་ཁྲོ་ཆུ་འཁོར་སྦྱིན་བདག་ཏཱ་རོ་ཡང་ཚེའི་དུས་
བྱས། འཕོ་བ་དང་སྦྱང་ཆོག་ཕུང་པོའི་བསྲེགས་སྦྱངས་བཅས་ཀྱིས་རྗེས་སུ་བཟུང་
ཞིང་། སྲིང་མོའི་ཐུགས་རྗེས་དཔལ་གྱི་རི་ལ་དབུགས་དབྱུང་སོང་། དེ་ནས་སྟོད་སྨད་
ཀུན་ལ་ལུགས་ཟུང་གི་བགྱི་འོས་ཀུན་མཐའ་རྫོགས་པར་བྱས། འཁྲུལ་བའི་གཞན་
དབང་ཅན་རྣམས་ངོ་མཚར་བའི་རྟགས་མཚན་ཟོལ་ཟོག་མ་ཡིན་པ་འགའ་རེ་ཡང་
བྱུང༌། དེ་ནས་ཡར་ཐེག་ཅིང་། རང་གནས་སུ་སླེབས། མགོ་ལོག་ཕྱོགས་ནས་བརྒྱུད་
ལྷ་ལྡན་དུ་སོང་པ་ཡང་ཕྱིར་འཁོར། གཞན་ཡང་དམ་ལ་ལྡན་མིན་འདྲེས་མར་གྱུར་པ་
244



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཆ་ཤས་ཀྱང་སླེབས། ཕྱིར་འཁོར་ཚེ་རྐྱེན་ཕྲན་བུ་བྱུང་འདུག་པ་བཏང་སྙོམས་སུ་བཞག་
བར་དོའི་རྣམ་པར་ཤེས་པ་རྗེས་འཛིན་གྱིས་བཙན་ཐབས་སུ་དབུགས་དབྱུང་། རིམ་
བཞིན་དག་ཞིང་བགྲོད་པར་བྱས། སྡེ་དགེ་ནས་སློབ་བུ་བཀྲ་ཤིས་དགེ་ལེགས་གཙོས་
ཆ་ཤས་འབོད་པར་སླེབས། རྒྱལ་སྲས་ཆུང་བ་ཡང་རྒྱལ་སར་རྩུབ་གེགས་ཆེ་བས་ངེད་
ཀྱི་གནས་སུ་གདན་དྲངས། རང་གཞན་ཀུན་ལ་སྨན་པའི་དཀྱིལ་འཁོར་གསུམ་གྱི་
ཞལ་ཕྱེས་ཤིང་། བདུད་ཀྱི་དཔུང་ཚོགས་གཞོམ་ན་ལེགས་པའི་རྟེན་འབྲེལ་ཕུན་སུམ་
ཚོགས་པར་བྱས། འདུས་པ་རྣམས་ལ་གང་ལ་གང་འདོད་ཀྱི་སྨིན་ཁྲིད་ཐ་དད་པའི་རེ་
བ་རྫོགས་པར་བྱས། སྐབས་སུ་བབ་པའི་ཆོས་བདག་ཊཀྐི་མའི་བརྡ་བསྐལ་ལྟར་བརྡ་
རིས་ཆ་ཤས་ཀྱང་བསྒྱུར་ཞིང་། དམ་ལྡན་རེ་ཟུང་བྱིན་རླབས་ཀྱི་རྟགས་མཚན་མངོན།
མེ་སྦྲུལ་གསར་ཚེས་ཀྱི་ལོ་གསར། དཔའ་བོ་མཁའ་འགྲོའི་དགྱེས་སྐོང་མཆོད་པ་
སོགས་བགྱི་འོས་ཀུན་གྲུབ་ནས། སྐབས་དེར་ངེད་ཅག་མིང་སྲིང་ཁོག་བསྲུང་ཆུ་སྨན་
ལ་ཐེག ཡུལ་དེའི་ཟོ་དོར་གཉན་སྲས་ཆེན་པོས་གཙོས་མི་མ་ཡིན་གཙོ་བོ་ཀུན་དམ་
འོག་ཏུ་ཚུད། རྒྱ་འདྲེ་འབྱུང་པོ་ཚ་རག་ཤིན་ཏུ་ཆེ་བར་འདུག་ཀྱང་། བཀའ་རྟགས་ཀྱི་
ཕྱག་རྒྱ་གཉན་པོས་ལན་མང་བཅིངས་ནས། གཞན་ཕན་གྱི་སེམས་སྟོབས་དྲག་པོ་
བསྐྱེད། སྨན་ཆུ་སོགས་འཕྲོད་ཅིང་དད་ལྡན་སྦྱིན་བདག་རྣམས་ལའང་རང་རང་གི་
མོས་སྐལ་དང་འཚམས་པའི་བསྲུང་ རིམ་དབང་བསྐུར་བྱིན་རླབས་བཀྲ་ཤིས་རབ་
གནས་སོགས་བགྱིས། ཡུལ་ཁམས་ཀུན་ལའང་མཐོང་ཐོས་དྲན་རེག་ཆོས་ཀྱི་འབྲེལ་
བ་ཐོགས་པར་བྱས་ཤིང་། ཡར་ཐེག་ནས་ས་མཚམས་བར་སྔོན་ལས་འབྲེལ་བའི་སྐྱེལ་
245



མདོ་མཁྱེན་བརྩེའི་གསུང་འབུམ།
མ་དང་བཅས་རྒྱལ་ས་ནས་བརྒྱུད་ཀམཆོག་དགོན་དུ་སླེབས། རྟགས་བབ་ལྟར་ཚེ་
བརྟན་གླིང་དུ་ཞིག་གསོས་ཕྲན་བུ་ཐོག སྲིང་མོ་ས་གཞི་བྱིན་རླབས་ཀྱི་ཕྱིར་དེ་གར་
བྱོན་ནས། ང་རང་རང་མལ་དུ་ཡི་དམ་ལྷའི་བསྙེན་སྒྲུབ་ཕྲན་བུ་བྱས། སྒར་གཞི་
སོགས་རིམ་བཞིན་ཚེ་བརྟན་གླིང་དུ་སོང་། སྐབས་ཤིག་སྲིང་མོ་ཡང་བྱོན་ནས་གདོང་
འཛོམས་ཐོག བཀྲ་ཤིས་དགེ་ལེགས་རང་གནས་སུ་འཁོར། ངེད་ཅག་ཀུན་གྱིས་ལྷ་
སྲས་གདན་དྲངས་ཤིང་། དགོན་ནས་བདག་ཡུམ་སྲས་བཅས་ཀྱི་སྐྱེལ་མ་དང་བཅས།
ཟླ་ཚེས་དགེ་བར་ཚེ་བརྟན་གླིང་དུ་གདན་འཇག་དགའ་སྟོན་ལེགས་པའི་རྟེན་འབྲེལ་
བསྒྲིགས། ཁྲོ་རྒྱལ་ཞེ་སྡང་རྡོ་རྗེའི་བསྙེན་སྒྲུབ་ལས་གསུམ་མཐར་ཕྱིན་གྱིས། མ་
རུངས་པའི་དཔུང་ཚོགས་རྡུལ་དུ་བརླག་ཅིང་། ལྕང་ལོ་ཅན་དང་མི་གཉིས་པར་བྱིན་
གྱིས་བརླབས། ང་རང་རྒྱལ་སར་ཕྱིན་ཏེ་དྲག་པོ་དཔལ་ཆེན་འདུས་པའི་སྒྲུབ་པ་གནད་
སྨིན་ཞིག་བསྒྲུབས། སྐབས་དེར་དམ་པ་རྒྱལ་པོ་སྐུ་མཆེད་ཀྱང་། ས་མ་མཁར་ལ་བྱོན་
ནས་སྐུ་མཆེད་ཐམས་ཅད་ལྷན་རྒྱས་དགའ་སྟོན་སོགས་མཛད། ཚེས་བཅུ་ཆེན་མོ་
མཇལ་ཕྱིར་སྐུ་མཆེད་ལྷན་རྒྱས་གདན་འཇགས་ནས། ང་རང་ཡང་མགོ་ལོག་ཕྱོགས་
སུ་འགྲོ་བའི་དགོངས་པ་ཞུས་ཏེ་ཚེ་བརྟན་གླིང་དུ་སླེབས། སྐབས་དེར་ལོ་དུས་སུ་
ཁམས་ཀྱི་ཙཱ་རི་ཊར་འགྲོ་བའི་དུས་ལ་བབ་པ་དང་གཉན་པོ་གཡུ་རྩེའི་དྲེགས་ཚོགས་
ཀུན་ནས་བསུ་བ་བྱུང་། སྲིང་མོ་ཆེན་མོ་གཙོ་བོར་གྱུར་བས་གཏེར་སྲུང་ཟོ་དོར་དཔའ་
བོ་དཔའ་མོ་རྣམས་ལ་དགའ་སྟོན་དང་། བསང་བརྔན་ལེགས་ཚོགས་ཀྱིས་འབྲས་བུ་
དུས་སུ་སྨིན་པའི་གཉེར་གཏད་སོགས་གནད་སྨིན་མཛད་ཅིང་། ང་རང་ཡང་སྟོད་
246



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཕྱོགས་སུ་འགྲོ་རྒྱུའི་སྟ་གོན་བྱས་ཤིང་ཟླ་ཚེས་དགེ་བར་ལམ་དུ་ཞུགས་ནས་ཡར་ཐེག
སྐྱེལ་མ་རྣམས་ལའང་གང་ལ་གང་འཚམས་ཀྱིས་རྗེས་འཛིན་བྱས་ནས། ཞག་གཅིག་
བགྲོད་པའི་ས་ནས་ཕྱིར་ལྡོག སློབ་བུ་ཉི་མ་འོད་ཟེར་ལ་ཡང་བོགས་འདོན་གྱི་ངོ་སྤྲོད་
དང་ཤུལ་གྱི་བསྒོ་བ་རྣམས་ལེགས་པར་བྱས་ཤིང་། སྲིང་མོ་དང་སྤྲུལ་སྐུ་རྣམས་ཀྱི་
ཞབས་ཏོག་ཕྱིར་དུ་མར་འཁོར། ཨ་མཆོག་སྟོད་སྨད་སོགས་ལམ་བར་དུ་འཁོད་པ་
རྣམས་ལ་སྐྱབས་འཇུག་དང་ཆོས་འབྲེལ་རེ་ཐོབ་པར་བྱས། ཨ་མཆོག་དགོན་གྱི་
འདུས་སྡེའི་དགོངས་བཞེད་ལྟར་ཞབས་བསྟེན་དང་བསྟན་པ་ཡུན་རིང་གི་ལེགས་སྨོན་
བཅས་བསྒྲུབས། རྗེ་རྒྱལ་གཙོས་རྔ་ཁོག་སྟོད་སྨད་ཀྱི་རགས་རིམ་ཙམ་གྱི་རེ་འདོད་
བསྐང་། རྗེ་བླ་མའི་གདན་སའི་སྤྲུལ་པའི་སྐུ་རིན་པོ་ཆེ་དང་། ཨ་སྐྱོང་ལྷ་ཆེན་གཙོས་
མགོ་ལོག་ཕྱོགས་ཀྱི་བསུ་བ་ཡང་སླེབས་ལྟར་རང་རང་དང་འཚམས་པའི་ཆོས་འབྲེལ་
རེ་ཐོབ་པར་བྱས་ནས་ཡར་ལྡོག །ངེད་ཅག་རྣམས་སྐབས་ཀྱི་བགྱི་འོས་བསྟུན་ནས།
ཤར་གྱི་སྒོ་སྲུང་དྲུང་དུ་ཞག་གཅིག་བསྡད་པར་སྡེ་བརྒྱད་ཀྱི་འདུ་ལོང་དཔག་ཏུ་མེད་པ་
འདུག་པའི་ནང་ནས། བུད་མེད་སྔོན་མོ་གཡུ་ཡི་ལན་ཚར་ཅན་ཞིག་གིས། དུས་ལ་
བབ་ཚེ་ལན་གཅིག་བྱོན་པ་ལེགས། །འོན་ཀྱང་སྐབས་འདིར་མཆོད་ཅིང་བསྟོད་པ་
ལ༑ ༑དག་དང་མ་དག་མི་མང་ཁྲོད་ཉིད་དུ། །ངེད་ཅག་འདུ་བའི་གོ་སྐབས་བྲལ་བས་
ན༑ །སྐབས་ཀྱི་འགྲོ་བ་རྟ་ལོ་གསར་ཚེས་ལེགས། །བདུད་མོ་རྣམ་གསུམ་ཁ་ལག་
འབྲེལ་བ་ན། །གྲིབ་དང་འདུ་བ་རྣམ་བཞི་འཁྲུགས་ཀྱང་སྲིད། །ཁམས་ཀྱི་ཙཱ་རི་ཊ་ཡི་
གནས་མཆོག་འདིར། །དཔེར་ན་དུག་སྦྲུལ་མགོ་ཡི་ནོར་བུ་བཞིན། །ཤ་ཟ་སྲིན་པོའི་
247



མདོ་མཁྱེན་བརྩེའི་གསུང་འབུམ།
གླིང་གི་ཁ་གནོན་ཏེ། །ཁྲོ་གཏུམ་ཁེངས་སེམས་ལྡན་པའི་སྐྱེ་བོ་དང་། །ལོག་ལྟ་སྒྲོ་སྐུར་
ཅན་གྱི་སེར་གཟུགས་རིགས། །ལོག་སྨོན་གདུག་སེམས་ཅན་གྱི་བདུད་མོ་གསུམ། །
ད་དུང་འདུལ་བའི་དུས་སུ་མ་བབ་པས། །དད་ལྡན་རྣམས་ལ་ཆོས་ཀྱི་འབྲེལ་བ་ཐོབ། །མི་
མིན་ཀུན་ལ་བཀའ་རྟགས་ཕྱག་རྒྱ་ཡིས། །ཟིལ་འོག་མནན་ཞིང་འབྲེལ་བས་བསྡུས་པ་
ལ༑ ༑སྨིན་གྲོལ་སྒོ་འཕར་ཕྱེ་བའི་སྐབས་མེད་དེ། །དམ་ཉམས་རྐྱེན་གྱིས་སྐུ་སྲོག་ཉེན་
ཡང་སྲིད། །དེ་བས་བག་དང་ལྡན་པའི་སྤྱོད་པ་མཛོད། །དམ་ཉམས་ཁྲོད་མིན་གང་དུ་
ངེད་ཅག་ཀུན། །ཊཱཀྐི་བཀའ་ལྟར་འབྲལ་མེད་གྲོགས་སུ་འོང་། །ཞེས་ཟེར་རོ། །ཕྱིའི་
ནངས་པར་བསང་མཆོད་སོགས་བྱས་ནས་ལམ་དུ་ཞུགས། སྨན་ཆུ་ཁར་དཔལ་དགེ་
སྤྲུལ་སྐུའི་གཙོས་ཆོས་འདོད་ཁ་ཤས་ཀྱི་རེ་བ་རྫོགས་ཕྱིར་བྱས་ནས། སྔོ་མཚོ་ཁར་
སླེབ་པ། བསང་བརྔན་གྱི་ཆོ་ག་རྒྱ་ཆེར་བྱས་ཤིང་། ཉིན་མོའི་དུས་སུ་ཕྱོགས་ཀུན་གྱི་
འདུ་ལོང་མང་བས་ལྟར་སྣང་གི་བྱ་སྤྱོད་ལས་མ་བྱུང་ཞིང་། འོད་གསལ་གྱི་སྣང་བར་
གནས་ཡུལ་ཀུན་ཉུལ་ཙམ་བྱས། ཞག་ཤས་ཙམ་ནས་ཨ་སྐྱོང་གོང་འོག་སོགས་ཀྱི་རེ་
འདོད་བསྐང་ཕྱིར་ལམ་དུ་ཞུགས་ནས་སོ་སོར་སྲུང་རིམ་དང་། གཤིན་པོའི་རྗེས་འཛིན་
གསོན་པོའི་སྐྱབས་འཇུག་སོགས་མྱུར་མགྱོགས་ཀྱི་ལས་རང་ནུས་ཅི་ལྕོགས་ཙམ་རེ་བ་
རྫོགས་པར་བྱས། ཡུལ་ཀུན་གསར་སྐྱེས་ཀྱི་འབྱུང་པོ་དང་། ཤི་འདྲེ་རྒྱལ་བསེན་གྱིས་
བཟུང་ཞིང་། སེམས་ཅན་ཀུན་གྱི་སྲོག་འཕྲོག་པ་དང་། རྒྱུད་དཀྲུགས་ཤིང་དམག་ཇག་
དང་སྲོག་གཅོད་མི་འདོད་པ་སྣ་ཚོགས་ཀྱི་སྣ་འདྲེན་བྱེད་འདུག་པར། ནུབ་གཅིག་ཏིང་
ངེ་འཛིན་ལ་གནས་པའི་ཐོ་རང་གི་ཆར། ཊཱཀྐི་དཀར་མོ་རུས་པའི་རྒྱན་དྲུག་གསོལ་བ་
248



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཞིག་གིས། ཨེ་མ་ཧོ། ཆོས་དབྱིངས་བདེ་ཆེན་ཁྱབ་གདལ་ཕོ་བྲང་ནས། །ཁ་སྦྱོར་ཡན་
ལག་བདུན་ལྡན་ངོ་བོ་ཉིད། །ཕྱེད་སྤྲུལ་ལོངས་སྐུའི་སྟོན་པ་དྲི་མ་མེད། །བདག་གི་སྙིང་
དབུས་མི་ཤིགས་ཐིག་ལེར་བཞུགས། །མ་དག་སྒྱུ་མའི་ལུས་ཀྱི་གྲོང་ཁྱེར་དུ། །བྱང་
ཆུབ་སེམས་ཀྱི་དཔའ་གདེངས་མ་བསྐྱེད་ན། །འཁྲུལ་སྣང་བདག་བཟུང་སྐྱོ་སུན་དགོས་
པ་གང་། །དཔའ་བོ་མུན་པའི་གླིང་དུ་བྱོན་པ་ལ། །གཏད་མེད་རྒྱ་ཡན་བཞུགས་པའི་
དགོས་པ་ཅི། །འབར་བ་ཁྲག་འཐུང་ཁྲོ་བོའི་རྣམ་རོལ་གྱིས། །འབྱུང་པོའི་སྡེ་ཚོགས་
ཆམ་ལ་མ་ཕབས་ན། །སེམས་བསྐྱེད་དམ་བཅའ་ཡལ་བར་མི་འདོར་རམ། །སྒྱུ་མའི་
ནོར་རྫས་རྩྭ་ཁའི་ཟིལ་བ་དང་། །དེ་ཡི་སྙིང་པོ་ཅུང་ཟད་ལེན་འདོད་ན། །རྣམ་བཞིའི་
ལས་ཀྱི་འཇུག་པ་མ་གཡེལ་ཅིག །ཁོ་མོས་ལྟར་སྣང་སུན་པའི་ཚུལ་སྟོན་ཡང་། །
འཁོར་ཚོགས་ངེས་འབྱུང་སྐྱོ་ཤས་བསྐུལ་བའི་ཕྱིར། །དྲང་བའི་དོན་དུ་མཐུན་པར་སྨྲ་བ་
ལས། །ངེས་པའི་དོན་དུ་མི་འཇིགས་གོ་ཆ་གྱོན། །སྐྱོ་དང་སུན་པའི་རྣམ་རྟོག་ཡོད་མ་
ཡིན། །དཔའ་བོ་ལྟར་སྣང་མི་འཇིགས་གདེངས་ལྡན་ཡང་། །དོན་ལ་སྐྱོ་དང་སུན་པར་
མ་གྱུར་རམ། །རང་ཅག་རྣམ་སྨིན་ལུས་ཀྱི་ཕུང་པོ་འདིས། །དྲིན་ལས་འགྲོ་དོན་མཐའ་
རུ་འཁྱོལ་བར་བྱེད། །དེ་ཕྱིར་དེ་ལས་གཡེལ་བར་མ་མཛད་ཀྱེ། །ཞེས་གསུང་ཞིང་།
ཧི་སྒྲ་དྲག་པོ་གསུམ་བསྒྲགས་པ་དང་ཆབས་གཅིག ཁམས་ཀྱི་ཙཱ་རི་ཊའི་སྡེ་བརྒྱད་ཀྱི་
དམག་དཔུང་རྡུལ་ལྟར་འཁྲིགས་ཤིང་། དེའི་ཚེ་ཊཀྐི་གནས་འགྱུར་གྱི་གཏུམ་མོ་ཆེན་
མོའི་སྐུར་བཞེངས་ནས། ནག་ཕྱོགས་བརླག་པར་བཀའ་བསྒོས་ནས། རང་གནས་སུ་
གཤེགས། ཕྱིའི་ཉིན་ནས་ཁོ་བོས་ཀྱང་འབྱུང་པོ་འདུལ་བའི་ཏིང་ངེ་འཛིན་ལ་གནས་
249



མདོ་མཁྱེན་བརྩེའི་གསུང་འབུམ།
ཤིང་སྡེ་བརྒྱད་ཀྱི་དཔུང་ཤུགས་བསྐྱེད་པས། ཞག་བཅུ་གཅིག་ཙམ་ནས་ལ་ལ་ནི་
གནས་སྤར་བ་དང་། ལ་ལ་ནི་དམ་འོག་ཏུ་འདུས། ལ་ལ་ནི་འགུགས་འཆིང་སྡོམ་མྱོས་
ཀྱིས་རྣམ་སྨིན་བག་ཆགས་སྦྱངས་པ་སོགས་གཟུགས་མེད་ཀྱི་འགྲོ་དོན་གནད་སྨིན་
ཙམ་བྱུང་། སྲིང་མོའི་དྲུང་ནས་ཀྱང་བདེ་མིན་བལྟ་སར་དང་། ཡུན་དུ་མི་རིང་པའི་རྒྱུད་
བསྐུལ་དང་། ས་མ་རྒྱལ་ས་ནས་གསུང་ཤོག་བཅས་བང་མི་འོང་བ་ལ། སྐབས་ཀྱི་
ལས་དོན་ཞུ་འོས་སོགས་ཡི་གེར་བཏབ་ནས་ཕྱིར་བརྫངས། སྡེ་དགེ་ནས་བཀྲ་ཤིས་
དགེ་ལེགས་གཙོ་གྱུར་ནན་ཏན་གྱི་བསུ་མ་དང་རྫི་བརྒྱུད་ནས་འཕྲད་འདོད་ཁ་ཤས་
སོགས་ཀྱང་སླེབས། རང་རང་དང་འཚམས་པའི་ཆོས་འབྲེལ་སོགས་བྱས་ཤིང་། སྟོད་
ཕྱོགས་སུ་འགྲོ་རྒྱུ་ནི་དུས་ལ་མ་བབ་པར་དངོས་མེད་རྣམས་ཀྱི་ལུང་ལྟར་བཞག་ཅིང་
རང་གནས་སུ་བརྫངས། ས་རྟ་ཟླ་བ་དང་པོའི་ཚེས་དགེ་བར། ཡང་ལེགས་ཞེས་པའི་
སར་ལོ་གསར་གྱི་རྟེན་འབྲེལ་དང་བསང་མཆོད་མཚོན་ཙམ་བྱས། ཞག་གཅིག་གཉིས་
ན་ཡུལ་དེའི་བྱ་བའི་མཐའ་བསྡུས། སྟོད་ཕྱོགས་སུ་ཕྱིན་ཏེ། དད་འདུན་ཆེ་བ་རྣམས་ལ་
ཁྲོམ་དབང་ཙམ་རེ་བྱས་ཤིང་། རྒྱུ་སྟོད་ཞེས་པའི་སར་ཞག་གསུམ་ཙམ་གནས་པས།
རྨ་རིའི་སྤྲུལ་པའི་གཞི་བདག་དངུལ་དཀར་སྒྲོན་མས་གཙོ་གྱུར་འདུས་ཤིང་། སྡེ་བརྒྱད་
ཀྱི་དགའ་སྟོན་དཔག་ཏུ་མེད་པ་དང་ཆབས་གཅིག དངུལ་དཀར་སྒྲོལ་མས་མེ་ཏོག་གི་
སིལ་མ་འཐོར་ཞིང་། སྐྱབས་ལྷ་དང་མ་བྲལ་དཀོན་མཆོག་གསུམ། །སློབ་དཔོན་པད་
མ་རྒྱལ་པོ་ཀྱེ། །མི་འབྲལ་སྤྱི་བོའི་རྒྱན་དུ་བཞུགས། །རྟ་ལོ་སྟག་གི་ཟླ་བ་ལ། །ལེགས་
པའི་རྟེན་འབྲེལ་སྣ་ཚོགས་འགྲིགས། །ལྷ་གོང་མའི་ཐུགས་དམ་དབྱིངས་ནས་བསྐུལ། །སྤྱན་
250



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
འདྲེན་གནས་འདིར་གཤེགས་སུ་གསོལ། །བཞུགས་ནས་བྱིན་གྱིས་བརླབ་ཏུ་
གསོལ། །འཛམ་གླིང་ནོར་བུ་དགྲ་འདུལ་གྱིས། །ས་བཟང་པོའི་སྨོན་ལམ་ལ་ཁ་ནས། །དུས་
བཟང་པོ་བཀྲ་ཤིས་ཟླ་བ་ལ། །འཁོར་བཟང་པོ་ལྷ་ཕྲུག་སུམ་ཅུ་ལ། །གླིང་ཇོ་རུའི་ཆོས་
སྒྲུང་སིལ་མ་གསུངས། །དེ་བདུད་ཕོ་བདུད་མོའི་སྨོན་ལམ་གྱིས། །ཡོངས་སྤེལ་བའི་
རྟེན་འབྲེལ་འགྲིགས་མ་བྱུང་། །མ་མཁའ་འགྲོ་ཐི་སུ་ཝཆུས། །ཐུགས་ནས་ཐུགས་སུ་
བརྒྱུད་པར་བྱས། །གླིང་ལྷ་བུ་སུམ་ཅུའི་སྨོན་ལམ་ལ། །སླར་མ་འོངས་བསྐལ་པ་ཐ་
མའི་དུས། །སེམས་ཅན་སྡུག་བསྔལ་སྐྱོབ་པ་དང་། །སངས་རྒྱས་བསྟན་པ་སྤེལ་བའི་
ཐབས། །མ་རུངས་བདུད་སྡེ་ཆམ་ལ་འབེབས། །དཀར་ཕྱོགས་དབུ་འཕང་བསྟོད་པའི་
ཕྱིར། །ལས་ཅན་བུ་ཡི་ཕ་ཕོག་ཏུ། །འབྱུང་བའི་གསོལ་བ་དྲག་ཏུ་བཏབ། །བཀའ་གོང་
མ་ལྷ་ཡིས་མཐུན་འགྱུར་མཛད། །བར་མ་གཉན་གྱིས་བདེན་པ་བདར། །འོག་མ་ཀླུ་
ཡིས་དམོད་པ་བོར། །ད་སྨོན་ལམ་དཀར་པོའི་རྩ་བ་དེ། །དུས་ལ་བབ་པར་མ་གྱུར་
ཏམ། །རང་རང་ལས་ཀྱི་བསྐལ་བཞག་ཡིན། །མེ་ཏོག་ཕོག་པའི་ལྷ་སྐལ་དེ། །ད་ལ་
བྱུང་བའི་དུས་སུ་ཞབས་ཏོག་བསྒྲུབ། །གླིང་སྐྱེས་བུས་བརྡ་ཆོས་བསྟན་དུ་གསོལ། །མ་
མཁའ་འགྲོས་མཐུན་རྐྱེན་སྒྲུབ་ཏུ་གསོལ། །ལྷ་གོང་མའི་བྱིན་གྱིས་བརླབ་ཏུ་གསོལ། །
ཞེས་ཟེར་བར་ནམ་མཁའི་ཁམས་ནས། ཁྱོད་གཞི་བདག་ལུས་ལ་བྱང་ཆུབ་སེམས། །
མ་མཁའ་འགྲོའི་ཚོགས་གྲལ་འགྲིམ་མཁན་མ། །དམ་ལ་གནས་ཤིང་སྨོན་ལམ་
འགྲུབ། །གསོལ་འདེབས་བསྐུལ་མ་བྱས་པ་ལེགས། །ལོ་གཅིག་གི་བར་དུ་གསང་
རྒྱས་ཐོབ། །དེ་ནས་ཅི་དགོས་རིམ་གྱིས་བལྟ། །གླིང་ལྷ་བུ་བསྐུལ་མ་བྱུང་གྱུར་ན། །
251



མདོ་མཁྱེན་བརྩེའི་གསུང་འབུམ།
དུས་བབ་ཀྱི་རྟེན་འབྲེལ་ཕུན་སུམ་ཚོགས། །འགྲོ་བའི་དོན་དུ་སྣང་ཡང་སྲིད། །ཅེས་
གསུངས་སོ། །གཞན་ཡང་ཁམས་ཀྱི་ཙཱ་རི་ཊའི་དཔའ་བོ་ཌཱཀྐི་དྲེགས་ཚོགས་དང་
བཅས་པ་སླེབས། བགྲོ་བ་མང་དུ་བྱས་ཤིང་ཕྱིའི་ཉིན་ལམ་དུ་ཞུགས། ཚེ་བརྟན་གླིང་
དང་ས་མ་རྒྱལ་ས་བཅས་ནས་བསུ་བ་སླེབ་པ་རྣམས་དང་། སྒར་གཞི་བཅས་རེ་ཞིག་
རྨ་ཡུལ་དུ་གནས་ཤིང༌། ངེད་ཅག་དཔོན་གཡོག་ཉུང་ཤས་ཀྱིས། དཔོན་ངག་དབང་
སོགས་ལམ་བར་དུ་འཁོད་པ་རྣམས་ལ་འཕྲད་ཅིང་རེ་བ་རྫོགས་ཙམ་རེ་བྱས། གཉན་
པོ་གཡུ་རྩེའི་ནང་དུ་སླེབ་ཅིང་། བླ་མཚོའི་འགྲམ་གྱི་སྟོད་ཕྱོགས་བྲག་མཁའ་འགྲོའི་
གར་བྱེད་པ་འདྲ་བར་གནས། ཉིན་གྱི་སྐབས་སུ་སྣང་བ་འལ་མ་འོལ་མར། ཡུལ་ལ་
རྩེ་འཇོ་རོལ་ཞིང་། མཚན་གྱི་དུས་སུ་ས་སྤྱོད་རིག་འཛིན་གྱི་ཞིང་། རིན་པོ་ཆེ་བཀོད་
མཛེས་རྣམ་པར་རོལ་པའི་ཞིང་དུ་ཧེ་རུ་ཀའི་སྒྲུབ་པ་ལ་ཞུགས། དཔལ་རི་རིག་འཛིན་
གྱི་ཞིང་ན་བཞུགས་པའི་ཌཱཀྐི་རྗེ་བོ་པདྨ་ཐོད་ཕྲེང་རྩལ། ཤྲཱི་སིང་ཧ། བི་མ་མི་ཏྲ་གཙོ་
བོར་གྱུར་པའི་རིག་འཛིན་དཔའ་བོ་མཁའ་འགྲོ་འབུམ་ཕྲག་ཡེ་ཤེས་དང་ལས་ལ་གྲུབ་
པའི་ཆོས་སྐྱོང་དམ་ཅན་སྲུང་མའི་ཚོགས་བཅས་གིང་ལང་འབར་མ་དབང་ཕྱུག་བརྟན་
མར་བཅས་པ་རྣམས་ཀྱང་འདུས། རང་གནས་ཀྱི་དཔའ་བོ་མཁའ་འགྲོའི་ཚོགས་ཀྱིས་
ལས་སྒྲུབ། རྡོ་རྗེའི་མིང་འཛིན་བཞིས་སྦྱིན་བདག་གི་ཚུལ་དུ་ཞབས་ཏོག་སྒྲུབ་ཅིང་།
མཐའ་སྐོར་གྱི་དྲེགས་པ་སྡེ་བརྒྱད་འཁོར་དང་ཡང་འཁོར་རྣམས་ཀྱང་། སྒྲིབ་སྦྱོང་ལ་
འབད་པས་སྐལ་པ་བཟང་པོར་བལྟས། དེའི་ཚེ་ཆོས་བདག་ཌཱཀྐི་མ་ཡང་དངོས་
གཟུགས་མ་བྱོན་ཀྱང་། འོད་གསལ་ཉམས་ཀྱི་སྣང་བར་འོད་ལུས་སྤྲུལ་པའི་གཟུགས་
252



--
-
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
སུ་བྱོན་ནས། ལས་ཀྱི་གཉེར་འཛིན་ཆེན་མོ་མཛད་ཅིང་། སྟོན་པ་ཉིད་བྱིན་རླབས་ཀྱི་
སྐབས་འགར་མ་གཏོགས་ལུས་སྲུང་དུ་བཞུགས། དེར་ཧེ་རུ་ཀ་དཔལ་ཁྲག་འཐུང་གི་
རྗེ་བོས། སླར་ཡང་མཐའ་འཁོབ་བྷོ་ཊའི་ལྗོངས་འདིར་ཐུགས་བརྩེ་བ་ཆེན་པོས་རྗེས་
སུ་གཟིགས་པས། ནག་ཕྱོགས་འབྱུང་པོ་ཁ་འཐོར་བ་རྣམས་ཀྱང་དམ་ལ་བཏགས།
དཀར་ཕྱོགས་ཀྱི་དྲེགས་པ་སྡེ་བརྒྱད་དམ་ལ་གནས་པ་རྣམས་ཀྱང་སླར་ཡང་བཀའ་
རྟགས་ཀྱི་ཕྱག་རྒྱ་གཉན་པོའི་ཟིལ་འོག་ཏུ་བཅུག་ཅིང་དམ་ལས་མི་འདའ་བར་མཛད།
ནང་རྒྱུད་ཡོ་ག་གསུམ་དང་བྱེ་བྲག་སེམས་ཀློང་མན་ངག་གི་སྡེ། ཁྱད་པར་འོད་གསལ་
རྡོ་རྗེའི་སྙིང་པོའི་བསྟན་པ་མི་ནུབ་སྐྱོང་བ་དང་། དེར་འཛིན་རིག་པ་འཛིན་པའི་ཚོགས་
ཀྱི་ཞབས་པད་བརྟན་ཞིང་། མཐུ་སྟོབས་ནུས་པའི་རྩལ་ཆེན་འབར་བ་དང༌། སྐལ་ལྡན་
གདུལ་བྱ་རྣམས་སྨིན་གྲོལ་གྱི་ལམ་ལ་འགོད་པའི་གཉེར་ཁ་གཏད། སྙིགས་མའི་རང་
གཟུགས་ངོམ་པའི་ཆོས་མིན་ཆོས་ལྟར་བཅོས་ཤིང་གྲུབ་མིན་གྲུབ་རྫུར་ཞུགས་ནས།
འགྲོ་བ་སྐལ་ངན་མཐའ་དག་འཁྲུལ་བར་བྱེད་ཅིང་ལོག་པའི་ལམ་དུ་འཁྲིད་པའི།
བསྟན་པའི་ཆོམ་རྐུན་ མཐའ་ དག་ རང་ གཤེད་ རང་ ལ་ འབབ་པའི་བཀའ་བསྒོས།
ལྕགས་ཕོ་སྤྲེལ་ནས་བཟུང་སླར་ཡང་འགྲོ་ཁམས་བདེ་ལ་བཀོད་ཅིང་། བསོད་ནམས་
དབང་ཐང་སྤེལ་པའི་ཐུགས་བསྐྱེད་རྣམ་པར་དག་པས་དངོས་སམ་བརྒྱུད་ནས་བོད་
ཁམས་ས་བཅུད་གསོ་བ་སོགས་ཐུགས་ རྗེས་རླབས་ཆེན་མཛད་པའི་བཀའ་དྲིན་
བསྐྱངས་སོང་། གཞན་ཡང་རིག་འཛིན་དཔའ་བོ་མཁའ་འགྲོའི་ཐུན་མོང་དང་ཐུན་མོང་
མ་ཡིན་པ་རྨད་དུ་བྱུང་བའི་མཛད་པ་བསམ་གྱིས་མི་ཁྱབ་པ་ནི་བརྗོད་ཀྱིས་མི་ལང་
253



མདོ་མཁྱེན་བརྩེའི་གསུང་འབུམ།
ཞིང་བློས་འཛིན་པར་ཡང་མ་ནུས། ཕལ་ཆེར་གསང་རྒྱས་ཀྱང་བཏབ་སོང་། དགའ་
སྟོན་ཚོགས་ཀྱི་འཁོར་ལོ་ལ་རོལ་པའི་སྐབས་སུ་ཌཀྐི་མས་དཀྱིལ་འཁོར་གྱི་གཙོ་བོ་
གསུམ་ལ་ཐོད་པ་བདུད་རྩིས་བཀང་བ་རེ་ཕུལ་ཞིང་། ཀྱེ་ཧོ། སྣང་སེམས་དབྱེར་མེད་
འདྲེས་པ་ཆོས་ཀྱི་དབྱིངས། །སྤྲོས་བྲལ་བདེ་བ་ཆེན་པོའི་མཁའ་ཀློང་ལས། །སྤྲུལ་པའི་
ཞིང་དང་གནས་ཡུལ་བཀོད་པ་ཤར། །འདུས་མ་བྱས་པའི་དཀྱིལ་འཁོར་ཆེན་པོའི་
དབུས། །ཧེ་རུ་ཀདཔལ་ཡི་དམ་དཀྱིལ་འཁོར་གཙོ། །བླ་མ་ལས་གཞན་ལོགས་སུ་མ་
གྲུབ་སྟེ། །ཌཀྐི་ཡོངས་ཀྱི་རྗེ་བོ་ཁྱོད་ཕྱག་འཚལ། །སེམས་ཅན་ཐམས་ཅད་ཕ་མའི་རང་
བཞིན་ལ། །རྣམ་པར་དག་པའི་སེམས་བསྐྱེད་འཕེན་པ་ལས། །དུས་གཅིག་རྫོགས་
སངས་རྒྱས་པར་མ་མཐོང་ཡང་། །རྗེ་ཁྱེད་ལྷག་པར་བོད་ལ་ཐུགས་བརྩེ་བས། །
དགོངས་གཏེར་ས་གཏེར་རྫས་གཏེར་གཏེར་སྨྱོན་ཆོས། །ཁམས་དབུས་བཀང་ཞིང་
འགྲོ་བའི་དོན་མཛད་ཅིང་། །སྙིགས་མ་ལྔ་ཡི་ཡང་མཐར་ཐུག་དུས་འདིར། །ཚེ་གཅིག་
སངས་རྒྱས་ཐོབ་པ་ལྟ་ཅི་སྨོས། །དམ་ཆོས་ལམ་དུ་ཞུགས་པའང་ཉིན་སྐར་ཙམ། །སྔར་
མེད་སྤྱོད་པས་ས་སྟེང་གང་གྱུར་ཞིང་། །དམ་ཆོས་གོ་ལོག་སྤྱོད་པ་གོ་ལོག་དང་། །ལྟ་
སྒོམ་གོ་ལོག་ཟབ་ཆོས་དར་དུས་བཞིར། །བདག་དང་བདག་འདྲའི་ཕོ་མོ་གང་ཡིན་
རུང་། །བསྟན་དང་འགྲོ་བའི་དོན་གཉིས་སྒྲུབ་པ་ལ། །འབྲས་བུ་མཆིས་སམ་མ་མཆིས་
འཕྱང་མོ་ཉུག །འོན་ཀྱང་རྔ་ཡབ་དཔལ་གྱི་རི་བོ་ནས། །རྗེ་ཡིས་བཀའ་བསྒོས་སྨོན་
ལམ་བཏབ་པའི་མཐུས། །ཡལ་བར་དོར་ན་དམ་ཚིག་ཉམས་པའི་རྒྱུ། །དང་དུ་བླངས་
ཀྱང་འགྲུབ་པར་ཤིན་ཏུ་དཀའ། །ཡང་གསང་ཐུགས་ཀྱི་ཐིག་ལེ་མཁའ་འགྲོའི་ཆོས། །
.
254



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
བོད་ལ་བརྡ་བསྒྱུར་བཀའ་དྲིན་ཆེ་མོད་ཀྱང་། །སྣོད་དུ་རུང་བའི་སྐལ་ལྡན་ཉིན་སྐར་
ཙམ། །ཁྱབ་གདལ་སྤེལ་ན་གསང་སྒོ་འཆོལ་བ་དང་། །གདོང་ལྔའི་འོ་བཅུད་སྣོད་མིན་
བླུགས་པ་བཞིན། །བྱིན་རླབས་ཉམས་ཤིང་མཁའ་འགྲོ་འཁྲེན་པའི་རྒྱུ། །གསང་རྒྱས་
གདམས་ཤིང་རང་ཉིད་ཉམས་བླངས་ནས། །ནམ་ཞིག་ཚེ་ཡི་འཕེན་པ་རྫོགས་པའི་
ཚེ་༑ ༑ཆོས་སྐུའི་རིང་བསྲེལ་སྲང་མདར་འཕྱན་གྱིས་དོགས། །ཁོ་མོས་ལས་ཀྱི་གཉེར་
ཁ་འཛིན་པ་ལ། །རིག་འཛིན་དཔའ་བོའི་བརྡ་ཡི་བསྒྱུར་ལུགས་དང་། །གནས་དུས་
འཁོར་དང་དུས་དང་དུས་ཀྱི་རྟགས། །མ་འོངས་བསྟན་པའི་རྩིས་སུ་ཇི་ལྟར་སྒྲུབ། །ཧེ་
རུ་ཀ་ཡིས་བཀའ་ལུང་སྩལ་དུ་གསོལ། །ཞེས་ཞུས་སོང་བ་དང་ཆབ་ཅིག རང་ཅག་
གཉིས་དང་འོད་ལྡན་མིང་སྲིང་རྡོ་རྗེའི་མིང་འཛིན་བཞི་སོགས་ས་སྤྱོད་ལ་གནས་པ་
རྣམས་ཀྱིས་གདུང་བའི་མཆི་མ་འཁྲུགས་ཤིང་བརྐྱང་ཕྱག་འཚལ་ཏེ་གསོལ་བ་བཏབ་
པས། མ་ཧཱ་གུ་རུ་ཉི་མ་འོད་ཟེར་གྱི་རྣམ་རོལ་དུ་བསྟན་ཅིང་། ལེགས་འོང་བདེ་སྟེར་མ་
ཁྱོད་ལེགས་པར་ཉོན། །སྔོན་ཚེ་སྤྲིན་ནག་འདུས་པའི་དུར་ཁྲོད་དུ། །སྟོན་པ་དྲང་སྲོང་
དྲི་མ་མེད་པའི་དྲུང༌། །ཡང་གསང་ཐུགས་ཐིག་དཀྱིལ་འཁོར་ཞལ་ཕྱེས་ནས། །བདག་
ཅག་ཐུགས་སྲས་སློབ་དཔོན་རྣམ་གསུམ་དང་། །རིག་འཛིན་དཔའ་བོ་མཁའ་འགྲོ་
ཤུགས་འགྲོ་མ། །ཤ་ཟ་སྲིན་པོ་གནོད་སྦྱིན་དྲེགས་པའི་སྡེ། །རིག་འཛིན་བཞི་ཡི་འབྲས་
བུ་ཐོབ་པའི་ཚེ། །སྙིགས་མ་ལྔ་བདོ་མཐའ་འཁོབ་བྷོ་ཊའི་ཡུལ། །བྲེ་ཏ་པུ་རི་སྤྲེལ་སྲིན་
བརྒྱུད་པ་སྟེ། །དུག་ལྔ་རིགས་ཤིང་ཉོན་མོངས་སྡིག་ལ་སྤྱོད། །ཀུན་འབྱུང་འདྲེན་དང་
དཀའ་ཐུབ་རིག་བྱེད་ཀྱི། །ཐེག་པས་མི་འདུལ་ཡོ་ག་རྣམ་གསུམ་ཆོས། །ཉོན་མོངས་
255



༈
，
་ མདོ་མཁྱེན་བརྩེའི་གསུང་འབུམ།
རགས་པའི་དོན་དུ་གསུངས་པས་ན། །དེ་ཡིས་འདུལ་བར་གུད་དུ་བསྟན་པ་དང་། །
འོན་ཀྱང་བསྐལ་བའི་ཐ་མར་ཐུག་པའི་ཚེ། །མ་ཧཱ་ཨ་ནུ་བསྒྲུབ་པའི་ལོང་མེད་ཕྱིར། །
ཚེ་གཅིག་རྫོགས་སངས་རྒྱས་ཀྱི་འབྲས་བུ་ལ། །སྦྱོར་བྱེད་ཨ་ཏི་སེམས་ཀློང་མན་ངག་
སྡེ༑ ༑དེ་ཡང་བསྒྲུབ་པའི་ལོང་མེད་སྙིང་རུས་ཆུང་། །ཚེ་འདིར་གྲོལ་བའི་གདམས་པ་
ཁྱད་ནོར་ཅན། །མན་ངག་སྡེ་ཡི་དགོངས་པའི་བཅུད་ཕྱུང་བ། །ཐིག་ལེ་སྐོར་གསུམ་
ལུས་མེད་མཁའ་འགྲོའི་ཆོས། །སློབ་དཔོན་གསུམ་གྱིས་སྤྲུལ་པའི་སྟོན་པ་ལ། །ས་
ཡིས་མི་ཆུན་དགོངས་པའི་གཏེར་དུ་སྦས། །སྙིང་ཐིག་ཡང་ཏིག་འཛིན་པར་མ་ནུས་ཚེ། །སྟོན་
པ་དྲི་མ་མེད་པའི་ཁྱད་པར་ཆོས། །གསང་བ་ལས་ཀྱང་ཆེར་གསང་ཡང་གསང་བ། །
ཐུགས་ཀྱི་ཐིག་ལེ་བརྡ་རིས་ཆེན་མོ་བཏབ། །རྡོ་རྗེ་ཕག་མོའི་ཐུགས་ཀྱི་ཀློང་དུ་སྦས། །
སྙིགས་མའི་རང་གཟུགས་ངོམས་པའི་དུས་ཀྱི་ཚེ། །ཨ་ཏིའི་བསྟན་པ་གཞིར་བཞེངས་
བསླང་བ་དང་། །ཐིག་ལེ་སྐོར་གསུམ་མི་ནུབ་འཕེལ་རྒྱས་ཕྱིར། །ཐུགས་ཀྱི་ཐིག་ལེ་
བོད་དུ་བསྒྱུར་བ་ལ། །ཐ་མའི་འགྲོ་བ་ཉོན་མོངས་རགས་པ་དང་། །དྲིན་ལན་མི་བཟོ་
གདུག་རྩུབ་ཆེ་བའི་ཕྱིར། །ཆོས་ལ་ཡ་ག་སྣ་ཚོགས་སྒྲོགས་པ་དང་། །དམ་ལོག་དམ་
ཉམས་ལོག་སྒྲུབ་སྣ་ཚོགས་བརྩོན། །དེ་ཚེ་སློབ་དཔོན་ཐུགས་འཁྲུགས་མཁའ་འགྲོ་
འཁྲུགས། །བདུད་ཀྱི་དམག་དཔུང་རླུང་ལྟར་འཚུབས་པ་ལ། །བསྐལ་པའི་མུན་པ་ཉི་
མས་བསལ་བ་བཞིན། །ཁྱོད་ཉིད་སྙིང་སྟོབས་དྲག་པོས་སྨོན་ལམ་བཏབ། །བཟོད་
པའི་གོ་ཆ་བསྒོ་བར་མ་ཆད་དམ། །བླ་མ་མཁའ་འགྲོའི་ཐུགས་དགོངས་ཡོངས་སུ་
རྫོགས། །མངའ་གསོལ་གཟེངས་བསྟོད་ལེགས་སྨོན་མཚམས་སྦྱར་ནས། །སྤྲུལ་པ་ཤ་
256



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཁྲག་སྦུབས་སུ་འཇུག་པ་ཡི། །གློ་བུར་རྐྱེན་གྱིས་སྒྲིབ་པས་སྐྱོ་སུན་ཡང་། །སྤྲུལ་གཞི་
ཆུ་ལ་ཆུ་བཞག་ཇི་བཞིན་དུ། །འདྲེས་ཤིང་སྲིད་པ་རུ་ལོག་གྱུར་ཀྱང་རུང་། །སྐྱོ་དང་
སུན་པའི་རྣམ་རྟོག་མི་མངའ་ཞིང་། །ང་ཡི་དགོངས་པ་མཐའ་རུ་ཕྱིན་པར་ངེས། །
གཞུང་ཆེན་མན་ངག་ཐམས་ཅད་ནུབ་ཀྱང་སླ། །ཐིག་ལེ་སྐོར་གསུམ་ནུབ་ཏུ་མ་འཇུག་
པར། །དམ་ལྡན་སློབ་བུ་གཅིག་གི་དོན་དུའང་། །སྒོ་གསུམ་ཕངས་པ་མེད་པར་སྙིང་
སྟོབས་བསྐྱེད། །ལུགས་ཟུང་ལྟ་སྒོམ་སྤྱོད་པ་གོ་ལོག་དུས། །ཐབས་ཀྱི་མཆོག་གྱུར་དྲང་
སྲོང་གདམས་པ་བསྔགས། །ཡོངས་གྲགས་མ་སྤེལ་གསང་རྒྱ་དམ་པར་གྱིས། །ནོར་བུ་
ཚང་དུས་འགྲིམས་ན་ཡོན་ཏན་ཉམས། །གདམས་པ་དམ་མེད་ལག་སོང་བྱིན་རླབས་
ཡལ། །སྐལ་བ་ལྡན་པ་ལྔའམ་བདུན་ཀྱང་རུང་། །འབྲེལ་ཚད་དོན་ལྡན་བསྟན་པའི་
སྲོག་ཤིང་ཡིན། །བཀའ་དང་གཏེར་གྱི་སྲུང་མའི་མཐུ་ནུས་ཀྱིས། །ལྕགས་སྤྲེལ་ལོ་ཕན་
སྐལ་ལྡན་ཤུགས་ཀྱིས་འདུ། །བརྒྱ་ཕྲག་གཅིག་གམ་དཔེ་བྱད་གྲངས་ལྡན་གྱིས། །
ཆོས་འདིའི་འབྲས་བུ་ཐོབ་པར་གདོན་མི་ཟ། །དངོས་མེད་འབྲས་བུ་ཐོབ་པ་འབུམ་
ཕྲག་བདུན། །སྒྲ་ཐོས་ཕྱིར་མི་ལྡོག་པ་གྲངས་མེད་འབྱུང་། །ཁྱོད་ཉིད་ཡེ་ནས་འབྲས་
བུ་ཐོབ་པ་ལ། །སྐྱེ་འདིར་སློབ་དཔོན་དགོངས་པའི་བྱིན་རླབས་དང་། །ང་ཡི་དགོངས་
པ་གཏད་པས་དོན་བརྒྱུད་རྟོགས། །ཡེ་སངས་ཡང་སངས་རྒྱས་པའི་དགོས་པ་ཆུང་། །
གཞན་གྱི་དོན་དུ་སྙིང་སྟོབས་དྲག་པོ་བསྐྱེད། །ཕལ་པ་ཆོས་འདིའི་སྐལ་བར་མི་ལྡན་
ཡང་། །མཐོང་ཐོས་དྲན་རེག་འབྲེལ་བས་བསྡུས་ཙམ་གྱིས། །ཐ་མའི་དུས་སུ་དགོས་
པ་ཁྱད་པར་འཕགས། །དོ་ནུབ་ཙམ་ལས་སྡོད་པའི་དབང་མེད་ཀྱང་། །རང་ཉིད་ཞི་
257



མ༌
ན
ས༌ཡས་
，
་་་༌
...
མདོ་མཁྱེན་བརྩེའི་གསུང་འབུམ།
བདེ་དོན་དུ་མ་གཞོལ་བར། །བསྟན་དང་འགྲོ་བའི་དོན་གཉིས་ལྷུན་གྲུབ་མཛོད། །
དཔེ་བྱད་གྲངས་ལྡན་པདྨ་མཁའ་འགྲོའི་གླིང་། །ལོ་གསུམ་དབྱིངས་རིག་མ་བུ་བསྲེས་
བྱས་ན། །ཟག་བཅས་ཕུང་པོ་འགྲོ་བའི་མཆོད་སྡོང་འགྱུར། །རྔ་ཡབ་གླིང་དུ་དཔག་
ཆེན་མདའ་འཕང་མཚུངས། །དེ་ནས་དག་པ་སྐུ་གསུམ་ཞིང་ཁམས་བགྲོད། །ཤ་ཁྲག་
སྦུབས་ཀྱི་ལས་མཐའ་རྫོགས་པའོ། །འབྱུང་འགྱུར་ཆོས་ཀུན་བརྡ་རིས་ཆེན་མོར་
གསལ། །ནམ་ཞིག་དུས་ལ་བབ་ཚེ་གསལ་བར་སྟོན། །བོད་ཁམས་རླུང་ལྟར་འཁྲུགས་
པའི་དུས་འདི་རུ། །ང་ཡི་གདམས་པ་སྤེལ་བའི་སྐབས་ཡིན་ཏེ། །སྨོན་ལམ་དབང་
གིས་འབྲས་བུ་དུས་སྨིན་ན། །སླར་ཡང་སྐྱེ་འགྲོའི་བདེ་སྐྱིད་དཔལ་ལ་སྤྱོད། །སེམས་
ངལ་མ་བྱེད་ང་ལ་གསོལ་བ་ཐོབ། །ང་ཡི་ཐུགས་རྗེས་ནུས་མཐུ་ལྷག་པར་མྱུར། །རྗེ་
འབངས་བདུན་གྱི་སྨོན་ལམ་སྟོབས་ཆེ་བས། །བསྟན་པ་མི་ཉམས་ཡུན་དུ་འཕེལ་རྒྱས་
འབྱུང་། །ཞེས་གསུངས། གཞན་ཡང་སོ་སོའི་སྐལ་བ་དང་འཚམས་པའི་ཞལ་གདམས་
ཟབ་པར་གནང་ཞིང་། ཚོགས་ཀྱི་འཁོར་ལོ་ཡང་ཚིམ་པ་དྲུག་ཏུ་བསྐོར་ནས། བཀྲ་
ཤིས་པའི་མེ་ཏོག་འཐོར་བ་དང་ཆབས་གཅིག་ཌཀྐི་ཡང་ རང་གནས་སུ་གཤེགས།
སྟོན་པས་ཆོས་ཀྱི་འཁོར་ལོ་བསྐོར་ཞིང་རེ་ཞིག་བཞུགས། སློབ་དཔོན་རྣམ་གསུམ་
དཔའ་བོ་མཁའ་འགྲོའི་ཚོགས་དང་བཅས་པ་བྱ་ཁྱུ་འཕུར་བ་ལྟར་རྔ་ཡབ་གླིང་དུ་
གཤེགས། ཁོ་བོ་ཡང་རང་མལ་དུ་སླེབས་གདའོ། །སྐབས་དེར་ཐུགས་ཐིག་གི་སློབ་
མཆོག་རྣམས་ཀྱིས་གཙོས་སྐལ་བར་ལྡན་པའི་སློབ་བུ་ཡོན་བདག་རྣམས་ལ་ཚེ་ཆོས་
ཀྱི་གེགས་མི་འཇུག་ཅིང་། བར་ཆད་བསལ་བ་དང་ཚེ་བསོད་དཔལ་འབྱོར་རླུང་རྟ་
༣
.
.
༣་་་
---
258



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
སྤེལ་བ་སོགས་ཀྱི་དམིགས་འདུན་དང་། ཏིང་ངེ་འཛིན་གྱི་སྲུང་རིམ་གནད་དུ་སྨིན་པ་
དང་། སྨོན་ལམ་རྣམ་པར་དག་པས་མཚམས་སྦྱར་བ་བྱས། ཟོ་དོར་རྣམས་ལའང་
གཏང་རག་གི་མཆོད་པ། དངོས་འབྱོར་དང་ཡིད་སྤྲུལ་རྒྱ་ཆེ་བར་ཕུལ། ཡུལ་དེའི་སློབ་
བུ་ཡོན་བདག་སྐྱེལ་མ་བྱུང་བ་རྣམས་ལ་ཚར་གཅོད་རྗེས་འཛིན་སོགས་རང་རང་གི་
སྐལ་བར་འཚམས་པར་བྱས་ཤིང་། - བགྱི་བར་འོས་པ་ཀུན་མཐའ་རྫོགས་ནས་ཕྱིར་
ལོག ང་རང་དཔོན་གཡོག་ཆ་ཤས་གཞན་གྱིས་མཐོང་ཚོར་མེད་པའི་གནས་སུ་ཞག་
གསུམ་ཙམ་ཉམས་ལེན་གྱི་མཐའ་སྐྱོང་ཞིང་། དུས་ལ་བབ་ཚེ་ལམ་དུ་ཞུགས་ནས་ས་
མཚམས་སུ་བསུ་མ་རྣམས་དང་ལྷན་ཅིག་བསྡུས་ཤིང་འོང་བར། ལམ་བར་དུ་འགོར་
གཞིས་དོགས་པས་རྔ་ཁོག་སོགས་སུ་གསང་ཚུལ་གྱི་བྲེལ་སྟབས་འོང་བའི་ཀ་སྟོད་
ནས་སྡེ་བརྒྱད་ཀྱི་སྐྱེལ་མ་མཐའ་དག་ཡར་ལོག་ནས་འགྲོ་དོན་དང་རྟེན་འབྲེལ་ཀུན་
འཕྲོ་ཅན་དུ་བཞག་ནས། ཚེ་བརྟན་གླིང་དུ་བདེ་བར་སླེབས། ང་རང་ཡར་ཐེག་ནས་
བཟུང་སྲིང་མོ་ཡང་སྐབས་ཀྱི་མཆོད་བསྟོད་དང་། སྲུང་རིམ་སྐབས་སུ་བབ་པ་རྣམས་
མ་གཏོགས་སྐུ་མཚམས་ཤ་སྟག་ལ་བཞུགས་འདུག་པ་དང་། ས་དབང་བདག་ཡུམ་
སྲས་གསུམ་བྱོན་པ་དང་གདོང་འཛོམས་ལོ་རྒྱུས་ཞིབ་མོལ་གྱིས་ཞིག་ཤས་བདེ་བར་
གནས། གཏང་རག་གི་བསང་མཆོད་སོགས་བྱས། ཁྲོ་ཆུ་མི་སེར་བདེ་ལ་བཀོད་ཕྱིར་
ས་དབང་བདག་ཡུམ་སྲས་གསུམ་ཕེབ་དགོས་འདུག་པ་ང་རང་ཡང་རྐྱེན་བཟློག་དང་
བསྲུང་བའི་ཞབས་ཏོག་སྒྲུབ་ཕྱིར་སོང་། ལྷོ་ཁ་རྒྱལ་སར་ཕེབ་གྲུབ། རྒྱ་མི་ཡང་སླེབས་
འདུག་པ་བཅས་ཀྱིས་འབངས་བདེ་བའི་ཐབས་ལ་འབད་ཅིང་། ཁོ་བོས་ཡང་མཐུན་
259



མདོ་མཁྱེན་བརྩེའི་གསུང་འབུམ།
རྐྱེན་ཕྲན་བུའི་ཞབས་ཏོག་ཞུས་པ་རེ་ཞིག་ནས་བདེ་འཇགས་སུ་གྱུར། སྲིང་མོ་ཡང་
སྐབས་དེར་ཁྲོ་སྐྱབས་ས་དབང་མཆོག་གི་བཀའ་ཕེབས་ཀྱི་བསུ་བ་བྱུང་ལྟར་དམ་པ་
བརྒྱུད་དཔལ་ལེགས་རྒྱལ་སར་ཕེབས། ཡོན་མཆོད་ཐུགས་ནང་གཤིན་པའི་བགྲོ་བ་
དང་སྐུ་རྟེན་རབ་གནས་ཚོགས་ཀྱི་དགའ་སྟོན་སོགས་སྐབས་སུ་བབ་པའི་མཛད་པ་
རྣམས་མཐར་ཆགས་སུ་ས་དབང་གི་ཐུགས་དགོངས་རྫོགས་པར་བྱས། ངེད་རང་ཡོན་
མཆོད་རྣམས་ནས་ཀྱང་འབོངས་ཀྱི་རེ་བ་རྫོགས་ནས། བདེ་ཆེན་གླིང་དགོན་པ་ཆེན་
མོར་གཟིགས་ནས་དགའ་སྟོན་སོགས་རྫོགས་ནས། ལྷོ་ཁ་རྒྱལ་ས་ནས་ཡར་ཆིབས་
བསྒྱུར་གནང་། ས་སྟོད་དགོན་དུ་དགའ་སྟོན་ལ་སྐོར་ཙམ་ཕྱིན་ནས་ཤུལ་ལམ་བདེ་
བར་ཚེ་བརྟན་གླིང་དུ་གནས་མལ་མཛད་ཅིང་། ས་དབང་བདག་ཡུམ་སྤྲུལ་སྐུ་ལྷ་རྒྱལ་
གླིང་དུ་བྱོན་འདུག་པ་ཆོས་འབྲེལ་དང་ཞལ་མཇལ་གནང་ནས་ཕོ་བྲང་ནོར་བུ་གླིང་དུ་
ཕེབ་ཅིང་བདེ་བར་བཞུགས་གདན་འཇགས། ང་རང་ཞག་ཤས་ཉམས་ལེན་ལ་བརྩོན་
ཞིང་བདེ་བར་གནས། དེའི་ནུབ་ཅིག་ཐོ་རངས་ཁར། བུད་མེད་དཀར་མོ་དར་དང་
རིན་པོ་ཆེའི་རྒྱན་གྱིས་སྤྲས་པ་ཞིག་གིས། ཀྱེ་ཧོ། ལེགས་པར་གསོན་དང་རིག་འཛིན་
སྐྱེས་བུ་མཆོག །པདྨ་ལས་འཁྲུངས་གུ་རུ་སྤྲུལ་པའི་སྐུ། །འཕགས་ཡུལ་སུམ་སྟོང་དྲུག་
བརྒྱའི་བར་དུ་བཞུགས། །ཐུགས་ཀྱི་གཟུངས་མའི་མཆོག་གྱུར་མན་དཱ་ར། །གྲུབ་པ་
བརྙེས་ཤིང་འཆི་མེད་རིག་འཛིན་གྲུབ། །མངའ་བདག་རྒྱལ་པོས་སྤྱན་དྲངས་བོད་དུ་
བྱོན། །བརྩེ་བ་ཆེན་པོས་ཁོ་མོས་རྗེས་སུ་བཟུང་། །ཏི་གྲོའི་བྲག་ལ་ལོ་བདུན་བསྒྲུབ་པ་
བྱས། །ཕྱི་ནང་གསང་བའི་དབང་རྣམས་རྫོགས་པར་ཐོབ། །འོད་ལུས་ཡེ་ཤེས་སྙིང་པོ་
260



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
ཅན་དུ་གྱུར། །འགྲོ་དོན་མཐའ་རྫོགས་རྔ་ཡབ་གླིང་དུ་བྱོན། །སྐུ་གསུམ་ཞིང་གི་གཙོ་
མོ་མན་དཱ་རས། །རྔ་ཡབ་གླིང་གི་གཉེར་འཛིན་ཁོ་མོར་བསྐོས། །རྡོ་རྗེའི་སྐུ་བརྙེས་པད་
འབྱུང་གཙོ་འཁོར་གསུམ། །ཁྱེད་ཅག་སྤྲུལ་པ་རེ་རེ་བོད་དུ་བཀྱེ། །བརྡ་བསྒྱུར་ཆོས་ཀྱི་
འགྲོ་དོན་མཐར་ཕྱིན་པའི། །གཏད་རྒྱ་སྨོན་ལམ་དབང་བསྐུར་ལུང་བསྟན་གནང་། །
སྤྲུལ་གཞི་རྣམ་གསུམ་རྔ་ཡབ་གླིང་དུ་བཞུགས། །སྙིགས་མའི་འགྲོ་ལ་ལྷག་པར་ཐུགས་
བརྩེ་བ། །སྐལ་ལྡན་གདུལ་བྱ་རེ་རེའི་དོན་དུ་ཡང་། །གསོལ་བཏབ་འབྲས་བུ་དུས་སུ་
སྨིན་པ་ཡིས། །ཐུགས་རྗེ་བྱིན་རླབས་གློག་ལྟར་མྱུར་བར་ངེས། །བྷོ་ཊར་སྐྱེས་པའི་
སྐལ་ལྡན་སུ་ཡང་རུང་། །བློ་ཆུང་ཐེ་ཚོམ་ཆེ་བའི་སྐྱོན་རེ་གདའ། །སྟོང་གསུམ་མི་མཇེད་
བྱེ་བ་ཕྲག་བརྒྱར་འགྱེད། །ཁོ་མོ་ཟུང་ཡང་དེར་མཚུངས་ཞབས་ཏོག་སྒྲུབ། །འོན་ཀྱང་
ཁོ་མོའི་སྤྲུལ་པ་ནིརྨ་ཀ །ཐེ་ཚོམ་མ་མཛད་ཌཀྐིས་རྗེས་བཟུང་ན། །ནམ་ཞིག་ཐུགས
ཐིག་བསྟན་པ་སྐྱོང་བར་ངེས། །ལྷ་ལྕམ་ལྷ་སྲས་བཀའ་ཡི་བགྲོ་བ་བཞིན། །རྟ་སྦྲུལ་
ལོ་མཚམས་ཐུགས་ཐིག་སྒོ་ཕྱེས་ཤིང་། །འདྲ་འབག་བཀོད་དང་སྐབས་སུ་བབ་པ་
ཡི༑ ༑མཛད་སྤྱོད་དུས་ལ་བབ་པས་མཐར་ཕྱིན་འགྱུར། །ཚེ་འཕྲང་བར་ཆད་ཅུང་ཟད་
ཡོད་ནའང་། །ལྷ་ལྕམ་ཌཀྐི་མ་ཡི་ཐུགས་བསྐྱེད་དང་། །མ་གཅིག་དབྱིངས་ཀྱི་རྗེ་མོས་
བཟློག་ཀྱང་སྲིད། །ད་དུང་དུས་ལ་བབ་ཚེ་གསལ་བར་སྟོན། །ཞེས་གསུང་སོང་བར།
རང་ངོས་ནས་གང་ལའང་ཡིད་ཆེས་ཀྱི་གདེངས་ཐོབ། དེར་སྲིང་མོ་ཡང་དཔལ་ལེགས་
ནས་ས་དབང་རིན་པོ་ཆེར་དགོངས་ཞུས་ཀྱིས་ཐེག་ཅིང་། དམ་པ་རྒྱལ་ས་དང་། རྒྱལ་
ནག་རྣམས་ལ་སྐོར་ཙམ་རེ་བྱོན་ནས། ས་མ་རྒྱལ་སར་བདག་ཡུམ་ཞལ་ཐུག་ཙམ་
261



，
མདོ་མཁྱེན་བརྩེའི་གསུང་འབུམ།
མཛད་ནས་ཚེ་བརྟན་གླིང་དུ་བདེ་བར་བྱོན། སྐབས་དེར་མགོ་ལོག་ནས་སྒར་གཞི་སྔོན་
མ་རྣམས་ཀྱང་སླེབས། ཞག་ཤས་བདེ་བར་གནས་ཤིང་། སྐབས་སུ་བབ་པའི་ཌཱཀྐི་
སིདྷ་མུ་ཁའི་བསྲུང་བཟློག་ཚད་ལྡན་དང་། སྲུང་མའི་གསོལ་མཆོད། བསྟན་སྲུང་གི་
དགྱེས་སྐྱོང་རྣམས་རྒྱས་པར་བསྒྲུབས། རྒྱལ་ཁམས་སྤྱི་དང་བྱེ་བྲག་ལ་སྨན་པའི་
ལེགས་ཚོགས་དང་། ཁྱད་པར་ཀ་ཀེའུ་ཚང་དུ་ཐུགས་ཀྱི་ཐིག་ལེའི་སྒོ་འཕར་ཕྱེ་བ་དང་།
འདྲ་འབག་སོགས་བརྡ་གང་ཁྲོལ་ཀུན་གཏན་ལ་ཕབ་ཅིང་གེགས་མེད་དུ་འགྲུབ་པའི་
བླ་མ་དགྱེས་སྐོང་གི་གསོལ་འདེབས། ཡི་དམ་གྱི་ཐུགས་རྒྱུད་བསྐུལ་བ། མཁའ་
འགྲོར་ཚོགས་མཆོད་དང་། ཕྱི་ནང་གསང་བའི་ཐུགས་དམ་བསྐང༌། ཆོས་སྐྱོང་ལ་
མཆོད་འབུལ། གཏེར་སྲུང་ལ་བརྔན་སྦྱིན། སྤྲོས་བཅས་དང་སྤྲོས་མེད་ཀྱི་བགྱི་འོས་
ཀུན་སྲིང་མོ་ཆེན་མོ་ནས་སྐབས་འདིར་ཡོངས་སུ་གྲུབ་བར་མཛད། དེའི་ཚེ་འོད་གསལ་
ཉམས་ཀྱི་སྣང་པར་སྟོན་པའི་ཞལ་ནས། འགྲོ་བའི་དོན་དུ་བརྡ་སྟོན་ཆོས། །ལས་སྐལ་
ལྡན་པས་བསྐུལ་བ་ལྟར། །གནད་ཀྱི་གདམས་པ་སྤྱད་དུ་རུང་། །དམ་ཉམས་བར་མ་
ཆོད་གྱུར་ན། །གསང་བའི་བཀའ་རྒྱ་ཁྲོལ་བ་སྟེ། །པད་འབྱུང་བླ་མས་ལེགས་པར་སྟོན། །ང་
ནི་བྱིན་རླབས་སྐབས་འགའ་ལས། །ཊཱཀྐི་རིག་པའི་ཀློང་དུ་འདྲེས། །བརྡ་རིས་དུས་ལ་
མ་བབ་སྟེ། །མ་འོངས་སྐབས་སུ་བབ་ཚེ་བསྒྱུར། །ཞེས་གསུངས་པདྨ་ཀ་ར་ཡིས། །ཆུ་
སྣོད་དག་ལ་ཟླ་གཟུགས་བཞིན། །སྤྲུལ་གཞི་སྐུ་གསུམ་ཞིང་ཁམས་ཉུལ། །སྤྲུལ་པ་ཤ་
ཁྲག་སྦུབས་སུ་ཞུགས། །ཕྱི་དང་ནང་དང་གསང་བ་ཡི། །རྣམ་པར་ཐར་པ་ཐ་དད་པ། །
སྤྲུལ་པས་བརྗོད་པར་མི་ནུས་ཀྱང་། །ཌཱཀྐི་མ་དང་སྐུལ་བ་པོའི། །མོས་གུས་སུན་མི་
262



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ །
འབྱིན་པའི་ཕྱིར། །དབྱིངས་རིག་འབར་མ་ཆེན་མོ་ཡིས། །བརྗོད་བཞིན་བཱི་མས་གཏན་
ལ་ཕབ། །ཅེས་གསུངས་སོ། །ཀུན་མཁྱེན་རྗེས། རང་རིག་མེ་ལོང་གཡའ་བྲལ་ངོས། །
རྒྱལ་བ་ཡུམ་གྱི་བརྡ་ཤར་བ། །ཨེ་ཝཾ་མ་ཡ་བྱང་ཆུབ་སེམས། །ཀློང་ལྔ་དབྱིངས་ཀྱི་
སྒྲོམ་བུ་ལས། །ཏན་གྷན་གུ་རྒྱ་མ་ཐ་ན། །གབ་པ་མངོན་དུ་ཕྱུང་མི་ནུས། །ཤྲཱི་སུ་ཁའི་
གླུ་དབྱངས་སྒྲ། །ཁོ་བོའི་ཞབས་ཏོག་ཚུལ་དུ་སྒྲུབ། །ཞེས་གསུངས་སོ། །དེར་ཌཱཀྐི་
མས། རྔ་ལ་དབྱུག་གུས་བསྣུན་གྱུར་ན། །དེ་ཚེ་སྒྲ་སྙན་འབྱིན་བ་ལྟར། །ཡང་གསང་
ཐུགས་ཀྱི་ཐིག་ལེ་ཡིས། །སྐལ་པ་ལྡན་པའི་འཁོར་ཚོགས་ལ། །རང་རང་སྐལ་བར་
བབ་པ་ཡིས། །ཆོས་ཀྱི་འཁོར་ལོ་བསྐོར་བ་དང་། །གཏད་རྒྱ་སྨོན་ལམ་མཛད་དུ་
གསོལ། །སྤྱི་དགོས་གསང་བའི་ལུང་བྱང་ཡང་། །རྟེན་འབྲེལ་མཐུ་ཡིས་གབ་གྱུར་པ། །ཁོ་
མོ་ཅག་གི་སྨོན་ལམ་མཐུས། །ཇི་བཞིན་གསལ་བར་མཛད་དུ་གསོལ། །ས་ཕོ་རྟ་ཡི་ལོ་
མཇུག་ནས། །ཤཱི་སིདྷའི་ལུང་བྱང་ལས། །ཇི་ལྟར་བསྟན་པའི་རི་མོ་ཀུན། །མ་ནོར་
གསལ་བར་མཛད་དུ་གསོལ། །གླིང་རྗེའི་ཆོས་སྒྲུང་སིལ་མ་ཡང་། །སྐལ་ལྡན་དོན་དུ་
བསྟན་གྱུར་ན། །ཁོ་མོའི་བསམ་པ་རྫོགས་པའོ། །ཞེས་གསུངས། ཉམས་དེ་ལས་སད་
ཚེ༑ སྲིང་མོས་ཡང་སྟོན་པ་རྣམ་གསུམ་དང་གཉེར་འཛིན་ཆེན་མོ་གཙོར་གྱུར་དཔའ་བོ་
མཁའ་འགྲོའི་འགྲོ་བ་ཀུན་གསན་འདུག་པ་ལྟར་རང་རང་ལ་བསྒོ་བ་མཛད་ང་རང་ཀ་
ཀེའུ་ཚང་དུ་འོང་རྒྱུ་དང༌། སྲིང་མོ་ཡང་སྒྲུབ་པར་བཞུགས་རྒྱུའི་སྟ་གོན་རྣམས་གྲུབ་
ནས། སྐབས་སུ་བབ་པའི་བྱ་སྤྱོད་མོས་ལྡན་རྗེས་འཛིན་རྐྱེན་སེལ་སོགས་བྱས། སྟོད་
ནས་སྒར་གཞི་རྣམས་ཀྱང་རྫོགས་པར་སླེབས། མཁར་ནས་དམ་པ་རྒྱལ་སྲས་རིན་པོ་
263



མདོ་མཁྱེན་བརྩེའི་གསུང་འབུམ། ་
ཆེ་ཡང་སྙིང་ཐིག་ཆོས་ལ་མོས་པ་ཐོབ་ཅིང་། རྒྱལ་སྲིད་ལ་སྐྱོ་བའི་གཙུག་ཕུད་འབྲེག་
པ་ང་རང་མིང་སྲིང་གི་གམ་དུ་བྱོན་པ་སྨོན་ལམ་རྣམ་པར་དག་པའི་མཚམས་སྦྱར་གྱིས་
ཐུགས་དགོངས་རྫོགས་པར་བྱས། ཁྲོ་སྐྱབས་ནས་བསུ་བ་བྱུང་ལྟར་སྨིན་དྲུག་ཟླ་ཚེས་
ལ༑ ང་རང་ཚེ་བརྟན་གླིང་ནས་ཐེག་ཅིང་། རྒྱལ་སར་ཕོ་བྲང་དུ་ལེགས་སྤེལ་ཉེས་སྲུབ་
ཀྱི་དམིགས་འདུན་བགྱིས་ཤིང་། ཞག་གསུམ་ཙམ་གནས་ཚེས་དགེ་བར་དགོངས་ཞུས་
ཀྱིས་ལམ་དུ་ཞུགས་ཤིང་ལྕོག་རྩེ་ནས་བརྒྱུད། ཕུན་ཚོགས་རྫོང་དུ་ཡུམ་སྲས་མཇལ་
འཕྲད་དང་ཚེ་དབང་ཕུལ་ཞིང་། ལམ་བར་དུ་སྦྱིན་བདག་རྣམས་ལ་རྗེས་འཛིན་ཕྲན་བུ་
ཐོགས། དམར་ཕྱོགས་ཀྱི་ཚེས་དགེ་བར་ཀ་ཀེའུ་ཚང་ཡང་དབེན་མཁའ་འགྲོའི་རྫོང་
ཆེན་དུ། ཆོས་རྒྱལ་བྱང་ཆུབ་སེམས་དཔའ་དང་ཡོན་མཆོད་བླ་སློབ་གདོང་འཛོམས་
ཤིང་། རྟེན་འབྲེལ་ལེགས་ཚོགས་ཕུན་སུམ་ཚོགས་པས་ཐུགས་ཀྱི་དགྱེས་པ་ཡོངས་སུ་
སྐོང་བར་གྱུར། དེར་སྟ་གོན་རྣམས་ལེགས་པར་གྲུབ་ནས་དམར་ཕྱོགས་མཁའ་འགྲོ་
འདུ་བའི་ཚེས་ཉེར་ལྔ་ལ། ས་དབང་རིག་པ་འཛིན་པ་བཅད་རྒྱར་བཞུགས་ཤིང་ཉམས་
རྟོགས་ཀྱི་བགྲོ་བ་བྱས་ཚེ་རྒྱལ་པོའི་ཕོ་བྲང་དང་མི་མང་གི་ཁྲོད་གང་དུ་ཡང་བག་
ཡངས་སུ་མ་བཞག་པར་ཉམས་རྟོགས་ཀྱི་བོགས་འདོན་ཁོ་ནར་མཛད་འདུག་པས། སྔོན་
མའི་སྦྱངས་པ་མཐར་ཕྱིན་ཕྱིར། དངོས་གཞིའི་ཁྲིད་ཡིག་ཆེན་མོའི་དབུ་བཙུགས། ཁོ་
བོས་ཀྱང་ས་གཞི་གནས་ཡུལ་བྱིན་རླབས་དང་། ཡི་དམ་ལྷའི་སྐུར་བཞེངས་ཚུལ་གྱིས་
ཆོས་རྒྱལ་ཆེན་པོས་གཙོས་གྱུར་ཨ་ཏིའི་ལམ་ཞུགས་ཀྱི་རིག་འཛིན་ཕོ་མོ་ཀུན་ས་ལམ་
གྱི་འགལ་རྐྱེན་བར་ཆད་བཟློག་ཅིང་བདུད་ཕོ་བདུད་མོ་འཇིག་རྟེན་མཁའ་འགྲོའི་
264



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ཚོགས་རྣམས། རང་གཤེད་དུ་འབེབས་པའི་ཕྱིར་འགུགས་འདྲེན་སྤར་བའི་ལས་ལ་
བརྩོན་པ་དང་། སྲུང་མ་རྣམས་ཀྱང་ཅུང་ཟད་ཐུགས་དམ་གཡེལ་བར་ཟིལ་གནོན་གྱིས་
ལས་མྱུར་ཕྲིན་ལས་སྒྲུབ་པའི་དམ་འོག་ཏུ་བསྡུ་བ། ཟོ་དོར་མི་མ་ཡིན་པ་རྣམས་ཀྱང་
དཀར་ཕྱོགས་ཀྱི་མངའ་གསོལ་ནག་ཕྱོགས་བསོད་ནམས་དབང་ཐང་བསྡུ་བ་སོགས་
ཀྱི་དམིགས་གཏད་རོལ་རྩལ་བསྒྱུར་བ་དང་། གཙོ་བོར་བླ་མ་ལ་གསོལ་འདེབས། ལྟ་
བའི་རང་མདངས་སྐྱོང་པའི་ངང་དུ་གནས། མགོ་ཟླ་ཚེས་ནས་འདྲ་འབག་བྲི་བའི་འགོ་
བརྩམས། འོན་ཀྱང་རང་ཉིད་ནི་དུས་ཀུན་གཏད་མེད་རྒྱ་ཡན་ཁོ་ནའི་ངང་དུ་གནས་
པས། སྔར་བྱས་ཀུན་བྱ་ལམ་རྗེས་མེད་དུ་དྲན་པའི་ཡུལ་ལ་མི་སྣང་བར་འདུག་ཀྱང༌།
བྱིས་པའི་དུས་ནས་ང་རང་མིང་སྲིང་དང་སྨོན་ལམ་དབང་གིས་ལུས་དང་གྲིབ་བཞིན་
འགྲོགས་པའི་ཁམས་ཀྱི་ཙཱ་རི་ཊའི་སྲས་མོ་ཆེན་མོས་བརྗོད་ལྟར་རིག་པའི་ཀློང་དུ་ངག་
གི་དབང་པོས་སྟོན་པར་མཛད་ཅིང་རང་ངོ་ནས་བྱིན་གྱིས་བརླབས། བླ་མའི་རྣམ་ཐར་
ཡིན་པར་གོ་བ་ལས། སྙོམ་ལས་མི་ཚེ་སྟོང་ཟད་དུ་སོང་། ཟས་གོས་རྣམ་སྨིན་གྱི་
དཀོར་ལ་བྱས། ཐུགས་དམ་ནག་ཆང་ལ་བརྟེན། སྙིང་རུས་འདུ་འཛི་དང་ལེ་ལོའི་
དབང་དུ་བཏང་། སོ་ཐར་གྱི་སྡོམ་པ་ཤོར། བྱང་སེམས་ཀྱི་བསླབ་པའང་ཡིད་སྨོན་ཙམ་
དུ་གྱུར། གསང་སྔགས་ཀྱི་དམ་ཚིག་རལ་བའི་རྨོངས་རྒན་བདག་འདྲར་དམ་པའི་ཡོན་
ཏན་དང་རྣམ་ཐར་སྤུ་ཙམ་མེད་ཅིང་། རང་གི་རང་ལ་ཞེ་ཁྲེལ་བར་གྱུར་ན་བླ་མ་མཁའ་
འགྲོའི་གསུང་དུ་ཡང་མི་སྣང་མོད། ཀྱེ་ཧོ། རྔ་ཡབ་གླིང་ན་བཞུགས་པའི། །རྗེ་བཙུན་
པདྨ་ཀ་ར། །ཐར་པའི་ལམ་དུ་འཛུད་པའི། །རིགས་བདག་བྱང་ཆུབ་གླིང་པ། །ལོག་
265



མདོ་མཁྱེན་བརྩེའི་གསུང་འབུམ།
པའི་ལམ་དུ་མ་གཏོང་། །ཡུམ་ཆེན་རྡོ་རྗེ་ཕག་མོ། །སྲེ་ཏ་པུ་རིར་འཁྱམས་པའི། །དྭ་
ཕྲུག་བྱིན་གྱིས་རློབས་ཤིག །སྔོན་ཚེ་སྐྱེ་བ་འགའ་ཡི། །སྦྱངས་འབྲས་དུས་སུ་སྨིན་པས། །དྲི་
མེད་དགའ་རབ་དཔའ་བོ། །པད་འབྱུང་ཀློང་ཆེན་རབ་འབྱམས། །རྗེ་བཙུན་ལག་ན་
རྡོ་རྗེ། །དངོས་ཉམས་རྨི་ལམ་འོད་གསལ། །ངང་དུ་ལན་འགར་མཇལ་ནས། །དོན་གྱི་
གདམས་པ་ཐོབ་སོང་། །རང་ཉིད་བརྩོན་འགྲུས་ཞན་པས། །ཐོས་བསམ་སྒོམ་ལ་མ་
སྦྱངས། །བཟོད་དང་སྙིང་སྟོབས་ཆུང་བས། བསྟན་དགོན་ཞབས་ཏོག་མ་འགྲུབ། །
དཔའ་མཛངས་སྟོབས་རྩལ་ཞན་པས། །དགྲ་འདུལ་གཉེན་སྐྱོང་མ་ནུས། །ལེ་ལོ་རྣམ་
གཡེང་ཆེ་བས། །དབེན་པར་སྒྲུབ་ཚུགས་མ་ཟིན། །འདོད་སྲེད་ཞགས་པས་བཅིང་
བས། །སྐྱེམས་དང་བུད་མེད་དབང་ཤོར། །ཧ་ཅང་བློ་སྣ་མང་བས། །ས་གཅིག་གནས་
མལ་མ་ཚུགས། །ལྷོད་པོ་མདོ་ཤོར་གྱུར་བས། །ཟས་ནོར་གསོག་འཇོག་མ་ནུས། །
ཁྲེལ་དང་ངོ་ཕོད་ཆུང་བས། །གཞན་ལ་འགྲན་ཟླ་མ་བཙལ། །འདི་བྱ་འདི་བྱེད་མེད་
པར། །བག་ཡངས་ཞིག་པོའི་ངང་དུ། །གཞོན་པའི་མི་ཚེ་ཟད་ནས། །སྐྲ་དཀར་གཉེར་
མས་བསུ་ཞིང་། །རྒན་བུའི་རང་མཚངས་སྟོན་པ། །འོན་བུའི་རྣམ་ཐར་དེ་ག་ །ད་ལྟ་
ཉིད་དུ་འཆི་ཡང་། །གང་ལ་ཆགས་ཞེན་མེད་ཅིང་། །སུ་ལའང་སྙིང་སྐྲན་མ་ཤོར། །
རྣམ་ཐར་དྲག་ཤོས་དེ་ག །ད་དུང་འཆི་བདག་སུན་མས། གཏུགས་པར་མ་གྱུར་དེ་
སྲིད། །རང་མཐོང་ང་རྒྱལ་དྲག་པོས། །གཞན་ཕྱོགས་ཁྱད་དུ་གསོད་ཅིང་། །གྲུབ་
མཐའི་ཁ་འཛིན་བྱེད་དང༌། །རང་དོན་ཕུག་ཏུ་བཞགས་པས། །མི་མགོ་བསྐོར་བའི་
ཟོག་པོ། །སེམས་ཅན་དོན་དུ་མི་འགྱུར། །ཞི་བདེ་དོན་དུ་གཉེར་ཞིང་། །བསྟན་དང་
266



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
འགྲོ་ལ་འཚེ་བ། །གདུག་པ་ཅན་གྱི་རྗེས་འཛིན། །མཆོག་དམན་བར་མའི་འགྲོ་བ། །
སུན་ཞིང་སྡུག་བསྔལ་བསྐྱེད་པའི། །ལས་ལ་མི་འཇུག་བག་ཡངས། །ངང་ནས་བླ་མ་
ཡི་དམ། །མཁའ་འགྲོའི་དགྱེས་པ་སྐོང་དང་། །རང་ནུས་གང་ལྕོགས་ཙམ་གྱིས། །
ཐམས་ཅད་དགའ་བའི་ཐབས་ལ། །འབུང་བའི་དམ་བཅའ་འབུལ་ལོ། །ད་ལྟའི་ཚེ་
གང་འདི་ལ། །བླ་མར་འགྲོགས་ཡུན་ཐུང་བས། །སྒོ་གསུམ་ཞབས་ཏོག་མི་འགྲུབ། །
ཊཱཀི་དགྱེས་སྐྱོང་ཞབས་ཏོག །མཐའ་རུ་ཕྱིན་པར་གྱུར་ན། །བློ་ལྷག་ལུས་པ་མེད་དོ། །
སྒྱུ་ལུས་འདོར་བའི་དུས་སུ། །འཆིང་བ་དམ་པོས་བཅིང་ཞིང་། །གནས་དགོན་ཤུལ་དུ་
ལུས་པའི། །ཞེན་པ་གཏིང་ནས་ཆོད་སོང་། །བླ་མ་པད་འབྱུང་དབྱེར་མེད། །ཡི་དམ་
མཁའ་འགྲོ་རྒྱ་མཚོའོ། །བྱིན་རླབས་ཐུགས་རྗེའི་ཤུགས་ཀྱིས། །སྐྱེ་འདིའི་ལས་དོན་
མཐའ་རུ། །ཕྱིན་པའི་ཞབས་ཏོག་འགྲུབ་ན། །ངན་སོང་སྡུག་བསྔལ་མྱོང་ཡང་། །
གཏིང་ནས་འགྱོད་པ་མེད་དོ། །ཅིས་ཀྱང་བྱ་ཐབས་བྲལ་ཚེ། །རྒྱལ་ཁམས་ཕྱོགས་མེད་
འགྲིམ་ནས། །ཟག་བཅས་སྒྱུ་མའི་ཕུང་པོ། །དགྲ་གཉེན་མཐོང་བ་མེད་པའི། །གནས་
སུ་ན་བུན་དེང་བཞིན། །གར་འདོགས་གཏད་སོ་མེད་དོ། །དེ་སྐད་ཉམས་ཀྱི་གླུ་ཆུང་། །
ཡིན་ལུགས་མ་བཅོས་དྲང་པོར། །འཁྲུལ་ཞིག་འཇའ་ལུས་རྡོ་རྗེས། །དགའ་སྐྱོ་འདྲེས་
པར་ཤོར་སོང་། །དེ་ནས་ས་དབང་རིན་པོ་ཆེར་སྐབས་སུ་བབ་པའི་སྨིན་ཁྲིད་དང་།
དཀར་ཕྱོགས་ཀྱི་གཟུགས་མེད་དཔག་ཏུ་མེད་པ། མཁའ་རྒྱའི་ཤ་ཟའི་སྲིན་པོའི་ཚོགས་
བཅས་ཆོས་གྲལ་དུ་འདུ་ལ། རང་ནས་ཀྱང་གཙོ་བོར་ཉམས་ལེན་སྐྱོང་བ་དང་། ཡར་
ངོ་མར་ངོའི་ཚེས་བཅུས་གཙོར་གྱུར། དཔའ་བོ་ཌཱཀྐི་ཚོགས་མཆོད་དང་། བཀའ་
267



མདོ་མཁྱེན་བརྩེའི་གསུང་འབུམ།
གཏེར་སྲུང་གི་གཏོར་འབུལ་སོགས་མ་ཆགས་པར་བྱས་ཤིང་གནས། རིང་ནས་འོང་
བའི་དོན་གཉེར་རྣམས་ལ་ཆོས་ཀྱི་འབྲེལ་བ་ཐོབ་ཙམ་གྱིས་རེ་འདོད་ཡང་བསྐང་།
མགོ་ཟླའི་མགོ་མཇུག་ཀུན་དབྱིངས་བཞུགས་ཡེ་ཤེས་ཀྱི་ལྷ་ཚོགས་ཀུན་ཁྲག་འཐུང་ཁྲོ་
བོ་རོལ་པའི་རྣམ་རོལ་དུ་བཞུགས་ཤིང་། ཆོས་གྲལ་དུ་མི་གཏོགས་པའི་སྡེ་བརྒྱད་དང་
ནག་ཕྱོགས་ཀྱི་འབྱུང་པོ་རྒྱལ་བསེན་བདུད་ཀྱི་དཔུང་ཚོགས་ཁ་བ་བུ་ཡུག་འཚུབས་པ་
ལྟར་བྱུང་ཞིང་། ལྷ་འདྲེའི་འཁྲུགས་སློང་རྩོད་འཐབ་མང་རབ་བྱས་སོང་ཞིང་། ས་
མཚམས་ངེས་པར་འབྱེད་མ་ནུས། རྒྱལ་གྱི་ཟླ་བའི་ཡར་ཚེས་ཀྱི་ཐོ་རངས་ཁར། ནམ་
མཁའི་ཁམས་ནས་རོལ་མོའི་བྱེ་བྲག་དཔག་ཏུ་མེད་པའི་སྒྲ་བྱུང་བ་ལ་བལྟས་པའི་སྣང་
བར་དར་གདུགས་འཕན་དར་རྔ་མའི་བསིལ་ཡབ་ཕྱེ་འཕུལ་སོགས་དཔག་ཏུ་མེད་པ་
དྲག་པོའི་ཞིང་ཆེན་གྱི་རྒྱལ་མཚན་རཀྟའི་དམར་ལམ་སྤོས་དང་ཚིལ་ཆེན་གྱི་དུད་པ།
རྐང་གླིང་དང་ཐོད་རྔ་སོགས་རོལ་མོའི་བྱེ་བྲག་བསམ་གྱིས་མི་ཁྱབ་པ་དང་བཅས།
གིང་ཆེན་བཅུ་དྲུག་གིས་སྣ་དྲངས་ཏེ། ནམ་མཁའ་དང་ས་གཞི་བར་སྣང་ཀུན་ཁྲོ་བོ་
དང་ཁྲོ་མོ་འབར་མ་དབང་ཕྱུག་སྲིན་པོ་ཕོ་མོའི་ཚོགས་དང་བཅས་གང་ཞིང་། དེ་དག་
གི་དབུས་ནས་མེ་རླུང་དམར་ནག་འཁྲུགས་བའི་ཀློང་། ཁྲག་འཐུང་རྒྱལ་པོ་འཇིགས་
པའི་ཚོགས་རྣམས་ཀྱང་རབ་ཏུ་འཇིགས་ཤིང་། རྡུལ་དུ་བརླག་པར་བྱེད་པའི་སྲིན་རྒྱལ་
རཀྵ་ཐོད་ཕྲེང་རི་རབ་ཙམ་གྱི་སྐུ་འཇིགས་པའི་ཆ་ལུགས་དང་ལྡན་ཞིང་། གནམ་ས་
ཙམ་གྱི་ཞལ་གདངས་ཤིང་ཧ་ཧའི་གད་རྒྱངས་འབྲུག་ལྟར་སྒྲོགས་པ། སྐུ་ལས་ཁྲོ་
མཚོན་མེ་དཔུང་ཁྱུང་དང་སྡིགས་པའི་དམག་ཚོགས་སྐར་ལྟར་འཁྲུགས་པ། གཟི་
， 268



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་
། ཀ༽
བརྗིད་བཟོད་པར་དཀའ་བའི་ཉམས་ཅན་མཐོང་མ་ཐག་མ་རུངས་པའི་དཔུང་ཚོགས་
ས་ཆེན་པོའི་རྡུལ་ཙམ་ཡོད་པ་དྲན་མེད་དུ་བརྒྱལ་ལོ། །འཁོར་རྣམས་ཀྱིས་ལ་ལ་ནི་
བསྒྲལ་ཞིང་ཤ་ཁྲག་ལ་རོལ། ལ་ལ་ནི་འགུགས་འཆིང་སྡོམ་མྱོས་བྱེད། ལ་ལ་ནི་གྲུ་གུ་
ཐུལ་དུ་འོད་ཟེར་གྱི་དྲྭ་བས་བཅིངས། ལ་ལ་ནི་དྲན་པ་གསོ་ཞིང་འདར་ལྡི་ལི་ལི་གནས་
པར་བྱེད་པ་སོགས་ལས་སྣ་ཚོགས་བསྒྲུབ། རང་ཡང་དར་གཅིག་གི་བར་ཐ་མལ་གྱི་
སྣང་བ་གཏན་འགགས་སུ་སོང་ནས། སྣང་བ་ཡུལ་ལ་མི་འཇུག་པར་རྦ་རླབས་ཀྱི་ངང་
དུ་གནས། དེར་དབང་བསྒྱུར་ཆེན་མོའི་བཞད་སྒྲ་སྒྲོགས་པ་དང་ཆབ་གཅིག་དྲན་པ་
ཟིན་ཞིང་། བླ་མ་ཡི་དམ་དབྱེར་མེད་ཀྱི་ཞལ་མཐོང་ནས། ཨེ་མ་ཧོ། རང་ལ་ཡོན་ཏན་
རྡུལ་ཙམ་མ་མཆིས་ཀྱང་། །འབྱུང་བཞིའི་གཡར་ཁང་སྒྱུ་མའི་ཕུང་པོ་འདི། །སྟོན་པ་
རྣམ་གསུམ་ཆོས་འཁོར་བསྐོར་བ་ཡི། །གནས་སུ་གྱུར་བ་མི་ལུས་དོན་དང་ལྡན། །བླ་
མ་ཡི་དམ་དབྱེར་མེད་ཧེ་རུ་ཀཿ ད་ལྟ་དངོས་སུ་མཇལ་བར་ངོ་མཚར་ཆེ། །རྟ་ཕག་ཡབ་
ཡུམ་རུ་ཏྲ་བསྒྲལ་བ་ལྟར། །དུག་ལྔའི་ཤ་ཁྲག་རུས་གསུམ་ནང་རོལ་བཅས། །བླ་མ་ཡི་
དམ་མཁའ་འགྲོའི་ཞལ་དུ་སྟོབ། །མ་དག་འཁོར་བའི་སྐྱེ་སྒོ་བཅད་ནས་ཀྱང་། །འོད་
ཀྱི་ལུས་ལ་ཡེ་ཤེས་སྙིང་པོ་ཅན། །རྒྱལ་བའི་སྲས་ཀྱི་ཐུ་བོར་གྱུར་ནས་ཀྱང་། །ཆུ་
གཏེར་འཁོར་བའི་རྒྱ་མཚོ་མ་སྐེམ་བར། །བསྟན་དང་འགྲོ་བའི་དོན་གཉིས་ལྷུན་གྲུབ་
ཤོག །ཅེས་ཞུས་ནས་ལུས་གཅེར་བུར་ཕྱུངས་ནས་ཕྱག་བྱས་པའི་སྣང་བ་བྱུང་། དེར་
ཁྲག་འཐུང་ཞལ་དབུ་མ་ནས། ཧ་ལ་ཧ་ལ་རྡོ་རྗེ་སྲིན་པོའི་རྒྱལ། །ལངྐའི་ཡུལ་གྱི་གྲོང་
ཁྱེར་འབུམ་ཕྲག་གཙོ། །སྦྱོར་སྒྲོལ་རྨད་དུ་བྱུང་བའི་གདམས་ངག་སྟོན། །སྐད་ཅིག་
269



མདོ་མཁྱེན་བརྩེའི་གསུང་འབུམ།།
གཅིག་གིས་འབྲས་བུ་ཐོབ་བྱེད་ཅིང༌། །སྐད་ཅིག་གཅིག་གིས་གཟུང་འཛིན་བག་
ཆགས་སྦྱངས། །སྐད་ཅིག་གཅིག་གིས་སྤྲུལ་པའི་སྐུ་རུ་སྨིན། །དེ་ནི་ང་ཡི་ཐུགས་རྗེས་
སྤྲུལ་པའི་ཞིང་། །རྡོ་རྗེ་ཕག་མོས་བྱིན་གྱིས་བརླབས་པའི་གནས། །དཔའ་བོ་མཁའ་
འགྲོ་སྤྲིན་ལྟར་འདུ་བ་སྟེ། །ཆོས་ལོངས་སྤྲུལ་སྐུའི་གནས་མཆོག་ཉམས་དགའ་བར། །
བྱིན་རླབས་ཐུགས་རྗེས་གང་ཟག་བྱིན་གྱིས་བརླབས། །གདོང་དམར་སྤྲེལ་ཕྲུག་བྲག་
སྲིན་ཚ་བུ་རྣམས། །ཐེ་ཚོམ་ཆེ་ཞིང་ལོག་ལྟས་སྒྲོ་སྐུར་དང་། །བྱ་སྤྱོད་མང་ཞིང་གསང་
སྔགས་དམ་ལས་ཉམས། །འདུ་འཛི་ཆེ་ཞིང་ལྟ་སྒོམ་སྤྱོད་པ་དོར། །དེའི་རྐྱེན་ལྔ་ཕྲག་
ཐ་མའི་དུས་འདི་རུ། །དཀར་ཕྱོགས་ཉམས་ཤིང་ནག་ཕྱོགས་ཁ་དར་བར། །ཁམས་
དབུས་སྒྲུབ་གནས་ཀུན་གྱི་བྱིན་རླབས་ཉམས། །གསང་སྔགས་དམ་རྫས་མི་ནག་པོ་
མོས་སྤྱོད། །དབང་དང་བྱིན་རླབས་གདམས་པའི་བརྒྱུད་པ་ཆད། །རྟེན་གསུམ་ཉམས་
ཤིང་གཏེར་བདག་གཡེལ་བ་ཡིས། །ནོར་གཏེར་རེ་ཟུང་གཏེར་རྐུན་ལག་ཏུ་ཤོར། །
གཏེར་རྫུན་ཟོག་པོས་སེམས་ཅན་མགོ་བོ་བསྐོར། །རྒྱལ་བསེན་བདུད་དང་ཤི་འདྲེ་
རླུང་ལྟར་འཚུབས། །བྱང་སེམས་རྣམས་ཀྱང་སྐྱོ་སུན་དབང་གྱུར་བས། །འདི་ལ་སྐྱོབས་
བའི་ཐབས་ཤིག་དཀའ་མོད་ཀྱང༌། །སྲིན་རྒྱལ་བདག་ནི་འགྲོ་བའི་དོན་ལས་མེད། །
ཁྱད་པར་བྷོ་ཊར་ཤིན་ཏུ་བརྩེ་བའི་ཕྱིར། །རྫུ་འཕྲུལ་ཤུགས་ཀྱིས་བོད་ཀྱི་ཡུལ་དུ་འོང་། །བོད་
ཁམས་མི་དང་མི་མིན་གདུག་པ་ཅན། །གསང་སྔགས་བསྟན་ལ་སྡང་བའི་དམ་སྲིའི་
དཔུང་། །རྡུལ་ཕྲན་ཕྱེ་མར་འཐག་པར་གདོན་མི་ཟ། །ནག་ཕྱོགས་བདུད་སྡེའི་སྙིང་
ཁྲག་ཧུབ་ཀྱིས་འདྲེན། །དྲེགས་པ་སྡེ་བརྒྱད་སྲོག་གི་སྙིང་པོ་ལེན། །མཆོད་བསྟོད་
27O



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽ .
དྲེགས་པའི་དཀྱིལ་འཁོར་ཆེན་པོ་རུ། །དབང་བསྐུར་ང་ཡི་ཞལ་མཐོང་དཀར་ཕྱོགས་
སྡེ༑ ༑མཐུ་སྟོབས་ནུས་པའི་རྩལ་ཤུགས་འབར་བ་ཡིས། །དབང་བསྐུར་དབུགས་
དབྱུང་མངའ་གསོལ་གཟེངས་བསྟོད་ཅིང་། །གསང་སྔགས་བསྟན་པ་རྒྱས་པར་བྱིན་
གྱིས་བརླབས། །ཁྱོད་ལུས་རྒྱལ་བའི་དཀྱིལ་འཁོར་ཆེན་པོ་རུ། །དྲི་མ་མེད་པའི་དཀྱིལ་
འཁོར་ཞལ་ཕྱེས་ཏེ། །བདེ་ཆེན་འབར་བར་བྱིན་གྱིས་བརླབས་པའི་ཕྱིར། །དཔའ་བོ་
མཁའ་འགྲོའི་འདུ་བ་ཤུགས་ཆེ་བས། །ཉམས་གྲིབ་རྐྱེན་ལས་ཚ་གྲང་འདུ་བ་
འཁྲུགས། །འོན་ཀྱང་ཝཱ་ར་ཧི་ཡི་ནུས་པས་བཟློག །ཤ་རུས་ཚོགས་སུ་རོལ་པའི་དགོས་
པ་ཆུང་། །བློ་མང་ཕ་མའི་རྩ་ཁམས་དག་ལས་བྱུང་། །ང་ནི་ནམ་མཁའ་ལྟ་བུའི་ཏིང་
འཛིན་ཐོབ། །ང་དང་དགོངས་པ་དབྱེར་མེད་འདྲེས་པའི་ཕྱིར། །ཕ་མ་ལས་བྱུང་རྩ་
ཁམས་དབྱིངས་སུ་དག །མ་ཅིག་བདུད་འདུལ་དྲག་མོའི་བྱིན་རླབས་ལས། །དབྱིངས་
དང་རིག་པ་ཕྱི་ནང་དབྱེར་མེད་འདྲེས། །སྙིང་ཏིག་ཡང་ཏིག་ཐུགས་ཐིག་རྣམ་པ་
གསུམ། །བསྟན་པ་གཞིར་བཞེངས་སློང་བའི་དུས་བབ་སྟེ། །བསྟན་འགྲོའི་དོན་དུ་
སྙིང་སྟོབས་མ་ཞན་ན། །ཁྱོད་ཟུང་ང་ཡི་ཐུགས་རྗེས་ཚེ་མཐར་ཕྱིན། །སྤྲུལ་པས་ཆོས་
ཉིད་རབ་དུ་འབྱམས་ཀླས་ཀྱང་། །སྤྲུལ་གཞིས་འགྲོ་བའི་དོན་གཉིས་ལྷུན་གྲུབ་སྤྱོད། །
སྨྲ་བརྗོད་མ་མང་སྐབས་སུ་བབ་པ་ཡི། །རིག་རྩལ་དཔའ་བོ་མཁའ་འགྲོས་བསྒྱུར་བ་
ལ༑ ༑ཐེ་ཚོམ་མེད་པར་མ་སྤྱོད་དམ་ཚིག་ཉམས། །ང་ཡི་ཐུགས་རྗེ་གློག་ལྟར་མྱུར་བ་
ངེས། །ཞེས་གསུང་ཞིང་ཞལ་ནས་འོད་ཟེར་ཚ་ལམ་པ་ཞིག་བྱུང་ནས། །སྤྱི་བོ་ནས་
ཞུགས་སྙིང་དབུས་སུ་འདྲེས། དབུ་ཞལ་འོག་མ་ནས་དྲག་སྔགས་འབྲུག་སྟོང་དུས་
271



མདོ་མཁྱེན་བརྩེའི་གསུང་འབུམ།
གཅིག་སྒྲོགས་པ་ལྟར་བྱུང་ཞིང་། འཇིག་རྟེན་གྱི་ཁམས་ཀུན་ཡོམ་ཡོམ་ཤིག་ཤིག་ཏུ་
གྱུར། རྨད་བྱུང་གི་རྟགས་མཚན་ངོམ་པ་ནི་འདིར་བརྗོད་མ་ནུས། དེར་ཞག་གསུམ་
ཙམ་འདས་པའི་འོག ཐོ་རངས་ཞིག་ཏུ་གནས་ཡུལ་ཀུན་སྔར་ལྟར་འདུག་པ་ལ། ཁྲག་
འཐུང་གི་རྒྱལ་མོའི་ཞལ་དབུས་སྟེང་མ་ནས། ཆོས་དབྱིངས་ཡེ་ཤེས་ལྔ་ཡི་སྙིང་པོ་
ཅན། །སྒྲིབ་བྱེད་ཀུན་གཞི་ལུང་མ་བསྟན་པ་ལས། །ཚོགས་བརྒྱད་ཉོན་མོངས་ཤར་
བས་འཁོར་བར་གྲུབ། །གཟུང་འཛིན་འཆིང་བ་དམ་པོས་བཅིངས་པ་ཡིས། །འགྲོ་བ་
དྲུག་ཏུ་འཁྲུལ་པ་ཐང་རེ་ཆད། །སྐད་ཅིག་གཅིག་གིས་གདམས་པའི་གནད་རྟོགས་
ན༑ ༑གཟུང་འཛིན་དབྱིངས་སྟོང་ཉོན་མོངས་དབྱིངས་སུ་དག །ཚོགས་བརྒྱད་རང་
གྲོལ་ཡེ་ཤེས་རྩལ་རྫོགས་ཤིང་། །རང་རིག་ཀུན་བཟང་རང་ངོ་ཤེས་པའི་ཚེ། །ལོངས་
སྤྱོད་རྫོགས་སྐུ་སྒྲོན་མ་བཞི་ཡི་ལམ། །འཕེལ་འགྲིབ་དོན་གྱི་ཉམས་ལེན་མཐར་ཕྱིན་
ཚེ་༈ །སྐུ་དང་ཐིག་ལེའི་འཛིན་པ་རང་ཞིག་ནས། །གཞོན་ནུ་བུམ་སྐུའི་ཀློང་དུ་གྲོལ་
བའོ། །དེ་དོན་རྟོགས་པར་གྱིས་ཤིག་རིག་པ་འཛིན། །མངོན་རྫོགས་ཞིང་དུ་ཆེ་མཆོག་
འདུས་པ་རྩལ། །གཏུམ་དྲག་རོལ་པ་རྔམ་བརྗིད་ཧེ་རུ་ཀ༔ རྔ་ཡབ་གླིང་དུ་རཀྵ་ཐོད་
ཕྲེང་རྩལ། །ང་ནི་ཞིང་ཁམས་ཀུན་ལ་དབང་བསྒྱུར་ཞིང་། །འདོད་པ་ཁམས་ཀྱི་སྲོག་
སྙིང་ང་ལ་ཡོད། །ཐ་ཚིག་གཉན་པོའི་ཟིལ་འོག་བཅུག་བྱས་ཤིང་། །ཆད་དོན་དམ་
ཚིག་ཇི་ལྟར་བསྒྲག་པ་བཞིན། །མ་མགོན་གཟའ་དམ་དྲེགས་པའི་རྗེ་བོ་ནས། །འབྱུང་
ཕྲན་དམ་ཆོས་ཟིལ་པ་ནོད་པ་ཡན། །སྐད་ཅིག་ཙམ་ཡང་འདའ་བར་མ་བྱེད་ཅིག །
ཉམས་ན་སྲོག་གི་སྙིང་པོ་འགས་ཏ་རེ། །གིང་ལང་འབར་མ་དབང་ཕྱུག་ཤ་ཟའི་སྡེ། །
272



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
ནག་ཕྱོགས་བསྒྲལ་བའི་ལས་ལ་རྩལ་མ་ཆུང་། །ས་ལ་གནས་པའི་རིག་འཛིན་ཆེན་པོ་
ཡིས། །འགུགས་འདྲེན་སྤར་བའི་དགོངས་པ་མ་གཡེལ་ཞིག །ལས་ཀྱི་གཉེར་འཛིན་
ཌཀྐི་མ་ཡིས་མཛོད། །ང་སྤྲུལ་འཆོལ་བ་ལུས་དང་གྲིབ་བཞིན་འགྲོགས། །ཆོས་ཉིད་
ཆོས་ཅན་བསླུ་བ་མེད་པ་ཡི། །སྟོབས་ཀྱིས་བདེན་ཚིག་སྨོན་ལམ་ཡོངས་འགྲུབ་ཅིང་། །བོད་
ཁམས་མཐའ་གཅིག་གསང་སྔགས་ཆོས་ལ་སྤྱོད། །བྱེ་མའི་གྲངས་ཀྱི་འགྲོ་བ་འདྲེན་
པར་ཤོག །ཅེས་གསུངས་ཞིང་ཁམས་འོད་ཀྱི་ཕུང་པོར་གྱུར་ནས་སྤོས་ཀྱི་ངད་པ་རོལ་
མོའི་སྒྲ་དང་བཅས་ལྷོ་ནུབ་ཏུ་གཤེགས་སོང་། སྐབས་དེར་ཕྱི་རྟགས་ཀྱི་འཇའ་འོད་
འཁྲིགས་པ་དང་། སྒྲ་སྣ་ཚོགས་སྒྲོགས་པ་སོགས་རྟགས་མ་ངེས་པར་བྱུང་། ནག་
ཕྱོགས་ཀྱི་ཆོ་འཕྲུལ་རྣམས་ཞི་ཞིང་། སྐབས་དེ་དག་རྣམས་སུ་ལན་ཆགས་བྱང་བའི་
དམིགས་པ་དང་བཅས་ཐབས་སྣ་ཚོགས་ཀྱང་བསྒྲུབས། སྐབས་སུ་སྲིང་མོ་ཆེན་མོའི་
དྲུང་ནས་ཐུགས་དམ་རྒྱུད་བསྐུལ་གྱི་གསུང་ཤོག་ལན་གཉིས་ཙམ་འབྱོར། ས་དབང་
རིན་པོ་ཆེ་ཡང་སྔོན་གྱི་སྦྱངས་འཕྲོ་སད་པ་དང་། སྐབས་སུའང་ཆོས་དང་གདམས་ངག་
བླ་མ་ལ་མི་ཕྱེད་བའི་དད་པ་ཐོབ་ཅིང་། ཐེ་ཚོམ་མེད་པར་བརྩོན་འགྲུས་བརྩམས་པའི་
མཐུ་དང་། གདམས་ངག་གནད་ཐོག་ཏུ་ཁེལ་བས་སྟོན་པའི་ཐུགས་རྒྱུད་དགོངས་པའི་
བྱིན་རླབས་ལས། ཁྲེགས་ཆོད་ཀྱི་ལྟ་བ་མངོན་དུ་གྱུར་ཞིང་རྦ་རླབས་ཀྱི་ངོ་སྤྲོད་རྒྱ་
ཡིས་ཐེབས། གཤིས་ཀྱི་གནས་ལུགས་གཞི་ཚུགས་པར་འདུག་པས་དམར་ཕྱོགས་ཀྱི་
མཁའ་འགྲོ་འདུ་བའི་ཚེས་ཉེར་ལྔ་ནས་འོད་གསལ་ཐོད་རྒལ་ཆེན་པོའི་གདམས་པའི་
སྨིན་ཁྲིད་ཀྱི་གཞི་བཞག ས་ལུག་གསར་ཤར་ཟླ་ཚེས་༡ལ་ལོ་གསར་གྱི་རྟེན་འབྲེལ་
273



མདོ་མཁྱེན་བརྩེའི་གསུང་འབུམ། ་་
ཕུན་སུམ་ཚོགས་པ་བྱུང་ཞིང་། ཉེ་འདབས་ཀྱི་རི་ཁྲོད་པ་རྣམས་ཚིམ་པར་མཛད་སོང་།
ཚེས་བརྒྱད་ཀྱི་ཐོ་རངས་ཁར་ཆོས་ཉིད་རིག་པའི་རང་རྩལ་ལས་ཉམས་ཀྱི་སྣང་བར།
བདེ་གསལ་མི་རྟོགས་པའི་ངང་དུ་འབྱམས་ཀླས་ཞིང་། དེའི་ངང་ལས་མདུན་གྱི་ནམ་
མཁར་འཇའ་འོད་སྤྲིན་ཕུང་འཁྲིགས་པའི་དབུས་སུ་བཀའ་དྲིན་གསུམ་ལྡན་རྗེ་བཙུན་
ཆོས་ཀྱི་རྒྱལ་པོ་དེ་ཉིད་རྣལ་འབྱོར་གྱི་དབང་ཕྱུག་མི་ལ་རས་པའི་རྒྱན་ཆ་ལུགས་
ཡོངས་སུ་རྫོགས་པར་བཞུགས་ཤིང་། ཞལ་འཛུམ་པ་དང་བཅས་གསུང་སྙན་པའི་
དབྱངས་ཀྱིས། རྗེ་མི་བསྐྱོད་ཀྱི་ངོ་བོ་རྡོ་རྗེ་འཆང་། །ཏེ་ལོ་ནཱ་རོ་པཎ་ཆེན་དང་། །མར་
པ་ཆོས་ཀྱི་བློ་གྲོས་ཏེ། །བཀའ་བརྒྱད་ཀྱི་ཆུ་མགོ་གངས་ལ་ཐུག །དམ་ཆོས་ཕྱག་རྒྱ་
ཆེན་པོ་དེ། །མཐའ་འཁོབ་བོད་དུ་བསྒྱུར་བར་མཛད། །རྩེ་གཅིག་གུས་པས་གསོལ་བ་
འདེབས། །ཁྱེད་ལེགས་པར་གསོན་དང་རིགས་ཀྱི་བུ། །ཕྱག་རྫོགས་དབུ་མའི་ལྟ་བ་
གསུམ། །གཞི་ལམ་འབྲས་བུ་མཚན་ཉིད་དེ། །མཐའ་བཞི་སྤྲོས་དང་བྲལ་བ་ལ། །
རིག་པ་ཕྱི་ཡི་དབུ་མར་བརྗོད། །དེ་སྐྱོན་དང་བྲལ་བའི་རིག་པ་རྣོ། །ཡེ་ཤེས་ཐིག་ལེའི་
སྙིང་པོ་ཅན། །གཞི་རྒྱུད་བདེ་གཤེགས་སྙིང་པོའི་ཁམས། །རིག་པ་ནང་གི་དབུ་མ་ཡི། །རྟོགས་
པར་བྱེད་པ་ཐབས་ལ་བརྟེན། །རྣལ་འབྱོར་བཞི་ཡི་ཉམས་ལེན་ལ། །སྒོམ་མེད་འབྲས་
བུ་མཐར་ཕྱིན་ཚེ། །སེམས་ཉིད་སྟོང་གསལ་འཛིན་མེད་དོན། །ཕྱག་རྒྱ་ཆེན་པོའི་ལམ་
བགྲོད་ཚུལ། །གང་ཟག་དབང་པོ་རབ་འབྲིང་སྟེ། །དུད་འགྲོ་ཉག་ཕྲན་མཁའ་ལྡིང་གི །
མགྱོགས་བུལ་ཇི་བཞིན་འབྲས་བུ་རབ། །རང་བཞིན་རྫོགས་པ་ཆེན་པོ་ནི། །རིག་པ་
གཅར་ཕོག་ངོ་འཕྲོད་ནས། །གཟུང་འཛིན་མདུད་པ་ཞིག་པའི་ཚེ། །སྐུ་དང་ཐིག་ལེའི་
274



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽་
ངོ་སྤྲོད་ཀྱིས། །རིག་གདངས་ལོངས་སྐུར་རྩལ་རྫོགས་ནས། །སྣང་བཞིའི་འོད་གསལ་
མཐར་ཕྱིན་ཚེ། །ཆོས་ཅན་ཆོས་ཉིད་ཀློང་དུ་ཟད། །བུམ་སྐུའི་ཀློང་དུ་གྲོལ་བའོ། །སྟོང་
གསལ་འདུས་མ་བྱས་པ་ལ། །དགེ་དང་སྡིག་པའི་མཚན་མ་བྲལ། །མཉམ་ཉིད་རིག་
པའི་རྒྱལ་པོ་ལ། །སངས་རྒྱས་བཟང་པོས་ཕན་མ་བཏགས། །སེམས་ཅན་ངན་པས་
གནོད་མ་བསྐྱལ། །ཆོས་དབྱིངས་གདལ་ཁྱབ་ཆེན་པོ་ལ། །ས་དང་ལམ་གྱི་རྩིས་བགྲང་
ཞིང་། །མཉམ་ཉིད་ཆེན་པོ་ཡེ་སངས་རྒྱས། །ཕུང་ཁམས་ཡེ་ནས་ལྷའི་རང་བཞིན། །
བསྙེན་ཞིང་སྒྲུབ་པར་ཐང་རེ་ཆད། །སྣོད་བཅུད་དག་པ་རབ་འབྱམས་ལས། །ཞིང་
ཁམས་བྱ་བ་ལོགས་སུ་མེད། །དབུ་ཕྱག་རྫོགས་པ་ཆེན་པོ་ཡང་། །རབ་འབྲིང་ཐ་མའི་
བློར་འཚམས་པར། །ཆོས་ལོངས་སྤྲུལ་པ་སྐུ་ཡི་བཀའ། །དགོངས་པ་བརྡ་དང་ཚིག་
ཤར་བ། །གདུལ་བྱའི་དབང་པོའི་སྐལ་བ་རུ། །གོ་ལུགས་མ་ངེས་སྣ་ཚོགས་པས། །
ཆོས་སྒོ་བརྒྱད་ཁྲི་བཞི་སྟོང་བྱུང་། །དོན་ལ་མ་རིག་ཉོན་མོངས་ལས། །གཟུང་འཛིན་
གྲོལ་བ་ཁོ་ནར་དགོངས། །རྒྱུ་དང་འབྲས་བུའི་ལམ་ཉིད་ཀྱང་། །དྲང་ལྡེམ་དགོངས་
ཅན་དུས་གཞན་སོགས། །མཐའ་དྲུག་ཚུལ་བཞིས་སེམས་ཅན་གྱི། །ལོག་ལྟ་བསལ་
ཞིང་དད་མོས་དག །ཡང་དག་ལམ་དུ་ཁྲིད་ཕྱིར་དགོངས། །ལྔ་ཕྲག་ཐ་མའི་དུས་འདི་
རུ༑ ༑ཉོན་མོངས་རགས་ཤིང་སྡུག་བསྔལ་འཕེལ། །ཐབས་མཁས་སྤྱོད་པ་སྣ་ཚོགས་
ཀྱིས། །ཁམས་དབང་མཐུན་པར་མ་བྱས་ན། །མཐའ་གཅིག་དག་གིས་མི་འདུལ་ཞིང་། །བློ་
ཆུང་དག་གིས་རྗེས་མི་སླེབས། །དོན་འདི་རྟོགས་པར་མཛོད་ཅིག་ཨང་། །མི་ལ་བོད་
དུ་བྱོན་པའི་དུས། །རས་མ་ས་ལེ་འོད་ཅེས་པ། །མོས་གུས་རྩེ་གཅིག་ཞབས་ཏོག་
275



མདོ་མཁྱེན་བརྩེའི་གསུང་འབུམ།
འགྲུབ། །རྩ་རླུང་བདེ་བའི་རྗེས་སུ་བཟུང་། །འདས་ཚེ་བླ་མའི་ཐུགས་ཀྱི་ཀློང་། །བུམ་
པ་ཆགས་པའི་ནམ་མཁའ་བཞིན། །དབྱེར་མེད་རོ་གཅིག་ཆེན་པོར་འདྲེན། །རྗེ་བཙུན་
ཉིད་དང་ཐ་མི་དད། །ཁོ་བོ་དེ་ཚེ་དེར་གྱུར་ཅིང་། །ང་ནི་མི་ལ་ང་ཉིད་དོ། །དུས་རྐྱེན་སྐྱེ་
བོ་ཕལ་མོ་ཆེས། །རྐྱེན་ལས་ཐེ་ཚོམ་བདུད་ཞུགས་པས། །རྩ་རིགས་དང་ནི་དམ་སེལ་
རྐྱེན། །བུ་མོའི་མོས་གུས་འགྱུར་བ་མེད། །ཁྱོད་ལྟ་བ་རྟོགས་པའི་རྣལ་འབྱོར་ལ། །
ཉམས་ཆག་སྐྱོན་གྱིས་མི་གོས་ཤིང་། །སྐྱེ་བ་དཔེ་བྱད་གྲངས་ལྡན་པར། །བླ་སློབ་དམ་
ཚིག་འབྲེལ་གྱུར་པས། །ཕ་བུའི་དམ་ཚིག་ཉམས་མི་འགྱུར། །སྐྱོ་སུན་མ་མཛད་སྤྲོ་བ་
སྒོམས། །བསྐལ་པ་སྟོང་གི་མུན་པ་ཡང་། །ཉི་མ་གཅིག་གིས་འཇོམས་པ་བཞིན། །ང་
ཉིད་དངོས་ཞལ་མཇལ་བའི་ཚེ། །ཁྱོད་ཀྱི་སྒོ་གསུམ་ཉམས་གྲིབ་ཀུན། །སྐད་ཅིག་
གཅིག་གིས་ལྷག་མེད་སྦྱངས། །ཟབ་མོའི་དོན་གྱི་བརྒྱུད་པ་ཀུན། །སྟོན་པ་རྣམ་གསུམ་
ལས་བྱུང་ཡང་། །ཕྱག་རྫོགས་སྨིན་གྲོལ་སྙན་ཁུང་བརྒྱུད། །སྟོན་པའི་བླ་མ་ཁོ་བོ་སྟེ། །
རྗེ་བཙུན་གཡེལ་མེད་གསོལ་བཏབ་ནས། །ས་ལམ་བར་ཆད་ཡོངས་བསལ་ཞིང་། །
ལུགས་ཟུང་དཔལ་ཡོན་ཕུན་སུམ་ཚོགས། །ཌཀྐི་དབང་དུ་འདུ་བར་ངེས། །མ་དག་ཤ་
ཁྲག་ལུས་རྒྱའི་སྦུབས། །འཁྲུལ་སྣང་རྟོག་ཚོགས་རགས་པ་ལས། །ཁོ་བོའི་དམ་ཚིག་
ལ་གནས་ཤིང་། །འཁྲེན་ཞིང་བཤུང་བ་སྤུ་ཙམ་མེད། །མཁའ་ལས་ཆུ་སྣོད་ཟླ་གཟུགས་
དང༌། །ཉི་མ་དང་ནི་འོད་ཟེར་བཞིན། །ང་ཡི་སྤྲུལ་པ་འཁྲུལ་མེད་ཕྱིར། །སྔོན་སྨོན་དུས་
སུ་སྨིན་པར་ངེས། །མཆོག་གསུམ་བླ་མའི་བྱིན་རླབས་དང་། །རྩ་གསུམ་ཌཱཀྐི་མཐུ་
སྟོབས་ཀྱིས། །བུ་ཁྱོད་བཞེད་པའི་དོན་རྣམས་ཀུན། །ནོར་བུར་གསོལ་བ་བཏབ་པ་
276



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
བཞིན། །གེགས་མེད་འགྲུབ་པར་ང་ཡི་བཀའ། །ཀུན་གཞིའི་མེ་ལོང་དྭངས་པའི་
ངོར། །འབྱུང་འགྱུར་རྟེན་འབྱུང་རི་མོ་ཀུན། །ཉམས་པའི་རྐྱེན་གྱིས་འགྲིབ་པ་སྟེ། །ད་
ནི་སྤྲིན་བྲལ་ཟླ་འོད་བཞིན། །ང་ཡི་ཐུགས་རྗེས་གསལ་བར་ངེས། །ཐེ་ཚོམ་དབང་དུ་
མ་གྱུར་ཅིག །ཅེས་གསུངས་སོ། །སྐུ་ལས་འོད་ཚ་ལམ་གྱིས་འབར་བ་ཞིག་བྱུང་སྟེ།
སྤྱི་བོ་ནས་ཞུགས་ལུས་ཀུན་ཁྱབ་ཅིང་། འོག་སྒོ་ནས་དུད་ཁུ་སོལ་ཁུ་དང་། རྣག་ཁྲག་
གི་རྣམ་པ་དཔག་ཏུ་མེད་པ་ཡང་ཐོན། དར་ཅིག་ལུས་བདེ་བའི་ཤུགས་ཀྱིས་བརྒྱལ་
བའི་སྣང་བ་བྱུང་། དེར་གཉིད་སད་ཅིང་སེམས་ཡང་དགའ་སྐྱོ་འདྲེས་མའི་ངང་དུ་
གནས། བླ་མ་སངས་རྒྱས་སུ་མཐོང་བའི་མོས་གུས་སྔར་ནས་ཡོད་ཀྱང་། རང་གི་ཀུན་
རྟོག་ཕྲན་བུ་ཤར་བ་སུན་བྱུང་། མི་ཕྱེད་པའི་དད་པ་གཏིང་ཚུགས་པར་བྱུང་ངོ་། །ལར་
མེ་ཕོ་རྟ་ནས་བཟུང་གཞན་རྐྱེན་འཐོར་རླུང་དྲག་པོས་ཉམས་གྲིབ་ཅུང་ཟད་ཅིག་ཡོད་པ་
འདྲ་བས། སྲིང་མོ་ནས་གཞན་དབང་དུ་མ་ཤོར་བ་དང་། ཉམས་ཆག་སྦྱོང་བའི་ཐབས་
སྣ་ཚོགས་མཛད་སོང་བ་དང༌། རང་ནས་ཀྱང་ལོ་གསུམ་ཚུན་གནོང་འགྱོད་དང་ཆོས་
ཉིད་ལྟ་བའི་བཤགས་པ་ཁོ་ནར་འབད་པའི་སྐབས་འདིར་བཀའ་དྲིན་གསུམ་ལྡན་བླ་
མའི་ཐུགས་རྗེས་རང་རྒྱུད་ལ་གབ་པའི་ཚུལ་དུ་ཡོད་པ་ཉམས་ཆག་ཀུན་ལྷག་མེད་དུ་
དག་པར་གྱུར་སོང་བ་བླ་མའི་ཐུགས་རྗེ་རེ་ཆེ། སྲིང་མོ་ཡང་འདི་ཕྱིའི་དྲིན་ཆེན་དུ་གྱུར།
ཆོས་རྒྱལ་ཆེན་པོ་ཡང་སྨོན་ལམ་དག་ཅིང་སྐུ་བསོད་རེ་ཆེ། རང་ཡང་སྐལ་པར་ལྡན་
ཞིང་ཚེ་གཅིག་གི་འདུན་མ་འགྲུབ་པས་ད་ལྟ་འཆི་ཡང་འགྱོད་མེད་དུ་གྱུར་པའི་རབ་
དགའ་སའི་རྟོགས་པ་མངོན་སུམ་དུ་ཐོབ་པར་གྱུར་ཏོ། །ཚེས་བཅུའི་ཉིན་བླ་སྒྲུབ་ཡིད་
277



མ དོ་མཁྱེན་བརྩེའི་གསུང་འབུམ།. ་་ །
བཞིན་ནོར་བུ་ལ་བརྟེན་པའི་ཚོགས་ཀྱི་འཁོར་ལོ་བསྐོར། སྟོད་སྨད་ཉེ་རིང་ཀུན་གྱི་བླ་
ཁག་སོགས་དད་མོས་ལྡན་པའི་ཆོས་འབྲེལ་དང་དངོས་འཕྲད་དོན་དུ་གཉེར་བ་རྣམས་
ལའང་། ཡིད་མི་ཆད་པའི་རེ་བ་རྫོགས་ཙམ་རེ་བྱས་ནས་རང་གནས་སུ་སོང་། ཚེས་
བཅུའི་ནུབ་ནས་བཟུང་ས་དབང་ཆེན་པོས་ཡང་གསོལ་བ་བཏབ་ལྟར། ཐོད་རྒལ་རིག་
པའི་རྩལ་དབང་ཆེན་མོ་བསྐུར་བའི་སྟ་གོན་བྱས་ཤིང་། རིག་འཛིན་བརྒྱུད་པར་ཐུགས་
དམ་བརྒྱུད་བསྐུལ་གྱི་གསོལ་བ་དྲག་ཏུ་བཏབ་ཅིང་བཅུ་གསུམ་གྱི་ཉིན། རི་ཁྲོད་ཀྱི་
སྟེང་ཁང་ཉི་འོད་འཁྱིལ་བར་དཀྱིལ་འཁོར་ཚོགས་གཏོར་རྫས་དང་ཡོ་བྱད་ཚང་བར་
བྱས་ཤིང་། གནས་གསུམ་གྱི་དཔའ་བོ་མཁའ་འགྲོ་དང་། རྩ་གསུམ་རྒྱལ་བ་རིག་
འཛིན་དྲང་སྲོང་རྣལ་འབྱོར་ཕོ་མོ་ཆོས་སྐྱོང་སྲུང་མའི་ཚོགས་དང་བཅས་པ་སྤྲིན་ལྟར་
འཁྲིགས་ཤིང་། དྲེག་པ་སྡེ་བརྒྱད་དཀར་ཕྱོགས་སྐྱོང་བའི་དམག་ཚོགས་ས་ཆེན་པོའི་
རྡུལ་བཞིན་འཚུབས་འདུག་པ། སངས་རྒྱས་ཀུན་འདུས་ཀྱི་ངོ་བོ་སྟོན་པ་དྲི་མ་མེད་པ་
སྙིང་དབུས་མི་ཤིགས་ཐིག་ལེར་བཞུགས་ཤིང་། མཁའ་འགྲོའི་བདག་དབང་གི་སྒོ་
ཕྱེས་ནས། ཐོད་རྒལ་རིག་པའི་རྩལ་དབང་ཆེན་མོ་ངོ་སྤྲོད་མཐའ་རྟེན་སྨོན་ལམ་དང་
བཅས་རྫོགས་པར་མཛད་ཅིང་། དྲི་སྣ་ཚོགས་འཐུལ་བ་དང་། འོད་འཁྱུག་པ་དང་།
སྒྲ་སྣ་ཚོགས་སྒྲོགས་པ་དང་། ཡ་མཚན་པའི་ལྟས་སྣ་ཚོགས་བྱུང་ཞིང་། སློབ་བུ་ས་
དབང་རིག་པ་འཛིན་པ་ལའང་སྒོ་གསུམ་བྱིན་ཕེབས་པའི་རྟགས་མཚན་གཤིས་ཐོག་
ཏུ་ངོ་སྤྲོད་ཀྱི་རྒྱ་ཡིས་ཐེབ་པར་བྱུང་། དེའི་ཐོ་རངས་ཁར། འོད་སྣང་ལས་གྲུབ་པའི་
གཞལ་ཡས་ཁང་གི་དབུས་སུ། །རྒྱལ་བ་ཞི་ཁྲོའི་ལྷ་ཚོགས་བཀྲ་དཔུང་ངེར་གསལ་
278



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽
བར་མཐོང་ཞིང་། ཞི་བ་རྣམས་ཀྱིས་ཧུ་ལུ་དང་། ཁྲོ་བོ་རྣམས་ཀྱིས་རུ་ལུའི་སྒྲ་སྒྲོགས་
པ་ཐོས། རང་སྣང་ཡིན་པར་ངོ་ཤེས་ནས་ཚུར་བསྡུས་ཏེ། སྤྱི་བོ་དང་སྙིང་གར་ཐིམ་ཞིང་།།
གཞལ་ཡས་ཁང་རང་ལུས་དང་འདྲེས་པའི་ཉམས་བྱུང་བ། བླ་མའི་བྱིན་རླབས་ཁོ་ན་
ཡིན་པར་ཤེས། དེར་དབང་རྣམས་རྫོགས་ནས་དགའ་སྟོན་ཚོགས་ཀྱི་འཁོར་ལོ་ཚིམ་
པ་དྲུག་ཏུ་བསྐོར་ཞིང་། མི་མ་ཡིན་རྣམས་ཀྱི་དགྱེས་སྐོང་གི་བྲོ་གར་ཉིན་ཞག་ཕྲུག་
གཅིག་ཏུ་བྱས་པའི་སྣང་བ་ཤིར། རྒྱལ་པོའང་ཉིན་ཞག་ཕྲུག་གཅིག་ཏུ་ཐ་མལ་གྱི་རྟོག་
ཚོགས་ཀུན་འགགས་ཤིང་། ཆོས་ཉིད་ཀྱི་ངང་དུ་འབྱམས་ཀླས་པ་བྱུང་སྐབས་འདི་
ནས་བཟུང་། སྔར་ཡང་བླ་མ་མཁའ་འགྲོས་ཇི་ལྟར་ལུང་བསྟན་པ་བཞིན། བསྟན་དང་
འགྲོ་བའི་དོན་རླབས་ཆེན་འགྲུབ་པའི་སེམས་བསྐྱེད་རྣམ་པར་དག་པའི་ངང་དུ། རྩ་
བའི་བླ་མ་དང་། ཨོ་རྒྱན་ཆེན་པོར་གསོལ་བ་བཏབ་ནས། མི་ཡུལ་གྱི་འགྲོ་དོན་མཐའ་
རྫོགས་པར་རེ་བའི་ངང་ནས་རེ་ཞིག་གནས་སོ། །བགྲང་བྱ་དྲུག་ཅུའི་བར་གྱི་འདྲ་
འབོག །ལྷན་སྐྱེས་ཡེ་ཤེས་ཀྱི་ཌཱཀྐི་མས་གསུངས་བཞིན། བཅོས་སླད་བྲོལ་བར་
བཀོད་པ་རེ་ཞིག་གྲུབ་པར་བགྱིས་པ་ཤུ་བྷཾ།། །།སྨྲས་པ། བཞི་བཅོམ་དྲུག་ལྡན་རྫོགས་
སངས་རྒྱས་རྣམས་དང་། །ས་ལ་གནས་པའི་བྱང་སེམས་འཕགས་ཚོགས་ཀྱི། །ཕྱི་ནང་
གསང་བའི་རྣམ་པར་ཐར་པ་མཆོག །རྗེས་འཇུག་དད་པའི་སྤུ་ལོང་གཡོ་བྱེད་ཅིང་། །
ཐར་དང་རྣམ་མཁྱེན་ལམ་འགོད་མ་ཎི་ཀ །རྟོག་གེ་ཐ་སྙད་རྒོལ་བའི་ཡུལ་བྲལ་བ། །ཇི་
སྙེད་མཆིས་བཞིན་སོ་སྐྱེ་སྙོམ་ལས་པ། །བདག་འདྲའི་འདྲ་འབག་འཆིང་བུ་ནོར་གྲལ་
དུ༑ ༑འགྲིམ་འདྲ་སྤྱི་བརྟོལ་ལས་གཞན་མ་མཆིས་ཀྱང༌། །ཁྲོ་ཆེན་མ་ཧཱ་རཱ་ཛཱ་ཡོངས་
279



མདོ་མཁྱེན་བརྩེའི་གསུང་འབུམ། .…་
གྲགས་པར། །ལེགས་བཞུགས་ནམ་མཁའི་མཚན་དེའི་དག་སྣང་གིས། །བོང་བ་
གསེར་གཟིགས་ནན་ཏན་ཆེན་པོའི་བཀའ། གངས་རིའི་མདོག་མཚུངས་གོས་དང་རིན་
ཆེན་ལས། །གྲུབ་པའི་སྒྲ་ལྡན་གླིང་བུ་དར་དང་བཅས། །གནང་བ་མ་ལྕོགས་བླ་མ་ཡི་
དམ་དང་། །མཁའ་འགྲོའི་བྱིན་རླབས་འཇུག་ཚུལ་གཞིར་བཞག་སྟེ། །གསོལ་བ་
བཏབ་བཞིན་གཟུགས་མེད་ཌཱཀྐི་སྒྲ། །སྒྲ་འཛིན་ལམ་དུ་ཐོས་ཚེ་ཡི་གེར་བཏབ། །རང་
ཆེ་ཡོན་ཏན་ངོམ་པའི་གྲགས་འདོད་དང་། །ཚུལ་མིན་ཟོག་པོའི་སྐྱོན་གྱིས་མ་གོས་
ཕྱིར། །དགེ་ཚོགས་ཅི་མཆིས་མཁའ་མཉམ་སེམས་ཅན་ཀུན། །གཞོན་ནུ་བུམ་སྐུའི་
ཀློང་དུ་གྲོལ་ཕྱིར་བསྔོ། །བླ་མེད་ཨ་ཏིའི་བསྟན་པ་ཉི་འོག་ཁྱབ། །འཛིན་མཛད་
འཕགས་ཚོགས་སྐུ་ཚེ་མཐར་ཕྱིན་ཞིང་། །མཛད་ཕྲིན་མཐུ་སྟོབས་ནུས་པའི་གཟི་འོད་
འབར། །གྲུབ་ཐོབ་བརྒྱུད་པས་རི་སུལ་ཡོངས་གང་ཞིང་། །འཕོ་ཆེན་འཇའ་ལུས་རྡོ་
རྗེའི་ལམ་སྲོལ་ཚོགས། །འབྲེལ་ཚད་དོན་ལྡན་འཁོར་བ་དོང་སྤྲུགས་ཤོག །ལུག་ལོ་
མཆུ་ཟླ་བའི་ཡར་ཚེས། ཟླ་བ་སྒྲ་གཅན་ལས་ཐར་བའི། རྟེན་འབྲེལ་དགེ་བའི་དུས་སུ་
རེ་ཞིག་རྫོགས་བར་བྱས། ཡི་གེ་འདུ་བྱེད་དམ་ལྡན་གྱི་སློབ་བུ་ཉེར་གནས་འོད་ཟེར་
མཐའ་ཡས་དང་། ཁྲོ་ཆེན་སྨྱུག་འཛིན་ཕུལ་བྱུང་སྐལ་བཟང་དོན་འགྲུབ་ཀྱིས་བགྱིས་
པ་དགེ་ལེགས་འཕེལ།། །།དགེའོ།། ༈ པདྨའི་རྒྱལ་ཚབ་འཇིགས་མེད་གླིང་། །
ཡེ་ཤེས་སྒྱུ་མའི་རོལ་གར་གཟུགས། །འཇའ་ལུས་རྡོ་རྗེའི་རྣམ་ཐར་སྤྲིན། །མོས་ལྡན་
མཁའ་ཉེར་ལ་དཀྲིགས་པ། ༡ །ཡེ་ཤེས་མཁའ་འགྲོའི་ཞལ་ལུང་བཅུད། །ཆོས་སྦྱིན་
སྤར་གྱི་ཆར་རྒྱུན་སྒོ། །དད་འབྱོར་ཕུན་ཚོགས་ལ་དཀར་ནས། །ས་སྐྱོང་དབང་མོར་
280



སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་། ཀ༽།
བསྐུལ་ལས་བྱུང་། ༢ །གྲུབ་བརྙེས་དབང་ཕྱུག་མཆོག་གི་གཏམ། །གྲགས་སྙན་སྲིད་
པའི་རྩེར་འགྲོ་བ། །ཕྱོགས་ཀྱི་བུ་མོའི་རྣ་ལུང་ཕུལ། །རིན་ཆེན་དང་པོས་བསྐྲུན་པ་
བཞིན། ༈ །རྣམ་དཀར་ལེགས་བྱས་ཟླ་བའི་འོད། །འཇིག་རྟེན་མུན་པ་སེལ་བའི་
གཉེན། །རྣམ་བྱང་རྒྱ་མཚོ་འཕེལ་བའི་བོཙས། །རྟག་ཁྱབ་ལྷུན་གྱིས་གྲུབ་གྱུར་
ཅིག ༤ །ཅེས་པའང་སྔགས་འཆང་རྡོ་རྗེ་འཛིན་པའི་ལུང་གི་ཅོད་པན་གཙུག་ཏུ་ཐོབ་
པ་རྡོ་རྗེ་མཆོག་རབ་རྩལ་གྱིས་སྨྲས་པ་དགེ། །སླར་སྨྲ་པ། མཁས་གྲུབ་བྱེ་བའི་གཙུག་ན་མངོན་
མཐོ་བ། །གདོད་མའི་མགོན་པོ་ཡེ་ཤེས་རྡོ་རྗེ་ཡི། །རྣམ་ཐར་ཌཱཀྐིའི་ཞལ་ལུང་དཔར་གྱི་འཕྲུལ། །གསར་
བསྐྲུན་མཐོང་བ་དོན་ལྡན་རྨད་བྱུང་བ། །འདི་བཞེངས་རྣམ་དཀར་དགེ་བའི་དལ་འགྲོའི་རྒྱུན། །ངོ་མཚར་
ཚོགས་གཉིས་རླབས་དང་རབ་འགྲོགས་ནས། །རྣམ་བྱང་རིན་ཆེན་འབྱུང་བའི་ཀློང་ཉིད་དུ། །ལེགས་
འདྲེས་སྲིད་པའི་ཚ་གདུང་ཡོངས་ཞི་ཤོག །ཕན་བདེའི་འབྱུང་གནས་རྒྱལ་བསྟན་ལྗོན་བཟང་རྩེར། །ལུང་
རྟོགས་དམ་པའི་ཡལ་འདབ་རྒྱས་དང་ལྷན། །བསླབ་གསུམ་རྣམ་དག་འབྲས་བཟང་གཡུར་ཟ་བས། །
འགྲོ་ཚོགས་ངན་འགྲོས་ཕོངས་པ་ཡོངས་བྲལ་ཤོག །ཡངས་པའི་འགྲོ་རྣམས་གནས་སྐབས་མཐའ་དག་
ཏུ༑ ༑མི་འདོད་ཉེས་ཚོགས་མིང་མེད་དྲུང་ཕྱུངས་ནས། །མཐར་ཐུག་བླ་མེད་བྱང་ཆེན་གོ་འཕང་མཆོག །
ཐོབ་སྟེ་སྲིད་མཚོ་དོང་ནས་སྤྲུགས་གྱུར་ཅིག །ཁྱད་པར་སྔ་འགྱུར་དྲི་མེད་ནོར་བུའི་ཏོག །ལོག་རྟོག་འདམ་
གྱི་དྲི་མ་ཀུན་སྤངས་ནས། །སྐལ་བཟང་སྐྱེ་དགུའི་གཙུག་ན་མངོན་མཐོ་ཞིང་། །དོན་གཉིས་འོད་སྟོང་སྲིད་
ན་འབར་གྱུར་ཅིག །བདག་ཀྱང་དེང་ནས་ཚེ་རབས་ཐམས་ཅད་དུ། །གང་གསུང་ཐེག་མཆོག་བདུད་རྩིའི་
ཟེགས་མ་ལ། །ལོངས་སུ་སྤྱོད་ནས་མཐའ་ཡས་འགྲོ་བའི་ཚོགས། །ཕྱམ་གཅིག་སྒྲོལ་བའི་དེད་དཔོན་ཉིད་
གྱུར་ཅིག །དེ་ལྟར་སྐྱེས་བུ་ཆེན་པོའི་རྣམ་ཐར་འདིའང་། །སྔ་སོར་ཧོར་ལྭ་དཀར་ཚང་ནས་བསོད་ནམས་
281. .



་ ་་ མདོ་མཁྱེན་བརྩེའི་གསུང་འབུམ།
1
|
ཀྱི་དཔལ་ལས་བསྒྲུབས་པའི་དཔར་ཤིང་བདོག་ནའང་། བོད་རྒྱལ་བསྟན་བདེ་སྐྱིད་མཐའ་དག་ཉམས་
གུད་ཀྱི་སྐབས་འཐོར་ཞིག་ཏུ་སོང་བ་ལ། སླད་ནས། ༧སྐྱབས་རྗེ་གང་ཉིད་ཀྱི་གདུང་རིགས་འཛིན་པའི་རྗེ་བཙུན་
མ་ཆེན་མོ་ཟླ་གསལ་དབང་མོ་ལགས་ཀྱིས་ཐུགས་བསྐྱེད་བླ་ལྷག་གནང་སྟེ་དཔར་གསར་བཞེངས་སྐབས། པར་བྱང་
སྨོན་ཚིག་ཉུང་བསྡུས་ཤིག་བྲིས་ཞེས་བཀའ་བསྩལ་བར་བརྟེན། རྗེ་དེ་ཉིད་དང་། ཁྱད་པར་ས་གསུམ་ན་འགྲན་ཟླའི་གོ་
སྐབས་ཀྱིས་དབེན་པ་༧. རིག་འཛིན་འཇིགས་མེད་གླིང་པ་ལ་སྙིང་ནས་མི་ཕྱེད་པར་དད་པའི་སྐལ་བ་ཅུང་ཟད་ཐོབ་པ་
བན་གཟུགས་ཙམ་འཛིན་པ་མདོ་སྡེ་མགོན་པོས་བྲིས་པ་དགེ་བར་གྱུར་ཅིག །དགེའོ། །དགེའོ། །དགེའོ། །
282



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས།
ཀ༽
༄༅། །མཁྱེན་བརྩེ་ཡེ་ཤེས་རྡོ་རྗེའམ་ཁྲག་འཐུང་ཧེ་རུ་ཀ་
དཔལ་གྱི་གྲུབ་པའི་རྣམ་ཐར་ཕྱོགས་
བསྡུས་བཞུགས་སོ། །
283



1
，
་. མདོ་མཁྱེན་བརྩེའི་གསུང་འབུམ།
༄༅། །བླ་བ་ཆེན་པོ་ཡེ་ཤེས་རྡོ་རྗེ་ལ་ཕྱག་འཚལ་ལོ། །ཡང་དག་ཡེ་ཤེས་ཟླ་
འོད་བཟང་། །བརྩོན་ཆེན་སྒྱུ་འཕྲུལ་དྲྭ་བ་སྟེ། །རྒྱུད་ཀུན་གྱི་ནི་བདག་པོ་མཆོག །རྡོ་
རྗེ་གདན་ནི་མ་ལུས་ལྡན། །ཡེ་ཤེས་སྐུ་འཆང་དེ་ལ་འདུད། །སྤྲུལ་པའི་སྐུ་སྟེ་སྐུ་
ཡི་མཆོག །སངས་རྒྱས་སྤྲུལ་པའི་རྒྱུད་འཆང་ལ། །ཕྱོགས་བཅུར་སྤྲུལ་པ་སྣ་
ཚོགས་འགྱེད། །ཇི་བཞིན་འགྲོ་བའི་དོན་བྱེད་སྤེལ། །ཞེས་འཇམ་དཔལ་སྒྱུ་འཕྲུལ་དྲྭ་
བའི་ལུང་དོན་བཞིན་དོན་གྱི་རྣམ་ཐར་ལ་བསྟོད་པའི་ཚིག་གིས་མདུན་བསུས་ཏེ་གང་
བརྗོད་པར་བྱ་བ་ནི། རྒྱལ་དབང་མཚོ་སྐྱེས་རྡོ་རྗེ་དང་། རིག་འཛིན་འཇིགས་མེད་གླིང་
བའི་རྣམ་རོལ། འཇིགས་མེད་ཡེ་ཤེས་རྡོ་རྗེའི་རྣམ་པར་ཐར་བ་ལ། ཉིད་ཀྱི་ཞལ་
གསུང་མ་དང་། མཁའ་འགྲོས་ལུང་བསྟན་པའི་སྡེ་ཚན་དང་། དེའི་དོན་བསྡུས་རིག་
འཛིན་དྲི་མེད་གྲགས་པས་ཚིགས་བཅད་དང་ལྷུག་པར་སྤེལ་བ་གཉིས་བཅས་ཀྱི་ནང་
དུ་མ་འདུས་པའི་གྲུབ་རྟགས་སྣ་ཚོགས་བསྟན་པའི་སྐོར་རྣམས། དངོས་སློབ་རྣམས་
ཀྱི་ཞལ་ནས་སྙན་དུ་བརྒྱུད་པའི་ཚོགས་ཕྱོགས་གཅིག་ཏུ་བསྡུས་ཏེ་སྤེལ་བར་བྱ་བ་ལ་
ཐོག་མར་བརྗོད་པ་ནི། །
༡ དམུ་རྡོའི་གནས་བདག་གཙོ་བོས་རྒྱལ་སྲས་རལ་གྲིར་ཞལ་གཟིགས་པའི་
སྐབས། འཛམ་བའི་གླིང་འདིར་ཡུལ་ཉི་ཤུ་རྩ་བཞི་དང་། གནས་སུམ་ཅུ་རྩ་གཉིས་སུ་
གྲགས་པའི་ནང་ཚན་ལས། སྨད་མདོ་ཁམས་སྒང་དྲུག་གི་ཁོངས་གཏོགས། རྒྱལ་མོ་
ཚ་བ་རོང་གི་གནས་ཀྱི་མཆོག་ཏུ་གྱུར་པ་རྒྱལ་མོ་དམུ་རྡོ་ཞེས་དཔལ་ཆེན་པོའི་གནས་
ཀྱི་ནང་དེར། གྲུབ་དབང་རིན་པོ་ཆེ་སྐྱེས་བུ་ཡེ་ཤེས་རྡོ་རྗེ་དང༌། སྐུ་སྲས་རལ་གྲི་ཟུང་
284



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
བཞུགས་གདན་གཅིག་ཏུ་དགོང་མོ་མནལ་བའི་ཚེ། སྲས་ཀྱི་ཉམས་སྣང་ལ་སྐུ་ཤིན་ཏུ་
ཁྲོས་པའི་ཉམས་ཅན། བརྗིད་ཅིང་ཞལ་དང་ཕྱག་མཚན་སྣ་ཚོགས་འཆང་བ་མཐིང་
ནག་བལྟར་མི་བཟོད་པ་ཞིག་མཐོང་བས། འདི་ནི་དཔལ་ཆེན་པོ་ཡིན་ཀྱང་། ཞལ་དང་
ཕྱག་མཚན་མ་ངེས་པ་འཆར་བ་འདི་ནི་ངོ་མཚར་བའོ་སྙམ་འཕྲལ་གཉིད་སད་ཚེ།
ཡབ་རྗེ་གྲུབ་དབང་གི་ཞལ་ནས་རལ་གྲི་ཁྱོད་ཀྱིས་ཅི་མཐོང་གསུངས། སྔ་མའི་ལོ་
རྒྱུས་དག་ཞིབ་ཏུ་ཞུས་ཚེ། གྲུབ་དབང་ཞལ་ནས། འོ་བཟང་། དམུ་རྡོའི་གནས་ཀྱི་གཙོ་
བོ་དཔལ་ཆེན་གྱིས་ཁྱོད་ལ་ཞལ་གཟིགས་པ་རེད་གསུངས་པའོ། ། ་ ་
༢ དམུ་རྡོའི་གནས་བདག་གིས་སྐྱབས་མགོན་མདུན་ནས་ཆོས་ཞུས་པའི་སྐབས། ཡང་
སྐབས་ཤིག་ཏུ་རྒྱལ་མོ་དམུ་རྡོའི་གནས་སུ་བྱོན་ནས་གཡུ་སྒྲ་ཕུག་ཅེས་གཡུ་སྒྲ་སྙིང་
པོའི་སྒྲུབ་ཕུག་གི་དབུས་སུ་ཡབ་རྗེ་གཟིམ། ང་རང་སྒོ་མཚམས་སུ་ཉལ་བས་ཡུད་ཙམ་
ན་མི་མ་ཡིན་འཇིགས་སུ་རུང་བ་ཞིག་སྒོ་ནས་ཐོན། ང་རང་གི་སྟེང་ནས་ཡར་མཆོང་སྟེ་
སྐྱབས་མགོན་མདུན་དུ་སོང་བས། རང་ཅུང་ཟད་སྐྲག་སྟེ་མགོ་རུམ་ནང་དྲངས་ཏེ་ཉན་
པས། ཁོང་ཟུང་གིས་རྫོགས་པ་ཆེན་པོའི་ཚིག་དོན་ཁོ་ན་གསུང་གླེང་མཛད་འདུག་པ་
ཡུན་རིང་ཙམ་ན་མི་གྲག་པར་གྱུར་པས་མགོ་རུམ་ནས་ཕུད་དེ་གཅིག་བལྟས་ཚེ་གར་
སོང་ཆ་མེད་དུ་ཡལ་སོང་། སྐབས་དེར་ཡབ་རྗེས་རལ་གྲི་སྐྲག་མི་དགོས། དམུ་རྡོའི་
གནས་བདག་ཆོས་ཉན་སར་འོང་བ་རེད་གསུངས་སོ། །
༣་་ཨ་བུ་ཞིག་པོའམ་ཐུགས་སྲས་ཡེ་ཤེས་རྡོ་རྗེར་རྐེད་ཕུར་གནང་བའི་སྐབས།
ཡང་སྐབས་ཤིག་དམུ་རྡོའི་གནས་མདུན་དེར་འཁོར་འདས་མཆོད་པ་ཕུལ་ཚེ། གཏེར་
285



མདོ་མཁྱེན་བརྩེའི་གསུང་འབུམ།
བདག་གིས་གནམ་ལྕགས་ཀྱི་ཕུར་བུ་ཞིག་གྲུབ་དབང་ལ་ཕུལ་བ། ཁོང་གིས་འོ་ཨ་བུ་
ཚང་ཁྱོད་ཀྱི་སྐལ་བ་རེད་རྐེད་ཕུར་གྱིས་གསུངས་ཏེ་ཨ་བུ་ལ་གནང་ངོ༌། །
༤ དམུ་རྡོ་རུ་སྐྱབས་མགོན་རིན་པོ་ཆེས་སྐུ་སྲས་རལ་གྲི་ཁྲིད་དེ་གནས་མཇལ་དུ་
བྱོན་པའི་སྐབས། ཡང་དམུ་རྡོའི་གནས་དེར་སྒར་བཞུགས་ཡོད་པའི་ཚེ། སྐྱབས་
མགོན་ནས་རལ་གྲི་ངེད་གཉིས་གནས་མཇལ་དུ་འགྲོ། ཁྱེད་རྣམས་སྒར་འདིར་སྡོད་
ཅིག་ཅེས་གྲྭ་འཁོར་རྣམས་ལ་གསུངས། ངེད་གཉིས་ཡར་སོང་བའི་ཡུད་ཙམ་ན་བྲག་
མཐོན་པོ་བྱ་རྒོད་པོ་མི་ཆགས་པ་ཞིག་ལ་ཐོན་སོང་། དེ་རུ་བྲག་སྟེམ་ཆུང་ངུ་ཞིག་འདུག་
པར་སྐྱབས་རྗེས་རལ་གྲི་ཁྱོད་འདིར་སྡོད་ཅིག །ང་ཡི་རྗེས་སུ་འོང་མི་ཉན། གར་ཡང་
མ་འགྲོ་གསུངས་ནས་ཁོང་ནི་གར་སོང་ཆ་མེད་དུ་གྱུར། རང་ནི་བྲག་དམར་འཇིགས་
སུ་རུང་བ་དེར་འགྲོ་བ་ལྟ་ཅི། འགུལ་ཙམ་ཡང་མ་ཕོད་ནས་གསོལ་འདེབས་ཁོ་ན་ལ་
བརྩོན་ནས་གནས་བཞིན་ཉི་མ་ལ་ཐོག་ཏུ་ཞོག་ནས་མུན་རུབ་པར་ཉེ་བའི་ཚེ། གྲུབ་
དབང་སྒར་ནང་དུ་བྱོན་ནས་སྐྱེམས་བཞེས་ཚར་བའི་སྐབས་ན། རལ་གྲི་མ་ཐོན་པ་ཨེ་
ཡིན་གསུངས་པས། གྲྭ་འཁོར་རྣམས་ཀྱིས་མ་བྱོན་ལགས་ཞུས། རང་གི་སེམས་ལ་
སྐྱབས་མགོན་ནི་མི་བྱོན་པ་འདྲ། ད་ནི་འཁྱག་ལྟོག་གམ་བྲག་ནང་འདི་ནས་འདྲིལ་ཏེ་
གྲི་རུ་འཆི་ངེས་རེད་བསམ་སྟེ་སེམས་ཁོང་དུ་ཆུད་ནས་གནས་ཚེ། སྐབས་ཤིག་ན་ཡབ་
རྗེ་ནས་རལ་གྲི་ཤོག་ཅེས་པའི་སྒྲ་ཐོས་པ་དང་། ང་རང་གི་མདུན་དུ་འཇའ་སྔོན་པོ་
སྣམ་བུ་བརྐྱངས་པ་འདྲ་བ་ཞིག་ཤར་བྱུང་བས། ང་རང་དགའ་བཞིན་དུ་འཇའ་དེའི་
སྟེང་དུ་བསྡད་པས་ཉམས་ཉེས་མེད་པར་སྐྱབས་རྗེའི་མདུན་དུ་ཐོན། ཡབ་རྗེ་ནས་ད་
286



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
བར་མི་འོང་པར་ཅི་ལ་བསྡད་གསུངས་པས་སྔ་མའི་ལོ་རྒྱུས་ཞིབ་དུ་ཞུས། འོ་དེ་གར་
སྡོད་ཐུབ་པ་བཟང་གསུངས་སོ། ། ་
༥ སྐྱབས་མགོན་ཡབ་སྲས་ལའུ་ཐང་ནས་སྦས་ཡུལ་དུ་ཕེབས་པའི་སྐབས། ཡང་
སྐྱབས་མགོན་རྡོ་རྗེ་འཆང་ལའུ་ཐང་གི་དགོན་དེར་བཞུགས་ཡོད་སྐབས། ཉིན་གཅིག་
རལ་གྲི་ངེད་གཉིས་ལྟད་མོ་བལྟ་བར་འགྲོ་གསུངས་ནས་དགོན་པའི་འདབས་དེར་
ཐོན་ཚེ། ཤེལ་གྱི་ཁང་པ་མཛེས་ཤིང་བལྟ་ན་སྡུག་པ་ཞིག་གི་སྒོ་ཁར་སླེབས། ལྷ་མོ་
མཛེས་སྡུག་མ་བཞི་ཐོན་ནས་ཡབ་སྲས་ཟུང་ཤེལ་གྱི་ཁང་བཟང་དེར་གདན་དྲངས།
སྐྱབས་མགོན་རིན་པོ་ཆེའི་ཁྲི་སྟེང་དུ་བཞུགས། ལྷ་མོ་བཞིས་སྐྱབས་མགོན་ལ་སྐྱེམས་
དྲངས། ང་རང་ལ་ཆུར་བ་ལྟ་བུའི་མདོག་དཀར་ལ་རོ་ནུས་ཕུན་སུམ་ཚོགས་པ་མི་ཡི་
ཟས་ལས་ལྷག་པ་ཞིག་བྱིན། གྲུབ་དབང་གི་ཞལ་ནས་ཟས་ཟ་བཞིན་ཁང་པ་དེའི་སྟེང་
ལ་ལྟད་མོ་བལྟ་བར་སོང་། ཅི་རིག་ཁྱེར་མ་ཡོང་གསུངས་འཕྲལ་རང་ཁང་སྟེང་དུ་སོང་
བས་མིག་འཕྲུལ་ལྟ་བུའི་དངོས་སྣང་སྣ་ཚོགས་མཐོང་ཞིང་། སྐུ་གསུང་ཐུགས་རྟེན་
བསམ་ཡུལ་ལས་འདས་པ་ཞིག་བཞུགས་འདུག་པ་ཐམས་ཅད་མཇལ་ནས་ཡུན་རིང་
ཙམ་འགོར། དེ་ནས་མར་ཡོང་བས་གྲུབ་དབང་ཉིད་བྱོན་གྲབས་བྱས་བཞུགས་པས་
བསྡོངས་ནས་བྱོན། ལྷ་མོ་བཞིས་ཕྱི་སྒོའི་བར་སྐྱེལ་མ་བྱས་ཏེ་ཡར་ལོག །རང་ལ་
ལྕགས་ཀྱི་ཕུར་བུ་ཞིག་ལྷ་མོ་ཞིག་གིས་གནང་ནས་ཕྱིར་བྱོན་སོང་ཚེ་ཤེལ་ཁང་ཡང་མི་
སྣང་བར་ཐང་འདབས་སུ་གནས་འདུག །ཁོང་གི་ཞལ་ནས་འདི་ལྟ་བུའི་མཐོང་ཐོས་
ཟས་སྦྱིན་སོགས་སུ་ལའང་མ་སྒྲོགས། ཕུར་བུ་འདི་ཁྱོད་ཀྱི་སྐལ་བ་ཡིན་པས་རྐེད་ཕུར་
287



མདོ་མཁྱེན་བརྩེའི་གསུང་འབུམ། །
གྱིས་གསུངས། དེ་རྗེས་རང་བཀྲེས་སྣང་ཤར་ཚེ་སྔར་གྱི་བཟའ་བ་དྲན་ནས་ཐང་
འདབས་དེར་སོང་ཡང་ཅི་ཡང་མཐོང་རྒྱུ་མི་འདུག་གསུངས་སོ། །
༦ མ་ཧཱ་སྐྱིད་ལུང་དགོན་ནས་ཀོ་ཚང་མཚོ་ནང་དུ་ཕེབས་པའི་སྐབས། ཡང་དབྱར་
དུས་ཤིག་ལ་གྲུབ་དབང་ཉིད་ཀྱི་ཕྱག་བཏབ་མུར་ཧ་ལྕམ་ལུང་༼མ་ཧཱ་སྐྱིད་ལུང་༽དགོན་དུ་
བཞུགས་སྐབས། ཉིན་གཅིག་ཐང་དུ་གུར་སྒར་བཏབ་སྟེ་བཞུགས་པའི་ཉི་དྲོས་སྔ་ཆ་
ཙམ་ན། གྲུབ་དབང་ཐུགས་ཉམས་འུར་ཏེ་ལྕམ་སྲིང་མས་གཙོས་གྲྭ་འཁོར་ཡོངས་ལ་
བཀའ་བཀྱོན་དྲག་པོ་གནང་ཞིང་གཟིམ་གུར་གྱི་སྒོ་ནས་ཡར་བྱོན་མར་བྱོན་མཛད་
སྐབས། དད་འདུན་འགྱུར་མེད་ཀྱི་རྟ་རྫི་རྒད་པོ་ནས། སྐྱབས་མགོན་བཀའ་དྲིན་ཅན་
དེ་རིང་ཅི་རེད་ལགས། གར་འབྱོན་དགོས་པ་ཨེ་རེད། འབྱོན་དགོས་ན་དེ་འདྲ་མ་
མཛད། རིན་པོ་ཆེ་ཉིད་ནས་གསོལ་བ་དང་གསོལ་ཇ་བཞེས། ཞབས་ལྷམ་ཡང་ནོབས་
དང༌། ང་རང་གིས་ཆིབ་རྟ་འཛིན་ཡོང་ལགས་ཞུས་པས། འོ་རེད་གསུངས། རྟ་རྫི་རྒད་
པོས་ཆིབས་རྟ་དཀར་པོ་བཟུང་དེ་གུར་སྒོར་བཏགས། ཆིབས་སྒ་བཞག །ཆིབས་ཁ་
འཇུས་ནས་ད་སྐྱབས་མགོན་བཀའ་དྲིན་ཅན་བྱོན་རན་ཞུས་པས། སྐྱབས་རྗེ་གུར་ནང་
ནས་བྱོན་ཏེ་རྒྱ་ལྷམ་མནབ་པའི་ཞབས་གཡས་པ་བཏེགས་ཏེ་རྒད་པོ་མགོ་ཟེད་
གསུངས། ཞབས་རྒན་པོའི་མགོར་བཞག་ནས་འཆི་ཁར་ང་མ་བརྗེད་གསུངས། རྒད་
པོས་ཁོང་གི་ཞབས་སྤྱི་བོར་བླངས་ཏེ་གསོལ་བ་བཏབས། སྐྱབས་རྗེ་ནས་གྲྭ་འཁོར་
ཡོངས་ལ་ང་ཡི་རྗེས་སུ་འོང་མི་ཉན་གསུངས་ནས་རྒད་པོས་ཆིབས་ཁ་ཁྲིད་དེ་བྱོན་
སོང་བས། ལྕམ་སྲིང་མ་ནས་ད་སྐབས་རྟེན་འབྲེལ་ཁྱད་པར་ཅན་ཡོད་པས། བཀའ་
་
288



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
བཀྱོན་ལ་དོགས་རྒྱུ་མེད་སྐུ་རྗེས་སུ་འགྲོ་དགོས་གསུངས་ནས་ཁོང་གིས་གཙོས་གྲྭ་
འཁོར་དེར་གནས་ཐམས་ཅད་སོང་ཚེ། རྒད་པོས་ཆིབས་ཁ་དྲངས་ཏེ་ཀོ་ཚང་མཚོ་ནང་
ལ་བྱོན་སོང་བས་མཚོ་དཀྱིལ་དུ་མི་སྣང་བར་གྱུར། ལྕམ་སྲིང་མའི་ཞལ་ནས་དང་པོ་
གཞི་ཐོག་དང་པོ་དང་ཡིག་བརྒྱ་བཏོན་ནས་མཚོ་ལ་སྐོར་བ་བྱེད། དེ་རྗེས་ཚིགས་
བདུན་གསོལ་འདེབས་བཏོན་ནས་སྐོར་བ་བྱེད་དགོས་གསུངས་པ་ལྟར་མཛད། ཡུན་
རིང་ཙམ་ན་ཁོང་དཔོན་གཡོག་གཉིས་ཀ་ཉམས་ཉེས་མེད་པར། རྒད་པོས་སྡུན་མཐུས་
ནང་ཆུར་བ་ལྟ་བུའི་དཀར་པོ་ཞིག་ཟ་བཞིན་མཚོའི་མཐར་ཐོན་ཚེ། ཁོང་གཉིས་ལ་ཆུ་
ཐིག་ཙམ་གྱིས་མ་གོས་པར་ཐུགས་དགྱེས་བཞིན་སྒར་ནང་དུ་བྱོན། རྒད་པོས་ངེད་
དཔོན་གཡོག་གཉིས་མཚོ་ནང་དུ་སོང་བས་རིན་པོ་ཆེའི་ཁང་པ་མཚར་སྡུག་ཅན་གྱི་
སྒོར་ཐོན་འཕྲལ་ཁྱོད་ཀྱིས་རྟ་བཟུང་ནས་འདིར་སྡོད་གསུངས། ཁོང་ཁང་པའི་ནང་
བྱོན་སོང་བས་ཅི་མཛད་མ་གོ །ང་རང་ལ་ཆུར་བ་ལྟ་བུ་ཡི་ཞིམ་པོ་ཞིག་ཕྱག་འབབ་
གནང་ནས་མཚོའི་ཕ་མཐར་ཐོན་དུས་ཟ་ཚར་དགོས་གསུངས་བྱུང་། ཞེས་བཤད་དོ། །
་༧ ཁོང་གི་དངོས་སློབ་རྟ་རྫི་རྒད་པོ་ཚེ་ལས་འདས་པའི་སྐབས། དེའི་རྗེས་སུ་ཚུར་
ལའུ་ཐང་དགོན་དུ་བྱོན་ཏེ་བཞུགས་སྐབས། ཉིན་ཞིག་སྐབས་མགོན་རིན་པོ་ཆེ་ས་སྙན་
ཚུལ་མཛད་ནས་གཟིམ་མལ་ན་ཡོད་པའི་ཉིན་ཕྱེད་ཙམ་སྲས་རལ་གྲི་ལ་སྐར་ཁུང་དེ་
ཕྱེས་ལ་དེའི་ཐད་ཀར་རྒྱ་ཁྲི་དེ་ཞོག་གསུངས་པ་དེ་ལྟར་བྱས་པས། ཁོང་རྒྱ་ཁྲི་དེར་
བཞུགས་ནས་སྐར་ཁུང་ནས་མར་གཟིགས་སྐབས། ཀོ་ཚང་མཚོ་ནང་བྱོན་དུས་རྟེན་
འབྲེལ་བཟང་པོ་བྱེད་པའི་རྟ་རྫི་རྒད་པོ་དེར་ཐོན། ཕྱག་གསུམ་འཚལ། ཐལ་མོ་གཉིས་
289



མདོ་མཁྱེན་བརྩེའི་གསུང་འབུམ། ་
སྦྱར་ཏེ་ཁོང་མཇལ་བཞིན་དུ་མཚན་ནས་བོས་ཏེ་གསོལ་འདེབས་བྱས་ནས་ཕྱིར་ལོག་
སོང་། དེ་མ་ཐག་སྐྱབས་མགོན་ནས་རལ་གྲི་ད་སྐར་དྲ་ཕོབས་ལ་རྒྱ་ཁྲི་ཡང་ཡར་ཞོག་
གསུངས་ནས་གཟིམ་མལ་དུ་བཞུགས། རྒད་པོ་ཇ་ཁང་ནང་དུ་མར་འོང་ནས་ཁོ་རང་
གི་གྲོགས་མཐུན་རྣམས་བོས་ཏེ། རང་གི་གྲོགས་ཇ་མ་དང་ཆུ་ལེན་གཉིས་ལ་མདང་གི་
དགོང་མོར་ངའི་རྨི་ལམ་ན་པདྨ་དཀར་པོའི་ཚལ་ཞིག་ཏུ་ངའི་སྐྱབས་མགོན་རིན་པོ་ཆེ་
བཞུགས་ནས་ང་ལ་འུ་ཅག་གཉིས་ཀོ་ཚང་མཚོ་ནང་ལ་སོང་བའི་དུས་དེ་དྲན་ནམ་
གསུངས་བྱུང་བས་ང་ནི་དོ་ནུབ་འཆི་བའི་དུས་ལ་བབ་པ་ཡིན་ནོ། །སང་ཉིན་སྐྱབས་
མགོན་ལ་རྟ་རྫི་ཤི་རབས་ཤིག་ཞུ་ཙམ་གྱིས། ཞག་གསུམ་གྱི་ནང་མོར་ལྕམ་སྲིང་མར་
ཡིག་དྲུག་བསྐུལ་མ་ཞིག་གསུངས་རོགས་ཞུས། བླ་མ་རིག་པའི་ཡེ་ཤེས་ལ་ཡང་
གཅིག་ཞུས་ཤིག །གོས་སོགས་ཁྱེད་གཉིས་ལ་དགོས་ན་སྦྱིན་ཟེར་ཏེ་བགོ་བར་བྱས་
པས། ཁོང་གཉིས་ནས་ཁྱོད་ལ་ན་ཚ་སྤུ་ཙམ་མེད་པར་འཆི་བ་ག་ལ་སྲིད། དེ་འདྲ་མ་
བཤད་མི་ཁ་རྗེས་སུ་ཡོང་སྨྲས། དེ་ཡི་དགོང་མོ་ཚེས་ཉེར་ལྔ་ཡིན། རྒན་པོ་ནས་ངའི་
སྒྲོ་བའི་ནང་ན་མར་དང་ཇ་ཡོད། ཇ་ལེགས་པོ་ཞིག་སྐོལ་དགོས་ཟེར་ཏེ་ཇ་བཟང་པོ་རྟ་
ཇ་ལྟ་བུར་མར་དང་རྩམ་པ་བརྒྱབ། ད་ངེད་མཐུན་གསུམ་གྱིས་འཐུང་དགོས། ཚེ་གང་
དུས་བརྒྱའི་ཟ་མ་ལན་གཅིག་ཡིན་སྨྲས། དེ་ནས་དགོང་མོར་ཉལ་བའི་ཚེ་ན་ཡང་རྒད་
པོ་ལ་ན་ཚ་སྤུ་ཙམ་མེད་པར་གཉིད་འོང་ཞིང་། མཚན་ཕྱེད་ཙམ་ན་སྒོའི་ཕྱིར་དྲི་ཆུ་
བསལ་ནས་ཐོན། ནམ་ཕྱེད་ཙམ་སོང་ཟེར་ཏེ་བདེ་བར་མལ་དུ་ཉལ། སྐྱ་རེངས་ཤར་
ལ་ཉེ་བའི་སྐབས་སུ་རྒས་པོས་སྐྱབས་མགོན་རིན་པོ་ཆེ་མཁྱེན་ཅེས་ཟེར་ནས་ཚེ་ལས་



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
འདས། ནང་མོར་རྒད་པོའི་ཁ་ཆེམས་བཞིན་དཔོན་སློབ་ཀུན་གྱིས་དེ་བཞིན་མཛད་པ་
ཡིན་གསུངས་སོ། །
༨ སྐྱབས་མགོན་ཡབ་སྲས་རྫུ་འཕྲུལ་གྱིས་ལའུ་ཐང་ནས་ཀར་མཛའ་རི་ཁྲོད་དུ་
ཕེབས་པའི་སྐབས། ཡང་ལའུ་ཐང་དུ་གྲུབ་དབང་འཁོར་བཅས་བཞུགས། ལྕམ་སྲིང་
མས་གར་ནང་དུ་སློབ་མ་རྣམས་ལ་རྫོགས་ཆེན་གསུང་བཞིན་པའི་སྐབས། དུས་
གཅིག་ཏུ་ཉི་མ་ཤར་ཙམ་ན་སྐྱབས་མགོན་གྱིས་རལ་གྲི་ལ་ཆིབས་རྟ་གཉིས་དང་། དྲེའུ་
དཀར་མོ་ཟུངས་ཤིག་འགྲོ་དགོས་པའི་དུས་ལ་བབ་གསུངས། དེ་བཞིན་བྱས་ཏེ་
ཆིབས་ལ་རོལ་ནས་ཐང་འདབས་དེར་བྱོན། སྐྱབས་རྗེས་རལ་གྲི་ལ་མིག་ཚུམས་
གསུངས། དེ་བཞིན་བྱས་པས་ཡང་ཡང་པོ་རླུང་གིས་བཏེགས་པ་ལྟ་བུར་གྱུར་པའི་ཡུད་
ཙམ་ན་རལ་གྲི་ད་མིག་ཕྱེས་ཤིག་གསུངས། མིག་ཕྱེས་ཚེ་གར་ནང་ཀར་མཛའ་རི་ཁྲོད་
དུ་ཐོན་ཟིན་ཅིང་། །ལྕམ་སྲིང་མས་ཆོས་ཁྲིད་གསུངས་ཚར་ནས་གྲོལ་མ་ཐག་ཡིན་པས་
སློབ་མ་རྣམས་བྱོན་བཞུགས་བྱེད་པ་དང་འཕྲད་ཀྱང་སུས་ཀྱང་མ་མཐོང༌། ལྕམ་སྲིང་
མས་མཐོང་འཕྲལ་དེ་ནས་སློབ་མ་ཀུན་གྱིས་མཐོང་ནས་ཕྱག་འཚལ་སར་འོང་། ཉི་མ་
ལ་བལྟས་ཚེ་ལའུ་ཐང་ནས་བྱོན་དུས་དང་འདྲ་བས་ཐམས་ཅད་ངོ་མཚར་སྐྱེས་ནས་
བཞུགས་པའོ། ། །
༩ སྐྱབས་མགོན་ཡབ་སྲས་རྫུ་འཕྲུལ་གྱིས་དཔལ་རི་དགོན་ནས་ལའུ་ཐང་ཏུ་
ཕེབས་པའི་སྐབས། ཡང་ལྕམ་སྲིང་མ་འཁོར་དང་བཅས་པ་ལའུ་ཐང་དགོན་ན་
བཞུགས། གྲུབ་དབང་འཁོར་དང་བཅས་པ་དཔལ་རི་དགོན་ན་བཞུགས་པའི་ཉིན་
291



མདོ་མཁྱེན་བརྩེའི་གསུང་འབུམ།
གཅིག་ཉི་མ་ཕྱེད་ཡོལ་ནས་འདོམ་གང་གི་ས་ན་ཡོད་སྐབས། རལ་གྲི་ལ་ཆིབས་རྟ་
གཉིས་དང་དྲེའུ་དཀར་མོ་ཟུངས་དང་འགྲོ་དགོས་པའི་དུས་ལ་བབ་གསུངས་བྱུང་བས་
དེ་བཞིན་བྱས་ཚེ་ཆིབས་ལ་རོལ་ནས་ཐང་མགོ་དེར་སླེབས་མཚམས་རལ་གྲི་མིག་
ཚིམས་གསུངས། གསུང་བཞིན་བྱས་པས། རང་ནི་ཡང་མོ་རླུང་གིས་བཏེགས་པ་ལྟར་
སོང་བའི་ཡུད་ཙམ་ནས། ད་མིག་ཕྱེས་ལ་ཁ་མ་གྲག་གསུངས་པས་དེ་བཞིན་བྱས་ཚེ།
ལའུ་ཐང་དགོན་གྱི་མར་ཐང་དེར་སླེབས་ཟིན། དགོན་ནང་དུ་བྱོན་པའི་ཚེ་གྲྭ་བ་སོགས་
རྒྱུ་འགྲུལ་སུས་ཀྱང་མ་མཐོང་། རང་གིས་རྟ་དྲེལ་གསུམ་གྱི་རྒྱབ་ཁལ་དང་སྒྲ་བླངས་ཏེ་
ཁང་སྟེང་དུ་སོང་བས། གྲུབ་དབང་ནི་བཞུགས་ཁྲིར་བྱོན་པ་ད་གཟོད་ལྕམ་སྲིང་མས་
མཇལ་ནས། འོ་སྐྱབས་མགོན་བྱོན་འདུག་ཅེས་གསུང་བསྒྲགས། གྲྭ་འཁོར་ཡོངས་
ནས་སླར་རྟོགས་ནས་མདུན་མཇལ་དུ་ཁྲིད་པའི་བྱུང་ནས་ཉི་མ་ལ་བལྟས་ཚེ་དཔལ་རི་
དགོན་ནས་ཡོང་དུས་དང་མཚུངས་བས་ཐམས་ངོ་མཚར་བ་བྱུང་གསུངས་སོ། །
༡༠ སྐྱབས་རྗེ་རིན་པོ་ཆེས་ཤར་བཞག་བྲས་ཕུལ་བའི་གནམ་ལྕགས་ཀྱི་ཕུར་བུ་དེ་
སྐུ་སྲས་རལ་གྲིར་རྐེད་ཕུར་གནང་བའི་སྐབས། ཡང་གྲུབ་དབང་འཁོར་བཅས་བཞག་
བྲ་དཀར་མོ་རུ་བྱོན་ཏེ་གནས་མདུན་དེར་སྒར་བཏབ་ནས་ཡོད་པའི་དུས་སུ། ཉིན་
གཅིག་ཡབ་རྗེ་གཟིམ་གུར་ནང་སྐུ་ཁེར་བཞུགས་ཡོད་པའི་སྐབས་ཤིག་ཏུ། རང་འཇབ་
བུས་སོང་ནས་གུར་འདབས་བཀྱག་སྟེ་བལྟ་ཙམ་བྱས་ཚེ། ཡབ་རྗེའི་མདུན་དུ་མི་
དཀར་པོ་གོས་དཀར་ཅན་ཤིན་ཏུ་མཛེས་ལ་བརྗིད་པ། ལ་ཐོད་དཀར་པོ་ཅན་ཞིག་
གིས་དར་ཚོན་སྣ་ལྔས་དྲིལ་བ་ཞིག་ཡབ་རྗེ་ལ་འབུལ་བ་མཐོང་། ཁོང་གཉིས་གནས་
292



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
གསུང་གླེང་མང་པོ་མཛད་པ་ཐོས། ག་ལེར་འཇབ་བུས་མར་ཡོང་། ཡུད་ཙམ་ནས་རང་
ཡབ་རྗེའི་མདུན་གསོལ་ཇ་ཁྱེར་ནས། ད་རེས་ཉིད་ཀྱི་མདུན་མི་དཀར་པོ་ཞིག་ཡོད་པ་
དེ་སུ་རེད་ཞུས་ཚེ། འོ་རལ་གྲི་འདྲེ་མིག་ཁྱོད་ཀྱིས་མི་བལྟ་དགུ་ལ་བལྟ། མི་མཐོང་
དགུ་དེ་མཐོང་། ད་བཟང་བཟང་གསུང་ནས་གནམ་ལྕགས་ཀྱི་ཕུར་བུ་ཞིག་རུམ་ནས་
ཕུད་དེ། འདི་བཞག་བྲ་ལྷ་རྩེས་ང་ལ་ཕུལ་བ་རེད་དང་། འདི་ཁྱོད་རང་གི་སྐལ་བ་
ལགས་པས་རྐེད་ཕུར་གྱིས་གསུངས་ནས་རང་ལ་གནང་བ་ངོ་མཚར་བའི་རྣམ་པར་
ཐར་བའོ། །འདི་ལྟ་བུའི་རྣམ་ཐར་ངོ་མཚར་ཅན་ས་བཅུའི་གྲངས་ཀྱིས་མཛེས་པ་འདི་
ནི་རྒྱལ་སྲས་རལ་གྲི་རིན་པོ་ཆེའི་ཞལ་ནས་རང་གིས་ཐོས་པའོ། །
༡༡ ཚེ་རབས་སྔ་མའི་མ་ཡི་དྲིན་ལན་གཟོ་བའི་ཆེད་དུ་བུ་ཆེན་རིག་རྩལ་ཐོགས་
མེད་རྒྱ་གར་དུ་བརྫངས་པའི་སྐབས། ཡང་སྐབས་ཤིག་ལ་སྐྱབས་མགོན་རིན་པོ་ཆེ་
དར་མདོ་ལྕགས་ལ་རྒྱལ་ཁབ་ཏུ་བཞུགས་ཡོད་དུས། སློབ་མ་བུ་ཆེན་རིག་རྩལ་ཐོགས་
མེད་ལ་ཉི་མ་ཕྱེད་ཡོལ་ཙམ་དུ། རིག་རྩལ་སྔོ་རོ་ད་ལྟ་ཉིད་དུ་ཁྲེས་པོ་ཁུར་ང་མ་བརྗེད་
པར་རྒྱ་གར་ལ་སོང་གསུངས་པས། ལགས་སོ་ཞུས་ནས་དེ་མ་ཐག་ཏུ་ཁྲེས་པོ་དང་ཌ་
དྲིལ་ཁུར་ནས་ལྟོ་སློང་བཞིན་རྒྱ་གར་ལ་བྱོན་སོང་བས། རྒྱ་གར་ནུབ་ཕྱོགས་ཧ་ཏཱ་ཀོ་
བྱ་བའི་ཡུལ་དུ་སླེབས། ཡུལ་དེའི་བྱ་བ་ཐམས་ཅད་ནི་མུ་སྟེགས་པའི་ལྟ་བ་ཤ་སྟག་
ཡིན་པ་འདྲ། ཉིན་གཅིག་གྲོང་ཁྱེར་ཆེན་པོ་ཞིག་ཏུ་སློང་བར་ཕྱིན་ཚེ། མི་མང་པོ་ཞིག་
གིས་ཤིང་མང་པོ་ཞིག་ཁྱེར་ནས་འདུས་ཤིང་། མི་ལ་ལ་ནི་དུ་། ལ་ལས་རས་ཁྲ་བོ་རེ་
གྱོན། ལག་ཏུ་དབྱུག་པ་དང་མར་ནག་གི་སྣོད་རེ་བཟུང་ནས་འགྲོ། དེར་ཡོད་མི་ཐམས་
293



མདོ་མཁྱེན་བརྩེའི་གསུང་འབུམ།
ཅད་ཀྱི་གདོང་སྡུག་གིས་ནོན་ནས་འགྲོ་བཞིན་འདུག །དེ་ན་བོད་ཀྱི་མི་ཞིག་ཡོད་པ་
དང་འཕྲད་པས། དེ་ལ་དེ་རིང་གི་བྱ་བ་འདི་ཅི་རེད་དྲིས་ཚེ། མི་དེ་ན་རེ་མཐའ་འཁོབ་
ཀྱི་བྱ་ངན་འདི་ནི་ཕྱུག་པོ་ཁྱིམ་ཆེན་ཞིག་གི་བུ་ཤི་བ་རེད། གལ་ཏེ་ཕྱུག་པོ་ཁྱིམ་ཆེན་
ཚང་གི་བུ་དང་མནའ་མ་གཉིས་ལ་བུ་རྒྱུད་མེད་པར་སྐྱེས་པ་དེ་ཤི་བ་ཡིན་ན་གྲོགས་མོ་
དེ་སྐྱེས་པའི་རོ་དང་མཉམ་དུ་ཁ་སྦྱར་ནས་མེ་ལ་བསྲེག་རྒྱུ་ནི་ཡུལ་འདིའི་ལུགས་སྲོལ་
ཡིན་པས། ད་ལན་འདི་གཉིས་ལའང་བུ་རྒྱུད་མེད་སྟབས་དེ་ལྟར་བསྲེག་རྒྱུ་རེད། ད་
རེས་ཁྱོད་ཀྱིས་བུ་མོ་འདིའི་སྲོག་བསྐྱབ་ན་སྐྱོབ་པའི་ཐབས་ཡོད་དེ། བུའི་རོ་དང་བུ་མོ་
གཉིས་ཀ་མེ་ཤིང་ཐོག་བཞག་མ་ཐག་ཁྱོད་བརྒྱུགས་ཏེ་བུ་མོ་རོ་དང་བཅས་པ་ཕྲོག་སྟེ་
མི་མང་ཁྲོམ་རའི་ཕྱིར་ཕུད་ནུས་ན་བུ་མོའི་སྲོག་སྐྱོབ་ཐུབ་ངེས་ཡིན། དེ་ནས་ཡུལ་
འདིར་འདུག་མི་ཆོག་པས་བུ་མོ་ཁྲིད་ནས་ཡུལ་གཞན་ཞིག་ཏུ་འགྲོ་དགོས་པ་རེད་ཟེར་
བ་ཐོས། ཁོང་གི་སེམས་ལ་རྩ་བའི་བླ་མ་བཀའ་དྲིན་ཅན་དེས་རང་མངགས་པའི་ཕོ་
ཉར་བཏང་བ་དེའི་དོན་ད་སྔོན་མ་གོ །ད་ནི་དོན་དངོས་པོ་འདི་རེད་བསམ་སྟེ་རེ་ཞིག་
བལྟས་ཚེ། རོ་དང་བུ་མོ་གཉིས་ཀ་མཉམ་པོར་རས་དཀར་པོ་ཤ་སྟག་གིས་དཀྲིས་ཤིང་
བཙན་ཐབས་ཀྱིས་སྐད་ངན་འདོན་བཞིན་དུ་བཤོལ་ཐབས་མེད་པར་མེ་ཆེན་འབར་
བའི་སྟེང་དུ་ངུ་བཞིན་བཞག་སོང་བས། དེ་མ་ཐག་ཁོང་རང་གིས་རྩ་བའི་བླ་མའི་
མཚན་ནས་ལན་གསུམ་བོས་ཏེ། དབང་སྡུད་ཟིལ་གནོན་གྱི་དམིགས་པ་དང་བཅས་
ཕཊ་སྒྲ་དྲག་ཏུ་སྒྲོགས་བཞིན། རྒྱུགས་ཤར་གཅིག་གིས་རོ་དང་བུ་མོ་གཉིས་ཀ་ལག་
གཡོན་གྱིས་དྲུད། ཁྲོམ་ཆེན་མི་སུམ་བརྒྱ་ལྷག་ཙམ་ཡོད་པ་ཐམས་ཅད་ཀྱིས་འཛིན་
_294



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ་ ཀ༽
ཚད་བྱས་ཀྱང་མ་ཟིན་ནས་ཐར། བུ་མོ་དེ་རོ་དང་ཁ་བྲལ་བས་མི་ཚོགས་ཐམས་ཅད་
དགའ་བཞིན་རང་ལ་བལྟས་ནས་འདུག །བུ་མོ་དེའི་ཁྱིམ་གཞི་དང་ཉེ་རིང་རྣམས་ཁོང་
རང་སར་ཐོན་ནས་རྒྱུ་ནོར་མང་པོའི་རྫོང་བ་བྱས། བུ་ཤི་བའི་ཉེ་རིང་རྣམས་ཀྱིས་ཀྱང་
དགའ་བཞིན་དུ་རོ་ཡར་ཁྱེར་ནས་བསྲེགས་སོང་། དེ་ནས་རང་གིས་བུ་མོ་དེ་ཁྲིད་ནས་
བོད་དུ་ཚུར་འོང་བས་ཚེ་རིང་ལྗོངས་སུ་སླེབས། བུ་མོ་ལ་གསེར་སྲང་བཞི་བཅུ་ལྷག་
ཙམ་ཡོད་པ་ཚེ་རིང་ལྗོངས་དགོན་པར་ཕུལ། བུ་མོའི་སྐྲ་ཕུད་ཕུལ་ཏེ་དགེ་ཚུལ་གྱི་སྡོམ་
པ་བླངས། ཚེ་རིང་ལྗོངས་དགེ་རྒན་ལ་བཅོལ། འཇམ་དཔལ་མཚན་བརྗོད་ཅིག་དང་།
བོད་སྐད་བསླབས། འཚོ་ཆས་འཚོ་གོས་བཅས་གྲྭ་ཚང་གིས་སྒྲིག་རྒྱུའི་ཐག་བཅད་དེ།
ཁོང་རང་མར་བསྙེགས་ནས་སྐུ་མདུན་དུ་སླེབས། གནས་མཇལ་དང་ལོ་རྒྱུས་ཞུས་
པས་གོ་ཆོད་གསུངས། བུ་མོ་དེ་ཁྱོད་ཀྱི་མ་རྒན་གྱི་སྐྱེ་བ་ཡིན། ད་རེས་དྲིན་ལན་སོད།
བུ་མོ་འདིས་ཚེ་དང་སྒྲུབ་པ་མཉམ་ནས་ཕྱིར་མི་ལྡོག་པར་འགྱུར་ཞེས་དབྱུགས་དབྱུང་
བར་མཛད་དོ་གསུངས། །
༡༢. དགེ་རྒྱས་ཁོག་ནས་ཁྱི་གཉིས་བསད་དེ་སླར་གསོ་བར་མཛད་པའི་སྐབས།
ཡང་སྐབས་ཤིག་སྐྱབས་རྗེ་སྒར་བ་བཅས་ལྷ་ལྡན་དུ་བྱོན། བྱང་ཁ་བརྒྱུད་དེ་དགེ་རྒྱས་
ཁོག་ནས་རུ་མང་པོ་ཡོད་པའི་འབྲོག་སྡེ་དགེ་རྒྱས་ཚོ་རྒོད་ཟེར་བའི་རྐུ་ཇག་དང་རྔོན་
སོགས་སྡིག་ལ་དགའ་བའི་དུད་ཚང་བདུན་ཅུ་ཙམ་ཡོད་པ། ཡུལ་སྡེ་སུས་ཀྱང་མི་ཐུབ་
པའི་ཇག་པ་ཚོ་ཆུང་ཞིག་ཡོད་པ་དེར་བསྡད། རིག་རྩལ་དང་འོད་ཟེར་གཉིས་ལ་
སྐྱབས་རྗེས་ངེད་གསུམ་ཤ་མར་དང་ཞོ་སོགས་ཉོ་སར་འགྲོ་དགོས་གསུངས་ནས་རུ་
295



མདོ་མཁྱེན་བརྩེའི་གསུང་འབུམ། །
སྒར་དཀྱིལ་དུ་ཐོན། དེར་ཐམས་ཅད་དང་ཚོང་བྱས་ཤ་དང་ཞོ་སོགས་ཉོས་ནས་མར་
འོང་ཚེ། ཁྱི་དཀར་ནག་གཉིས་ཤོར་ནས་རྨུག་གྲབས་བྱེད་པའི་སྐབས་ན། སྐྱབས་
མགོན་ནས་ཕྱག་ཤན་ཡར་ཕུད་དེ་ཁྱི་གཉིས་དུམ་བུ་གཉིས་རེ་བྱས་ནས་བསད། དེའི་
ཚེ་ཡུལ་དེའི་མི་ཐམས་ཅད་བསྡུས་ནས་མཚོན་ཆ་སྣ་ཚོགས་ཐོགས་ཏེ་ངེད་དཔོན་
གཡོག་གསུམ་པོ་བཟུང་ནས་གསོད་གྲབས་བྱས་ཚེ། སྐྱབས་མགོན་ནས་ཁྱི་གསོད་མི་
ཉན་ན་གསོན་པོ་བྱས་ཆོག་གསུངས་ནས་ཁྱི་དཀར་གྱི་སྟོད་ལ་ཁྱི་ནག་གི་སྨད་དང་།
ཁྱི་ནག་གི་སྟོད་ལ་ཁྱི་དཀར་གྱི་སྨད་སྦྱར་ནས་ལྕག་ཚན་གྱིས་བྲབ་པས། ཁྱི་གཉིས་ཀ་
སྟོད་སྨད་དཀར་ནག་རེ་འབྱར་ནས་ཡར་ལངས་ཏེ་སྐྱབས་མགོན་ལ་དགའ་གུས་ཀྱིས་
རྔ་མ་གཡུག་གཡུག་བྱས་ནས་ཕྱིར་བརྒྱུགས་སོང་བ་དང་། ཡུལ་མི་ཐམས་ཅད་ངོ་
མཚར་ནས་དད་པ་དང་དགའ་བས་སྐྱབས་མགོན་ལ་འགྱོད་བཤགས་དང་ཕྱག་ཕུལ།
རྐུན་ཇག་དང་རྔོན་པའི་རྒྱུན་བཅད། ཐམས་ཅད་ཀྱི་རྒྱུད་ལ་ཆོས་སེམས་སྐྱེས། ཚོ་ཆུང་
དེས་རྒྱལ་བའི་བཀའ་འགྱུར་རིན་པོ་ཆེ་རྡོ་ལ་བརྐོ་རྒྱུ་ཁས་བླངས། ཆོས་ཀྱི་འབྲེལ་བ་
རྒྱ་ཆེར་བཞག །སྡིག་པའི་རྒྱུན་ལེགས་པར་བཅད་དེ་འགྲོ་དོན་རྒྱ་ཆེན་པོའི་ཕྲིན་ལས་
མཛད། ཁྱི་སྟོད་དཀར་སྨད་ནག་དང་སྟོད་ནག་སྨད་དཀར་གཉིས་རྗེས་སུ་ཤི་བའི་
ལྤགས་པ་དགེ་རྒྱས་རྫོགས་ཆེན་དགོན་ན་དེང་སྐབས་ཀྱང་མཇལ་རྒྱུ་ཡོད་པས་ངོ་
མཚར་ཅན་ནོ། །
༡༣ སྐྱབས་རྗེས་དངོས་སློབ་ཨོ་རྒྱན་རྣམ་རྒྱལ་གྱི་རིག་པ་བཙན་ཐབས་སུ་རང་
བྱན་དུ་ཚུད་བཅུག་པའི་སྐབས། ཡང་སྐབས་ཤིག་སྐྱབས་མགོན་སྒར་བ་ནག་བྲན་ལ་
296



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
བྱོན་ནས་བཞུགས་ཡོད་སྐབས་ཨ་ཞང་གཏེ་བོ་དུས་ལས་ཡོལ་སོང་བས། སྐྱབས་
མགོན་ནས་ཨ་ཞང་གི་རྣམ་ཤེས་དེ་ཐེབ་ཚེ་ཞིག་གི་འོག་ཏུ་སྦས་ནས། ཧྲི་ལུང་བླ་རྒན་
ཨོ་རྒྱན་རྣམ་རྒྱལ་ལ་ངའི་ཨ་ཞང་དུས་ལས་ཡོལ་སོང་བས་འཕོ་བ་ཐོབས། རྟ་ནག་
བཟང་པོ་ཞིག་ཡོད་ཨ་ཞང་གི་རྣམ་ཤེས་སྤར་ཐུབ་ན་དེ་སྦྱིན་རྒྱུ་ཡིན་གསུངས། ཨོ་རྒྱན་
རྣམ་རྒྱལ་གྱིས་འཕོ་བ་བཏབ་ནས་ཧིག་སྒྲ་རེ་བརྗོད་དུས། ཐེབ་ཚེ་སྒུལ་ཙམ་རེ་བྱས་
པས་སྐྱབས་མགོན་གྱིས་དེའི་སྟེང་རྡོ་རྗེ་བཞག་པས་སྤར་མ་ནུས་སོ། །དེ་ནས་རོང་
མེ་༼མི་༽མཛོ་རྒན་ཟེར་བའི་བླ་རྒན་ཞིག་ཡོད་པ་དེ་ལ་ཨོ་རྒྱན་རྣམ་གྱིས་གོ་ཆོད་མ་སོང་
བས་ཁྱེད་ཀྱིས་འཕོ་བ་ཐོབས། རྟ་ནག་སུ་ཐོབ་ཀྱིས་གསུངས། རོང་མེ་༼མི་༽མཛོ་རྒན་
གྱིས་འཕོ་བ་བཏབ་ནས་ཧིག་གསུམ་བརྗོད་པས། རྡོ་རྗེ་ཐེབ་དང་བཅས་པ་སིང་ཁྲ་
ལེར་འཕངས་པས་རྟ་ནག་དེ་ཁོ་ལ་ཐོབ། སྐྱབས་མགོན་གྱིས་ཨོ་རྒྱན་རྣམ་རྒྱལ་ལ་
སྔར་ནས་མི་ལོ་བརྒྱད་ལ། འོད་གསལ་རྫོགས་པ་ཆེན་པོའི་ཁྱད་ཆོས་མཁའ་འགྲོའི་
སྙིང་ཁྲག་དྭངས་མ་དེ་ཁྱོད་ལ་བྱིན་པ་དོན་མེད་དུ་ཐལ་འདུག་པས། དེ་ཁྱོད་ཀྱིས་རང་
སྲོག་བཅད་ན་དགའ་བས་དེ་ལྟ་ཉིད་དུ་སོང་གསུངས་ནས་ཁུ་ཚུར་བསྣུན། རྡོག་པས་
བརྡུངས་ཏེ་བྲི་ལུང་གནས་ནང་དུ་ཁྲིད། གནས་དེའི་ནང་སོང་ཚེ་བྲག་རིའི་རྩེར་བྱ་མི་པ་
ཞིག་ཡོད་པ་དེ་ལ་ཐམས་ཅད་ཀྱིས་ཡ་ང་བའི་གཡང་ས་ཟེར་བ་དེར། སྐྱབས་མགོན་
གྱིས་བྲག་ཡ་ཀིའི་རྩེ་མོར་སོང་ལ་མཆོངས་ནས་ད་ལྟ་ཉིད་དུ་སྲོག་ཆོད་གསུངས་ནས་
བཀའ་བཀྱོན་དྲག་པོ་གནང་། ཨོ་རྒྱན་རྣམ་རྒྱལ་གྱིས་སྐྱབས་རྗེ་ལ་གསོལ་བ་འདེབས་
བཞིན་སོང་། བྲག་སྟེང་དེར་སོང་ནས་མིག་བཙུམས་ཏེ་རྩེ་གས་སྟོང་ཕྲག་ཡོད་པའི་
297



མདོ་མཁྱེན་བརྩེའི་གསུང་འབུམ།
，
བྲག་སྟེང་ནས་མཆོངས་བཞག་པས་ལྷུང་ས་དང་ཐུག་ས་ཅི་ཡང་མ་བྱུང་བས་མིག་ཕྱེ་
ནས་བལྟས་ཚེ་མདུན་གྱི་ནམ་མཁར་རྩ་བརྒྱུད་ཀྱི་བླ་མ་རྣམས་དང་རྒྱལ་བ་ཞི་ཁྲོའི་
དཀྱིལ་འཁོར་ལ་ཆོས་སྐྱོང་སྲུང་མ་རྣམས་ཀྱིས་བསྐོར་བས་ཞལ་གཟིགས་ཤིང་།
ཐམས་ཅད་ཀྱི་ཕྱག་གིས་རང་བཟུང་ཡོད་པ་མཐོང་བས་དགའ་བཞིན་དུ་གཏུམ་མོ་བདེ་
བའི་རླུང་ལ་བརྟེན་ནས་གནས་མདུན་དུ་རྡོ་ཕ་བོང་ཞིག་ཡོད་པ་དེའི་སྟེང་ལ་བབ།
དྭངས་གསལ་རྟོག་མེད་ཀྱི་མྱུ་གུ་རྒྱུད་ལ་སྐྱེས། དུས་གསུམ་ས་ལེར་རྟོགས། རྡོ་དེའི་
སྟེང་དུ་ཞབས་རྗེས་བཞག །སྐྱབས་མགོན་ནས་འདི་གཏེར་ཆེན་ཀརྨ་གླིང་པའི་སྤྲུལ་སྐུ་
ཡིན་ཡང་དམ་སེལ་དང་མནོལ་གྲིབ་ཀྱིས་རིགས་མ་སད་པས། ང་ཡིས་དེ་རིང་བཙན་
ཐབས་སུ་ཁོའི་རིག་པ་རང་བྱན་དུ་ཚུད་པ་ནི་ངོ་མཚར་བའོ་གསུངས་ནས་དབྱུགས་
དབྱུང་བར་མཛད་པའོ། ། །
༡༤ གཡུ་མཚོའི་ནང་ཕྱག་རྗེས་བཞག་པའི་སྐབས། ཡང་དུས་སྐབས་ཤིག་ན་
བཞག་བྲའི་མདུན་གཡུ་ མཚོའི་ཁར་སྒྲུབ་ཕུག་ཡོད་པའི་ནང་དེར་གྲུབ་དབང་སྐུ་
མཚམས་སུ་བཞུགས་ཚེ། གནས་བདག་མི་རྒོད་ཀྱི་གཟུགས་སུ་འོང་ནས་འཚོ་བ་དང་
ནོར་རྫས་མང་པོ་ཕུལ་བ་ཀུན་གྱིས་མཐོང་། གཡུ་མཚོའི་ནང་ཕྱག་རྗེས་བཞག་པ་དེང་
སང་ཡང་མཇལ་རྒྱུ་ཡོད་པའི་གྲུབ་རྟགས་ངོ་མཚར་བ་བཞག་པའོ། ། ་
༡༥ གྲུབ་དབང་གིས་ཐུགས་སྲས་འོད་ཟེར་ཁྲིད་དེ་ཆིབས་ལ་རོལ་བཞིན་མར་མེ་
བཏེགས་ནས་གཡུ་མཚོའི་གཏིང་རུམ་དུ་བྱོན་པའི་སྐབས། ཡང་དུས་སྐབས་ཤིག་གི་
ལོ་མཆོད་ལ་ལྕགས་ལ་ཡབ་སྲས་བཞག་བྲར་བྱོན་ནས་སྒར་བརྒྱབ། སྐྱབས་མགོན་
298



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
ཡང་དེར་བྱོན། དུས་མཆོད་ཉིན་གྲུབ་དབང་དང་ལྕགས་ལ་ཡབ་སྲས་བཅས་ཆིབས་ལ་
རོལ་ནས་བྱོན། གྲུབ་དབང་འོད་ཟེར་གཉིས་ཆིབས་ལ་རོལ་བཞིན་མར་མེ་བཏེགས་
ཏེ་མཚོའི་གཏིང་རུམ་དུ་བྱོན་སོང་། ལྕགས་རྒྱལ་ཡང་མཚོ་དེར་ཕྱི་བཞིན་སོང་ཡང་
བར་སྐབས་རྟ་ཡི་རྔོག་མ་ནུབ་མཚམས་སུ་འགྲོ་མ་ཕོད་ནས་ཕྱིར་ལོག །ལྕགས་རྒྱལ་
འཁོར་བཅས་སྙིང་ཤོར་བཞིན་ཡུན་རིང་དུ་གནས་ཆེ། སྐྱབས་རྗེ་དང་སྟོང་ཟ་འོད་ཟེར་
ཁོང་དཔོན་གཡོག་གཉིས་ཀ་ཉམས་ཉེས་མེད་པར་ལྕགས་རྒྱལ་གྱི་མདུན་བྱོན་པས་
རྒྱལ་པོ་ངོ་མཚར་སྐྱེས་ནས་དགའ་སྤྲོའི་ངང་གསུང་གིས་བསྔགས་བརྗོད་ཆེར་མཛད་
དོ། །འོད་ཟེར་གྱི་ངག་ནས་ངེད་དཔོན་གཡོག་གཉིས་མཚོ་ནང་སོང་། མཚོ་ནང་ནས་
སྐྱབས་རྗེས་ཕྱག་སོར་གྱིས་ཆུ་གཤགས་ནས་སོང་བས་ཆུའི་ཐིག་པ་ཙམ་གྱིས་ཀྱང་མ་
གོས། ཁང་པ་རྩེགས་སྟོང་ཙམ་ལྕགས་རི་རིམ་པ་གསུམ་གྱིས་བསྐོར་ཡོད་པར་ཐོན།
ཁང་བའི་རྩེགས་ཐམས་ཅད་ཤེལ་ཤ་སྟག་ལས་བྱས་པའི་མཐའ་སྐོར་རི་དྭགས་དང་
གཡུང་དྭགས་སྤུ་རིགས་མི་འདྲ་བ་མང་པོ་སྣང་། ང་རང་གིས་ཆིབས་རྟ་དང་མར་མེ་
བཟུང་ནས་དེར་བསྡད། སྐྱབས་མགོན་རིན་པོ་ཆེ་ནི་མི་དཀར་གོས་དཀར་ཅན་མང་
པོས་ཁང་པའི་ནང་དུ་བསུས་སོང་བས་ཅི་མཛད་མ་གོ །དེར་ཡུད་ཙམ་ནས་སྐྱེལ་མ་
དང་བཅས་ཕྱིར་བྱོན་བྱུང་གསུངས་སོ། ། ་
༡༦ བཞག་བྲའི་གནས་ནས་རིག་འཛིན་བརྒྱད་ཀྱི་བསྒྲུབ་རྫས་རིལ་བུ་དང་། ཨོ་
རྒྱན་པདྨ་འབྱུང་གནས་འཁོར་རྗེ་འབངས་དང་བཅས་པས་བསྒྲུབས་པའི་རིལ་བུ་
གཏེར་དུ་བཞེས་པའི་སྐབས། །ཡང་དུས་སྐབས་བཟང་པོ་ཞིག་ལ་གྲུབ་དབང་སྒར་གི།
299



མདོ་མཁྱེན་བརྩེའི་གསུང་འབུམ།
ཞི་བཅས་ཤར་བཞག་བྲའི་གནས་མདུན་དུ་བྱོན་བཞུགས། ཚོགས་དང་བསང་མཆོད་
མཛད་སྐབས་གློ་བུར་དུ་སྐྱབས་མགོན་ཉིད་གར་སོང་ཆ་མེད་དུ་ཡལ། གྲྭ་འཁོར་
རྣམས་ཡིད་མ་བདེ་ནས་ཕྱོགས་བཅུར་བལྟས་ཚེ་མི་རྒོད་ཤིན་ཏུ་ཆེ་བ་ཞིག་གིས་
སྐྱབས་མགོན་རྒྱབ་ཏུ་ཁུར་ནས་གངས་རིའི་དཀྱིལ་གྱི་ཡར་མཐའ་ནས་འགྲོ་བ་མཐོང་།
ཀུན་གྱིས་ཡང་ཡང་བལྟས་ཚེ་མི་སྣང་བར་གྱུར། མི་རྒོད་དེས་ཁོང་བྲག་ཁུང་ཞིག་གི་
ནང་དུ་བཞག་ནས་ཁོ་རང་གཞན་དུ་སོང་། བྲག་ཕུག་དེར་སྡེར་མ་རིལ་བུས་བཀང་བ་
ཞིག་བཞག་འདུག་པས་ཁོང་གིས་ཉིན་རེར་རིལ་བུ་རེ་ཟོས་པས་བཀྲེས་སྐོམ་མ་བྱུང་
ཞེས་ཞལ་ནས་གསུངས། ཞག་བདུན་གྱི་ཉི་མ་ཤར་ཚེ་རིལ་བུ་ཐོད་ཕོར་གང་ཙམ་ཞིག་
ཕུ་དུང་ནང་དུ་བསྡམས་ནས་སྔར་གྱི་མི་རྒོད་དེས་རྒྱབ་ཏུ་ཁུར་ཏེ་ཉམས་ཉེས་མེད་པར་
སྒར་དུ་བྱོན། དེ་བར་གྲྭ་འཁོར་རྣམས་ཀྱིས་མི་རྒོད་ཀྱིས་བཀྲོངས་བའམ་གཡང་སར་
བོར་བ་ཨེ་ཡིན་སྙམ་ནས་ཐམས་ཅད་སྡུག་བསྔལ་གྱིས་ཡི་མུག །ཞལ་མཇལ་སྐབས་
དགའ་ཞིང་ཁོང་གི་ན་བཟའ་ནས་བཟུང་སྟེ་བཤུམས་པ་མཛད་ཚེ། ཐམས་ཅད་ལ་སྔར་
གྱི་ལོ་རྒྱུས་དང་རིལ་བུ་རེ་གནང་ནས། འདི་ནི་རིག་འཛིན་བརྒྱད་ཀྱིས་སྒྲུབ་ཆེན་གྱིས་
བསྒྲུབ་རྫས་རིལ་བུ་དང་། ཨོ་རྒྱན་པདྨ་འབྱུང་གནས་འཁོར་རྗེ་འབངས་དང་བཅས་
པས་བསྒྲུབས་པའི་རིལ་བུ་ཡིན་གསུངས་ནས་གནང་ངོ་། །
༡༧ བཞག་བྲ་ལྷ་རྩེའི་གནས་བདག་གིས་སྐྱབས་མགོན་རིན་པོ་ཆེར་སྟག་གདན་
ཕུལ་བའི་སྐབས། ཡང་སྐབས་ཤིག་སྐྱབས་མགོན་སྒར་བཅས་བཞག་བྲ་ནས་ལའུ་
ཐེང་ལ་བྱོན་སྐབས་སུ་གར་ལྷས་ཆེན་མ་ལ་སླེབས་དུས་དྲེའུ་དཀར་མོ་ན་ཚུལ་ལྟ་བུས་
300



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
ཉལ་ནས་མི་འགྲོ། བཏང་བཞག་དུས་རྩྭ་ཟ་ཞིང་ནད་མི་འདུག་སྙམ་པ་བྱེད། དེད་ཀྱང་
མི་འགྲོ་ཁྲིད་ཀྱང་མི་འོང་བས་ཅི་བྱ་གཏོལ་མེད་དུ་གྱུར་ཚེ། སྐྱབས་མགོན་ནས་ཧོར་བ་
ཚང་བསྟན་འཛིན་གྲགས་པ་ལ་ཁྱོད་རང་འདིར་སྡོད། སང་ཉིན་དྲེའུ་ཁྲིད་ནས་ལའུ་
ཐང་དགོན་དུ་སླེབས་དགོས་གསུངས། རང་དེར་བསྡད། དྲེའུ་ནི་ཅི་བྱས་ཀྱང་འགྲོ་
རོགས་མི་བྱེད་ཐག་ཆོད། དགོང་མོར་དྲེའུ་དང་རང་གི་རྟ་གཉིས་ཟུར་དུ་བཏགས་ནས་
ཐང་ཤིང་ཞིག་གི་འོག་ཏུ་མེ་ཆེན་པོ་བཏང་ནས་སྡོད་སྐབས། ནམ་སྟོད་ཙམ་ན་མི་རྒོད་
ཅིག་སླེབས་ནས་མེ་ལ་ཁ་ལག་སྲོ་བཞིན་འདུག །རང་སྐྲག་བཞིན་མི་རྒོད་ལ་ཟས་བྱིན་
པས་རང་ལ་གནོད་མ་བྱས། བར་སྐབས་དྲེའུ་དང་རྟ་གཉིས་སྐྲག་ནས་འདར་ལྡི་ལི་ལི་
ཚུགས་མི་ཐུབ་སྙམ་པ་བྱེད། མི་རྒོད་དེ་ཡར་ལངས་ནས་ཕར་བལྟས་ཚེ་ཕར་ཚད་ནས་
མཆོད་མེ་གཉིས་གཤིབ་པ་འདྲ་བ་ཞིག་ཚུར་བྱུང་། མི་རྒོད་ཀྱིས་མཆན་རྡོ་དེ་བླངས་ཏེ་
གཟབ་ནན་གྱིས་འཕངས་བས་སྟག་བསད། སྟག་རོ་དེ་བླངས་ནས་བཤའ་དགོས་པའི་
བརྡ་བསྟན་བྱུང་བས་རང་གི་སྟག་ལྤགས་བཤུས། མི་རྒོད་ཀྱིས་སྟག་ལྤགས་རང་ལ་
གཏད་དེ་ཤ་བཟུང་གར་སོང་ཆ་མེད་དུ་གྱུར། རང་གིས་སྟག་ལྤགས་དེ་ཉིད་དྲེའུ་ལ་
བཀལ་ནས་དགའ་བཞིན་ཕྱིར་ཉིན་ལའུ་ཐང་དུ་ཐོན་སྐབས། སྐྱབས་མགོན་ནས་
བཞག་བྲ་ལྷ་རྩེའི་གནས་བདག་གིས་ང་ལ་གདན་ཕུལ་བ་རེད། ཁྱོད་ཀྱིས་གོ་ཆོད་
གསུངས། དྲེའུ་ལའང་ན་ཚ་སྤུ་ཙམ་ཡང་མེད་པས་དཔོན་སློབ་ཀུན་དགའ་སྤྲོའི་ངང་
གནས་སོ། །།
༡༨ བཞག་བྲའི་གནས་བདག་གིས་སྐྱབས་མགོན་ལ་ཤིང་ཐོག་ཕུལ་བའི་སྐབས།
301



མདོ་མཁྱེན་བརྩེའི་གསུང་འབུམ། .
ཡང་བཞག་བྲ་ན་བཞུགས་སྐབས་ཤིག་ལ། གནས་བདག་བུད་མེད་གོས་དཀར་པོ་
ཅན་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ་ཞིག་གིས། ཤིང་ཐོགས་རིགས་མི་འདྲ་
བ་ལི་སྡེར་གང་ཐོགས་པ་སྐྱབས་མགོན་ལ་ཕུལ་བ་ལྕགས་རྒྱལ་རང་གིས་མཐོང་བ་
ཡིན་གསུངས་སོ། །
༡༩ ལའུ་ཐང་ནས་མགར་ཐར་མཁན་པོའི་རྨོས་མཛོ་ཞིག་བཤས་ནས་སླར་འཚོ་
བར་མཛད་པའི་སྐབས། ཡང་དུས་སྐབས་ཤིག་ན་གྲུབ་དབང་ཉིད་ལའུ་ཐང་ན་
བཞུགས་དུས་མགར་ཐར་མཁན་པོའི་རྨོས་མཛོ་ཞིག་དེར་ཐོན་པ་དང་། དེ་རིང་འདི་
བཤའ་དགོས་གསུངས་ནས་འཁོར་རྣམས་ལ་འཛིན་བཅུག །ཁོང་གིས་ཕྱག་ཤན་དེ་
ཡར་ཕུད་ནས་མཛོ་དེའི་སྐེ་ཐོག་ཏུ་གཡུག་པས་མགོ་ས་ལ་ལྷུང་པ་ཕྱག་གིས་བླངས་ཏེ་
གཟིམ་ཁང་དུ་ཁྱེར་ནས་ཇ་ཡུན་ཙམ་སོང་ཚེ། མཛོ་རྫི་མཛོ་བཙལ་སར་དེར་ཐོན་ཏེ་
དྲིས་པས་ཐམས་ཅད་ཀྱིས་མ་རིག་སྨྲས། ཁོང་གིས་འོ་མཛོ་འདིར་ཡོད་གསུངས་ནས་
མཛོ་མགོ་བཏོན། ལུས་དང་སྦྱར་ནས་ཁོ་ལ་དེད་གསུངས་སྟེ་ཐལ་ལྕག་ཅིག་བྲབས་ཚེ་
མཛོ་ཡར་ལངས་ནས་སོང་གསུངས་སོ། །
༢༠ རྒྱ་རིགས་ཚོང་པ་ཞིག་རྗེས་སུ་བཟུང་ནས་གདམས་པ་གནང་སྟེ་ཐར་ལམ་དུ་
བཀོད་པའི་སྐབས།- ཡང་སྐབས་ཤིག་གི་ཚེ་ལའུ་ཐང་ན་བཞུགས་དུས་ཉིན་གཅིག་རྒྱ་
ཚོང་པ་ཁྲེས་པོ་ཁུར་མཁན་ཞིག་ཐོན། ཁོས་བུ་རམ་དང་ཆང་བཙོང་པས་སྐྱབས་མགོན་
གྱིས་ཆང་ཐམས་ཅད་ཕྲོག་སྟེ་གསོལ། ཁོས་གྲི་ཕུད་པས་གྲི་དེ་ཚུར་འཕྲོག་ནས་གྲི་ཡུ་
བ་བཅས་ལ་མདུད་པ་གཉིས་བོར། རྒྱ་དེའི་གམ་གྱི་རྡོ་ཞིག་ལ་ཁུ་ཚུར་བརྒྱབ་པས་
302



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽་
ཕྱག་གི་རྗེས་དོད། རྒྱ་དེ་ལ་ངོ་མཚར་དང་དད་འདུན་སྐྱེས་པས་རྗེས་སུ་བཟུང་། ཁོ་སྔོན་
མ་ཧོས་ཧོས་ཡིན་པ་དང་། ཁོས་ལྷ་དབང་ཕྱུག་ནག་པོ་ལ་བརྟེན་པའི་མུ་སྟེགས་པའི་ལྟ་
བའི་ལོ་རྒྱུས་སོགས་ཞིབ་ཏུ་ཞུས། རྒྱ་དེར་ཐུགས་རྗེ་ཆེན་པོའི་དབང་དང་གདམས་
ངག་གནང་། ཕྱིས་རྒྱ་དེས་ཡིག་དྲུག་དུང་ཕྱུར་བརྒྱད་འགྲུབ་ནས་རི་བོ་ཏ་ལར་བྱོན་
སོང་ཞེས་ཉག་བླ་པདྨ་བདུད་འདུལ་གྱི་ཉམས་མགུར་དུ་གསལ་བ་ཧོར་བླ་མ་བསྟན་
འཛིན་གྱི་ངག་ནས་རང་གིས་ཐོས་སོ། །་ ་
༢༡ དར་མདོ་ནས་ཐུགས་སྲས་འོད་ཟེར་མཐའ་ཡས་ཁྲིད་དེ་དུར་ཁྲོད་བསིལ་བའི་
ཚལ་དུ་ཕེབས་པའི་སྐབས། ཡང་སྐབས་ཤིག་སྐྱབས་མགོན་གྲྭ་འཁོར་བཅས་དར་
མདོར་ཝ་སུ་སྐྱབས་པ་ཚང་ན་བཞུགས་ཡོད་སྐབས། འོད་ཟེར་ལ་དོ་ནུབ་མི་རྣམས་
གཉིད་ཚར་སྐབས་ངེད་གཉིས་འགྲོ་དགོས་གསུངས། དེ་ནུབ་ནམ་གྱི་སུམ་ཆ་ཙམ་སོང་
ཚེ་ད་འགྲོ་རན་གསུངས་ཏེ་ཁང་པའི་སྒོར་ཐོན་ནས། སྒོ་འདིའི་ཕྱི་རོལ་མི་སུ་ཡང་མི་
འགྲོ་བའི་ལག་ཚགས་ཀྱིས་གསུངས་པ་བཞིན་བྱས། ད་ངའི་སྐ་རག་ལ་ལག་པ་གཉིས་
ཀས་ཟུངས་ལ་མ་ཤོར་གསུངས། དེ་བཞིན་བྱས་པས་ཡང་ཀྱི་ལེར་རླུང་གིས་བཏེགས་
པ་ལྟར་ཁྱེར་ཏེ་ཡུད་ཙམ་ན་ས་ལ་བབ། ཁྱོད་འདིར་སྡོད་ལ་གང་དུ་ཡང་མ་འགྲོ་
གསུངས་པས་དེར་བསྡད། ཚེས་གྲངས་གནམ་སྟོང་ཡིན་པ་དང་བསྒྲིབ་པས་གསལ་
བོར་མི་མཐོང་ཡང་ཀེང་རུས་ཀྱི་གཟུགས་ལྟ་བུ་མང་པོ་ཞིག་གིས་གཡེར་ཁའི་སྒྲ་དང་
བཅས་ནས་བླ་མ་བསུས་སོང་། ག་ལེར་བལྟས་ཚེ་མཆོད་རྟེན་ཆེན་པོ་རི་འབུར་ཙམ་
ཞིག་དང་། ཤིང་སྡོང་ཆེན་པོ་འགའ་ཞིག་རག་ཙམ་མཐོང་བས། མཆོད་རྟེན་དེའི་ས་
303



་ མདོ་མཁྱེན་བརྩེའི་གསུང་འབུམ།
སྤར་གང་བླངས་ནས་སྐ་རག་ནང་བཏུམ་དེ་མདུད་པ་བོར། ཤིང་ལོ་ཁ་ཤས་བླངས་
ནས་རུམ་དུ་བཅུག །གང་དུ་ཡང་འགྲོ་ནི་མ་ཕོད་པར་དེ་གར་བསྡད་པས་ཡུན་རིང་ཙམ་
ནས་སྐྱབས་མགོན་སྐྱེལ་མ་གོང་ལྟར་མང་པོ་ཞིག་དང་བཅས་བྱོན། ང་རང་ལ་ཚོགས་
རྫས་ཤིང་ཐོགས་དང་བཟའ་བ་རུམ་གང་གནང་། འོ་ད་འགྲོ་གསུངས་པས་རང་གིས་
བླ་མའི་སྐུ་ཆིང་ནས་བཟུངས་ཏེ་སྔར་བཞིན་བྱོན་འོང་བས་ཡུད་ཙམ་ན་དར་མདོའི་ཁང་
པའི་སྒོར་སླེབས། རང་གིས་སྒོ་ཕྱེས་བླ་མ་གཟིམ་མལ་དུ་བཞུགས་ནས་རང་གཉིས་
སོང་རབས་སུ་ལའང་མ་བཤད་གསུངས། དེ་རྗེས་སྐབས་ཤིག་ཏུ་བླ་མར་དེ་དུས་ངེད་
དཔོན་གཡོག་གཉིས་བྱོན་ས་དེ་གང་རེད་ཞུ་པས། དུར་ཁྲོད་བསིལ་བའི་ཚལ་རེད།
མཆོད་རྟེན་དེ་ནི་བདེ་བྱེད་བརྩེགས་པའོ་གསུངས་སོ། །
༢༢ བཞག་བྲ་ལྷ་ཚེ་ལའུ་ཐང་དགོན་གྱི་བསྟན་སྲུང་དུ་བསྐོས་པའི་སྐབས། ཡང་
སྐབས་ཤིག་ཏུ་གྲུབ་དབང་ལའུ་ཐང་དགོན་ན་བཞུགས་པའི་ཉིན་གཅིག་ཀུན་གྱིས་
མཐོང་བར་དགོན་དེའི་རྒྱབ་རིའི་སྟེགས་བུའི་བང་རིམ་ཞིག་ཏུ་བཞག་བྲ་ལྷ་རྩེ་མི་
དཀར་རྟ་དཀར་ཅན་འཁོར་རང་འདྲ་དུ་མ་དང་བཅས་ཏེ་བྱོན། སྐྱབས་མགོན་ཡང་དེར་
བྱོན་ནས་ཞལ་འཕྲད་མཛད། དགོན་པ་དེའི་བསྟན་སྲུང་དུ་བསྐོས། བླ་མཁར་དང་རྟེན་
དར་བཙུགས། མགོན་ཁང་ནང་དུ་བསྐང་གསོལ་རྒྱུན་འཛུགས་མཛད་པ་སོགས་གྲྭ་
འཁོར་ཀུན་གྱིས་མཐོང་བའོ། །
༢༣. ་ལའུ་ཐང་གི་རུ་ཁྲོད་ཨོ་རྒྱན་སྒྲུབ་ཕུག་ཏུ་སྐུ་མཚམས་སུ་ལོ་གཅིག་བཞུགས་
པའི་ཚེ་ངོ་མཚར་བའི་རྟགས་དུ་མ་བྱུང་བའི་སྐབས། ཡང་ལའུ་ཐང་རུ་ཁྲོད་ཨོ་རྒྱན་
，
34，



་ མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
སྒྲུབ་ཕུག་ཏུ་སྐུ་མཚམས་ལོ་གཅིག་བཞུགས་ཚེ། གནས་བདག་བདུད་བཙན་ཀླུ་གསུམ་
ལ་བཀའ་བསྒོ་དང་དམ་བསྒྲགས་མཛད། ཀུན་མཁྱེན་ཀློང་ཆེན་རབ་འབྱམས་ཀྱི་སྒྲུབ་
གནས་གངས་རི་ཐོད་དཀར་དང་ཡོན་ཏན་མཉམ་པའི་གནས་བསྟོད་མཛད། མ་གཟའ་
རྡོར་གསུམ་གྱི་བླ་ཤིང་ཤུག་ཐོགས་རེ་རེ་བཞིན་གཟའ་མིག་རང་བྱུང་ཡོད་པ་དང་།
ཤུག་སྡོང་གཡས་དཀྱུས་ཅན་དེའི་རྩེ་མོར་མཐོང་སྣང་སྣ་ཚོགས་དང་ཆོ་འཕྲུལ་དུས་
དང་དུས་སུ་ཀུན་གྱིས་མཐོང་བ་རྟགས་མཚན་ངོ་མཚར་ཆེ་བ་དང་། མ་རྡོར་གཉིས་ཀྱི་
བླ་ཤིང་ཐང་དཀར་སྡོང་པོ་གཞན་ལས་ཆེ་བ་གཉིས་བཅས་སུ་སོ་སོའི་བླ་ཆགས་པ་ངོ་
མཚར་བ་དུས་ཕྱིས་སུ་ཡང་མཇལ་རྒྱུ་ཡོད་དོ། ། །
༢༤ ལའུ་ཐང་དུ་སྐྱབས་མགོན་རིན་པོ་ཆེའི་འདྲ་སྐུས་གསུང་འབྱོན་པའི་སྐབས།
ཡང་དུས་སྐབས་བཟང་པོ་ཞིག་ལ་བབ་ཚེ་ལའུ་ཐང་དགོན་དུ་བླ་མ་མདོ་སྔགས་ཀྱིས་
སྐྱབས་མགོན་གྱི་སྐུ་འདྲ་བདུན་བཞེངས་ནས། སྐུ་མདུན་དུ་བཞག་སྟེ་ཉིད་ཀྱིས་རབ་
གནས་མཛད་རོགས་ཞུས་ཚེ། ཤིང་ལེབ་རིང་པོ་གཅིག་གི་སྟེང་དུ་སྒྲིགས་ཤིག་
གསུངས་པ་དེ་བཞིན་བྱས་པས། ང་མ་ཤི་གོང་ནས་རོ་མང་པོ་འདི་འདྲ་ཁྱེར་འོང་རྒྱུ་དེ།
ང་ཤི་ན་བསམ་པ་རེད་ཨ་གསུངས་ནས་སྐུ་འདྲ་བདུན་པོ་ཤིང་ལེབ་སྟེང་ནས་འཕངས་
ཏེ༑ ཞལ་ཡར་དཀྱུས་ནས་བཞུགས་པ་དང་བླ་མ་མདོ་སྔགས་ཀྱིས་ང་རང་གི་དད་རྟེན་
དང་། དགོན་པའི་ནང་རྟེན་ཉིད་ཀྱི་སྐུ་དངོས་བཞུགས་པ་དང་འདྲ་བ་ཞིག་ཅི་ནས་
མཁྱེན་ཞེས་ཡང་ཡང་ཞུས་པས། འོ་ན་ང་དང་འདྲ་བ་དེ་ཡར་ལ་ལོངས་གསུངས། འདྲ་
སྐུ་གཅིག་རང་སར་ཡར་ལངས་ཏེ་མདུན་ཅོག་གི་ཐོག་ཏུ་བཞགས་ཚེ། ཁྱོད་ང་དང་
305



དགོན་པ་ལ་བྱ་ཁྱུ་རྣམས་ཀྱིས་སྒྲིག་བཞིན་ཚོགས་ལག་བཤགས་བསྒྲལ་
་ ་ མདོ་མཁྱེན་བརྩེའི་གསུང་འབུམ།
འདྲའམ་གསུངས་པས་སྐུ་དེས་འདྲའོ་ཞེས་གསུང་འབྱོན་ཚེ་ཐམས་ཅད་ངོ་མཚར་སྐྱེས།
འདྲ་སྐུ་གཞན་དྲུག་པོ་བཅག་ནས་མར་འཕོངས་གསུངས་སོ། །
༢༥ ལའུ་ཐང་དུ་ཚོགས་མཆོད་མཛད་པའི་སྐབས། ཡང་ལའུ་ཐང་དུ་སྐབས་ཤིག་
ལ་ཕྱེ་དཀར་འབོག་གང་གིས་ཚོགས་གྲངས་མེད་པ་རི་ངོས་ཁེབས་པ་ཙམ་ཞིག་མཛད་
དེ་ཚོགས་མཆོད་གཅིག་མཛད་ཚེ་ཚོགས་ཀྱི་སྤྱན་འདྲེན་སྐབས་སུ་ཕྱོགས་ཕྱོགས་ནས་
བྱ་རྒོད་རིགས་མི་འདྲ་བ་མང་པོ་ཐོན། དེ་རྣམས་ཀྱིས་མཆོད་བཤགས་བསྒྲལ་གསུམ་
གྱི་སྐབས་སུ་སྐད་རིགས་སྣ་ཚོགས་སྒྲོག་བཞིན་ཚོགས་ལྷག་མེད་དུ་བཞེས། ལྷག་མ་
རྫོགས་འཕྲལ་བྱ་ཁྱུ་རྣམས་ཀྱིས་གྲུབ་དབང་ལ་ཕྱག་འཚལ་ཚུལ་དང༌། གནས་དང་
དགོན་པ་བཅས་ལ་གཡས་སྐོར་ ལན་གསུམ་བྱས་ནས་ནམ་མཁའི་མཐོངས་ལ་
གཤེགས་སོ། ། ་
༢༦ མདོ་སྔགས་སྤྲུལ་སྐུ་ཀུན་བཟང་དང་གྲུབ་དབང་རིན་པོ་ཆེ་སྐུ་འཁོར་བཅས་
གནས་ཆེན་ཀོ་བོ་ལྷ་རྩེར་བྱོན་པའི་སྐབས། ཡང་ལའུ་ཐང་དགོན་གྱི་བསྟན་བདག་
མདོ་སྔགས་སྤྲུལ་སྐུ་ཀུན་བཟང་དང་གྲུབ་དབང་རིན་པོ་ཆེ་སྐུ་འཁོར་བཅས་གནས་བྱ་
རྒོད་ཕུང་པོའི་རི་བོ་དང་ཡོན་ཏན་མཉམ་པའི་ཀོ་བོ་ལྷ་རྩེར་བྱོན་པས། སྐོར་ལམ་དུ་
གྲུབ་དབང་གིས་ཆིབས་རྟ་དཀར་པོའི་ཞབས་རྗེས་ཤིན་ཏུ་གསལ་བ་ཞིག་བཞག །དེ་
ནས་གནས་མདུན་དུ་བཞུགས་ནས་མདོ་སྔགས་སྤྲུལ་སྐུ་ལ་གནས་ནང་དུ་ལྟད་མོ་བལྟ་
བར་སོངས་གསུངས་པས་ཕྱིན། ཐང་ཞིག་ན་རྡོ་ཆེན་པོ་གྲུ་བཞི་ཞིག་གི་སྟེང་དུ་སྐུ་འདྲ་
མང་པོ་ཞིག་ཡོད་པ་མཐོང་། དེའི་ནང་ན་ལི་དཀར་ལས་གྲུབ་པའི་ཕྱག་ན་རྡོ་རྗེ་གཡས་
306



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
རྡོ་རྗེ་དང་གཡོན་དྲིལ་བུ་བསྣམས་པ་ཞིག་ཡོད་པ་དེ་བླངས་ནས་གྲུབ་དབང་གི་མདུན་
དུ་ཕྱིན་པས། ཡ་སྤྲུལ་སྐུ་ཁྱོད་ཀྱིས་ལྟད་མོ་ཅི་ཞིག་མཐོང་རྙེད་པ་ཅི་རྙེད་གསུངས།
སྔར་གྱི་ལོ་རྒྱུས་ཞུས་ཏེ་ཕྱག་རྡོར་སྐུ་དེ་ཕུལ་བས། འོ་ཐམས་ཅད་ཁྱེར་མི་ཡོང་བ་ཅི་
རེད། ད་སོང་ལ་ཐམས་ཅད་ཁྱེར་ཤོག་གསུངས་ཚེ་སླར་ཡང་ལོག་སྟེ་བཙལ་སྐབས་
སྔར་གྱི་གནས་དེ་ལྟ་བུ་ཡེ་མི་སྣང་བས་སྐུ་མདུན་དུ་ཕྱིན་ནས་ཞུས་སོ། །
༢༧ ལའུ་ཐང་དགོན་དུ་ཐུགས་ཀྱི་སྲས་མཆོག་དགེ་མང་བ་སྟོང་ཟ་འོད་ཟེར་དང་
འཕྲད་དེ་རྗེས་སུ་བཟུངས་པའི་སྐབས། ཡང་ལའུ་ཐང་དགོན་དུ་སྐྱབས་རྗེས་སློབ་མ་
མང་པོ་ཞིག་ལ་ཆོས་གསུངས་སྐབས། སྡེ་དགེ་རྫ་ཆུ་ཁའི་ཕྱག་ཚ་དགོན་པའི་གྲྭ་པ་
གཉིས་དང་། དགེ་མང་བ་སྟོང་ཟ་འོད་ཟེར་བཅས་ཆོས་ཞུ་བར་འོང་། ཆོས་གྲྭའི་གྲྭ་
མཐར་བསྡད་ཙམ་ན་སྐྱབས་མགོན་ནས་ ཁྱོད་གསུམ་ཅི་ ཡི་དོན་ ལ་ འོང་བ་ ཡིན་
གསུངས། འོང་དོན་གྱི་ལོ་རྒྱུས་ཞུས། བླ་མས་ཁྱོད་གསུམ་གྱིས་བླ་མ་བསྟེན་མྱོང་ངམ་
གསུངས། བསྟེན་མོང་ཞུས་པས་བླ་མ་སུ་ཡིན་གསུངས། ཁོང་གསུམ་གྱིས་མི་འགྱུར་
ནམ་མཁའི་རྡོ་རྗེ་དང་། རྒྱལ་སྲས་གཞན་ཕན་མཐའ་ཡས་ཡིན་ཞུས། གཞན་ཕན་
མཐའ་ཡས་དེ་སུ་རེད། དེའི་རིགས་དང་རུས་གང་ཞིག་རེད། དེ་སུའི་སྤྲུལ་པ་རེད། ང་
རང་སངས་རྒྱས་གཉིས་པ་ཨོ་རྒྱན་རིན་པོ་ཆེའི་ལས་ཅན་དག་པའི་འཁོར་ལྔའི་ནང་
ནས་ཆོས་རྒྱལ་ཁྲི་སྲོང་ལྡེའུ་བཙན་ནས་བཟུང་རིག་འཛིན་འཇིགས་མེད་གླིང་པའི་བར་
དུ་བྱོན་པ་དེ་དག་གི་སྤྲུལ་པ་ང་རང་ཡིན། ང་རང་གི་མདུན་ནས་ཆོས་ཐོབ་པ་དང་
དངོས་སློབ་ངེས་དག་ཅིག་དགོས་ན་གཞན་ཕན་མཐའ་ཡས་སོགས་སྤང་དགོས། དེ་
，
307



མདོ་མཁྱེན་བརྩེའི་གསུང་འབུམ།
དག་མི་སྤང་ན་འདིར་འདུག་མི་ཆོག་གསུངས། ཆོས་གྲལ་ནས་ཕུད། ཡང་ཆོས་
གསུངས་ཚར་ནས་ཁྲོམ་དབང་གསུང་སྐབས་དབང་གྲལ་དུ་ཚུད་དམ་སྙམ་ནས་སོང་
ཡང་སྔ་མ་བཞིན་མཛད་དེ་དབང་གྲལ་ནས་ཕུད་བྱུང་། ཡང་ཞག་ཁ་ཤས་ནས་བླ་སྤྲུལ་
མང་པོ་ཞིག་ཕེབས་ནས་ཆོས་གསུངས་པས། ཁོང་གསུམ་ནས་ཡང་ཆོས་འདི་ཞུ་ཆོག་
གམ་ཞུས་པས་སྔ་མ་ཁོ་ན་བཞིན་གསུངས་པས། ཕྱག་ཚའི་གྲྭ་བ་གཉིས་ནས་ད་ཐག་
རིང་པོ་ནས་ཆོས་ཞུར་འོང་ཡང་ཞལ་མཇལ་བ་ཙམ་ལས་ཆོས་ནི་གཞན་མང་པོ་ལ་
གསུངས་ཀྱང་ངེད་ཚོར་མ་ཐོབ་སྨྲས་ན་རང་ཡུལ་གྱི་མི་རྣམས་ཀྱིས་ཁྲེལ་འོང་བས་ཁ་
ཙམ་གྱིས་སྤང་ཟེར། སྙིང་ནས་མི་སྤང་ཞེས་འོད་ཟེར་ལ་སྨྲས་ཀྱང་། འོད་ཟེར་ནས་ཁ་
ཙམ་གྱིས་ཀྱང་མི་སྤང་། རང་རེའི་བླ་མ་ལ་སྤང་དགོས་པའི་ཉེས་སྐྱོན་ཅི་ཡང་མེད་
སྨྲས། ཁོང་གཉིས་གྲོས་བྱས་ནས་བླ་མ་སྤང་བར་ཞུས། ཕྱི་ཉིན་ཆོས་གསུངས་ཚེ་ཁོ་
གཉིས་དགའ་བཞིན་དུ་ཆོས་གྲལ་དུ་བསྡད། རང་ཡང་རྗེས་དེད་ནས་སོང་བས་སྔ་མ་
བཞིན་གསུངས་ནས་ཕུད་བྱུང་། དེར་སེམས་སྐྱོ་བཞིན་ཆོས་མི་གསུང་བར་ཐག་ཆོད་
ནས་མར་ཡོང་། ཁུར་པོ་ཁུར་ནས་ལའུ་ཐང་གི་ཐོང་མགོར་སླེབས་སྐབས། རྗེས་ནས་
གྲྭ་པ་ཞིག་ཐོན་ཏེ་ཁྱོད་རང་ལ་བླ་མས་མར་ཤོག་གསུངས་འདུག་ཟེར་བས། རང་
དགའ་བཞིན་འོང་ནས་གྲལ་མཐར་བསྡད་སྐབས། བླ་མ་བསྟེན་ན་དགེ་མང་འོད་ཟེར་
ལྟ་བུ་ཞིག་དགོས་པ་རེད། ཁྱོད་གཉིས་ཀྱིས་བླ་མ་གཞན་ཞིག་ལ་ཐུག་ན་ང་རང་ཡང་
སྤང་ངེས་རེད། འདུག་མི་ཆོག་གསུངས་ནས་ཕྱག་ཚ་བ་གཉིས་ཀ་ཕུད་སོང་། དགེ་མང་
འོད་ཟེར་ནི་དེ་ནས་བཟུང་རྗེས་སུ་བཟུང་ནས་ཞི་དྲག་གི་ལས་གང་ཐད་ནས་ཡིན་ཀྱང་
308



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ་ ཀ༽
བཀའ་ཡི་ཟུར་ཙམ་ཡང་མ་བཅག་པར་ཞབས་འདེགས་བསྒྲུབས་ཏེ་ཐུགས་ཀློང་རོ་
གཅིག་ཏུ་འདྲེས་པས་ཨ་ཁུ་ང་འདྲ་མ་ཞེས་དབུགས་དབྱུང་མཛད་པའོ། །
༢༨ ཁྲོ་སྐྱབས་ཐུགས་རྗེ་ཆེན་པོར་བྱོན་ལམ་ནས་རྫས་ཐ་བའི་རྫི་བོ་རྗེས་སུ་
བཟུངས་པའི་སྐབས། ཡང་དུས་བཟང་ཞིག་ལ་བབ་ཚེ་ཁྲོ་སྐྱབས་ཐུགས་རྗེ་ཆེན་པོར་
བྱོན་སྐབས་རྫས་ཁོག་བརྒྱུད་ནས་བྱོན་པས། རྫས་ཐ་བའི་རྫི་བོ་ཕོ་གསར་གཉིས་
ལམ་ན་ཡོད་པས་ཁོ་གཉིས་ཀྱི་གྲོས་ལ་གཅིག་གིས་ཤི་མདོག་བྱེད། ཁྱོད་ཀྱིས་བླ་མ་
ལ་ཞུས། བླ་མ་ཨེ་མཚར་དང་། གྲུབ་རྟགས་དང་མཁྱེན་པ་ཨེ་ཡོད་དེ་གོ །ཐམས་ཅད་
ཀྱིས་བཤད་ཚུལ་ནི་མཁྱེན་པ་ཡོད་ཟེར་འདུག་སྟེ་དེ་རིང་གོ་ཞེས་བགྲོས་ནས་གཅིག་
པོ་ཤི་ཁུལ་གྱིས་ཉལ་བ་དང༌། གཅིག་ཤོས་ལམ་དུ་སོང་ནས་བླ་མ་ལ་ང་ཡི་རྫི་རོགས་
དེ་ཤི་ཐལ། ཁྱོད་གཅིག་ཕེབས་རོགས་ཞུས་ཚེ། འོ་ཡ་གསུངས་ནས་ཆིབས་རྟ་ལས་
བབ་སྟེ་སྔས་མགོར་བྱོན་ནས་བཞུགས། དུ་བ་ཚག་གསུམ་གསོལ་ནས་དུད་སྙིགས་
ཁོའི་མགོ་སྟེང་དུ་སྤྲུག །ཅི་ཡང་མ་གསུངས་ནས་བྱོན་སོང་། ཡུད་ཙམ་ནས་རོགས་པ་
དེས་ཁོ་ལ་བླ་མ་ཁོས་ཅི་ཡང་གོ་བར་མི་འདུག །ཁྱོད་རང་ཡར་ལོངས་སྨྲས་ཀྱང་ལན་
མ་སྟེར། ལག་པ་ནས་འཐེན་དེ་ངོ་ལ་བལྟས་པས་ཁོ་དངོས་གནས་ཤི་ཚར་འདུག་པས།
ཁོའི་སེམས་ལ་འགྱོད་པ་ཆེན་པོ་སྐྱེས་ཤིང་སེམས་སྡུག་གིས་ནོན་ནས་བླ་མའི་སྒར་
རྗེས་དེད། སྔ་མའི་རྒྱུས་རྣམས་ཞུས་ཏེ་འགྱོད་བཤགས་ཕུལ་ཞིང་ཡར་གསོན་ཐབས་
ཞུས་ཚེ། འོ་ཡ་གསུངས་སྟེ་བླ་མ་ཕྱིར་བྱོན་ནས་རོའི་མགོར་བཞུགས། ཛ༠ཞེས་ལྕགས་
ཀྱུའི་ཕྱག་རྒྱ་ལན་གསུམ་དང་། ཚེ་འགུགས་བྲོ་ལོ་ཀ་གཅིག་གསུངས་ནས་མྱུར་བར་
309



m
མདོ་མཁྱེན་བརྩེའི་གསུང་འབུམ།
བྱོན་སོང་། དེ་ནས་ཁོ་ག་ལེར་དབུགས་ཐོན་ནས་རིམ་གྱིས་ཁ་གྲག་སྟེ། ང་དག་པའི་
ཞིང་ཁམས་སུ་གནས་སྤར་བྱུང་བས་འཆི་མ་བཅུག་པ་ཨ་ཕ་བོ་ཟེར་ནས་ནོར་ལུགས་
སོགས་དེ་གར་བསྒྱུར། བླ་མའི་སྐུ་རྗེས་སུ་དེད་ནས་དད་འདུན་གྱིས་འགྱོད་བཤགས་
ཕུལ། བླ་མས་ཁོ་རྗེས་སུ་བཟུང་ནས་ཞབས་ཏོག་བསྒྲུབས་པས་ལོ་ལྔ་སོང་བ་ན་ཚེ་
འཕོས་ཚེ་རུས་པ་སོགས་ལ་རང་བསྲེལ་བྱུང་ངོ་། ། །
༢༩ ཤར་གྲོང་ནོར་ངེས་ཁོག་ནས་རྫོང་གི་བྱེ་མ་ཟླ་ཚེས་ཟེར་བའི་གཞི་བདག་དེ་
དམ་འོག་ཏུ་བཞག་པའི་སྐབས། ཡང་དུས་སྐབས་ཤིག་ཏུ་སྐྱབས་རྗེའི་སྒྲར་བ་ཤར་
གྲོང་དགོན་དུ་བྱོན་ལམ་ནོར་ངེས་ཁོག་ཏུ་ལྷས་ཆེན་པོ་ཞིག་ཡོད་སར་བཞུགས། མེ་
བཏང་བས་ཡུད་ཙམ་ན་སྤྱང་ཀི་གཉིས་འོང་ནས་དྲེའུ་དཀར་མོར་སྨུག་ཚེ། སྐྱབས་
མགོན་ནས་རིག་རྩལ་དང་འོད་ཟེར་གཉིས་ལོ་འདི་གཉིས་མ་སོད་ན་ཕྱིར་ཡོང་མི་ཆོག་
གསུངས་ནས་ཕྱག་མདའ་མེ་ཁྲོམ་དེ་བསྐུར་བས། སྤྱང་ཀི་གཉིས་ཀྱིས་ལ་ཐུར་མང་པོ་
བརྒྱབ་ནས་ཤོར། ཁོང་གཉིས་ཀྱིས་ཐེ་ཚོམ་མེད་པར་རྗེས་སུ་དེད་པར་སྤྱང་ཀི་གཉིས་
པོ་བོར་སོང་ཚེ། རིག་རྩལ་ནས་དབང་སྡུད་ཀྱི་དམིགས་པས་བཀུག་ནས་འོད་ཟེར་
གྱིས་ཕྱག་མདའ་མེ་ཁྲོམ་བརྒྱབ་སྟེ་སྤྱང་ཀི་གཉིས་བསད་དེ་སྤྱང་རོ་ཁུར་ནས་འོང་ཚེ་
མུན་རུབ། འགྲོ་ས་མ་རིག་ནས་ནམ་ཕྱེད་ཙམ་ན་སྐུ་མདུན་དུ་འབྱོར། སྐྱབས་རྗེ་ད་དུང་
མ་གཟིམ་པར་བསྒུག་འདུག་པས་འོ་གོ་ཆོད་གསུངས། སྤྱང་ཀིའི་རོ་གཉིས་ཀ་དེར་
བཞག །ཁོང་གཉིས་ཀས་ཇ་འཐུང་ཚར་སྐབས་སྐྱབས་རྗེ་ནས་དབྱུག་པ་བླངས་ཏེ་སྤྱང་
-ཀིའི་རོ་གཉིས་བརྡུངས། སྤྱང་རོ་གཉིས་གསོན་པོར་གྱུར་ཏེ་སྐད་ངན་ཤོར་ཞིང་འབྲོ་
， 310



་ མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
གྲབས་བྱེད་སྐབས། བླ་མས་ཕྱིན་ཆད་སེམས་ཅན་མི་གསོད་པར་ཁས་ལེན་ན་བཏང་
ཆོག །དེ་མིན་ན་ཁྱེད་གཉིས་གསོན་བསྲེག་བྱེད་རྒྱུ་ཡིན་གསུངས་ནས་དབྱུག་པས་
བརྡུངས་བས་སྤྱང་ཀི་གཉིས་ངུ་བཞིན་སྐྱབས་ རྗེ་ལ་མགོ་གཉིས་ཀ་གཏུག་ནས་
འདུག །སྐྱབས་རྗེ་ནས་སྤྱང་ཀིའི་མགོར་རྡོ་རྗེ་བཞག་སྟེ་དམ་བསྒྲགས་མཛད་ནས་ད་
སོང་གསུངས་པས། སྤྱང་ཀི་གཉིས་ཀྱིས་གཟིམ་གུར་ལ་གཡས་སྐོར་ལན་གསུམ་བྱས་
ནས་ཕྱིར་བརྒྱུགས་སོང་། དོན་དུ་རྫོང་གི་བྱེ་མ་ཟླ་ཚེས་ཟེར་བའི་གཞི་བདག་དེ་དམ་
འོག་ཏུ་བཞག་པའོ་ཞེས་གསུངས་སོ། །་ ་
་ ༣༠ མི་ཉག་ན་བ་གཤིས་སུ་མི་མ་ཡིན་སྤུ་ལོང་སྒོ་སྲུང་སོགས་ཀྱིས་བསུས་པའི་
སྐབས། ཡང་དུས་གཅིག་དར་མདོར་བྱོན་སྐབས་མི་ཉག་ན་བ་གཤིས་བརྒྱུད་དེ་ལམ་
བར་ཞིག་ཏུ་སླེབས་སྐབས། མི་མ་ཡིན་སྤུ་ལོང་སྒོ་སྲུང་དང་། རི་མགོ་རྩེ་གསུམ། འཆི་
མེད་ཨ་བསེ་བཅས་མི་དཀར་རྟ་དཀར་ཅན་བཞི་དང་། མི་མཐིང་རྟ་མཐིང་ཅན་བཞི།
བུད་མེད་དྲེའུ་དཀར་པོ་ཞོན་པ་བཞི་བཅས་བསུ་བར་བྱུང་ཞིང་། སྐྱབས་རྗེ་ལ་དར་
དཀར་པོ་རེ་ཕུལ་ནས་ཕྱག་དབང་རེ་ཞུས་ཏེ་གར་སོང་ཆ་མེད་དུ་ཡལ་སོང་གསུངས། །
༣༡ རྒྱལ་སྲས་ཆེན་པོ་གཞན་ཕན་མཐའ་ཡས་དང་མཇལ་འཕྲད་མཛད་པའི་
སྐབས། ཡང་དུས་ཤིག་སློབ་མ་འོད་ཟེར་གྱི་བླ་མས་ཞི་དྲག་གི་ལས་གང་ཞིག་གནང་
ཡང་། ཞབས་ཏོག་ཚུལ་བཞིན་དུ་བསྒྲུབ་པས་ཐུགས་རྒྱུད་ཀྱི་རྟོགས་པ་འཕོས་ནས་
ཡུན་རིང་མཚམས་སུ་རྒྱལ་སྲས་གཞན་ཕན་མཐའ་ཡས་སྐྱབས་མགོན་མཇལ་དུ་བྱོན་
ཚེ་༑ གྲུབ་དབང་ཁོང་ཁྲི་མཐོན་པོའི་སྟེང་སྟག་ལྤགས་ཀྱི་གདན་ཞིག་བཏང་ནས་
31 1



མདོ་མཁྱེན་བརྩེའི་གསུང་འབུམ། ་
བཞུགས་པའི་མདུན་དུ་རྒྱ་ཆང་ཐོད་ཕོར་གང་བཞག་ཅིང་། ཁྲི་དེའི་མདུན་དུ་རྒྱལ་སྲས་
གཞན་ཕན་མཐའ་ཡས་ལ་འབོལ་གདན་ཁ་གང་བཞག །གདན་རིང་པོ་བཏིང་བའི་
ཡར་སྣེར་འབོལ་གདན་སྟེང་གཟིག་ལྤགས་ཞིག་གི་གདན་དུ་སློབ་མ་འོད་ཟེར་ལ་
འཕྲུག་ཁྲའི་གོས་ཤིག་གྱོན། གོས་རྗེ་བཅིང་བྱས་ཤིང་སྐེད་པར་གྲི་རིང་པོ་ཞིག་དྲངས།
སྐྱ་མགོ་བོར་བཅིང་ནས་ཁྲི་དེའི་ཁར་འདུག་བཅུག་སྟེ། ང་ཡིས་འགྲོ་ཆོག་མ་སྨྲས་པར་
འགྲོ་མི་ཉན་གསུངས། དེ་ནས་རྒྱལ་སྲས་ཆེན་པོ་གཞན་ཕན་མཐའ་ཡས་བྱོན་ནས་
ཕྱག་དང་མཇལ་དར་ཕུལ། གྲུབ་དབང་གིས་མཇལ་དར་གྱི་ལན་དུ་ཆང་ཐོད་ཕོར་གང་
བོ་དེ་ཕུལ་ནས་དེ་གསོལ་ཅིག་གསུངས། རྒྱལ་སྲས་གཞན་ཕན་མཐའ་ཡས་ནས་ཕྱག་
གཉིས་ཀྱིས་བསྣམས་སྟེ་ལྷག་མེད་དུ་གསོལ། དེ་ནས་འབོལ་གདན་གྱི་སྟེང་དུ་
བཞུགས་པ་དང་། ཡ། རང་ནི་གསང་སྔགས་ཀྱི་བསླབ་པ་ལས་ཐེག་དམན་ལ་སྨོན་མ་
མྱོང་བས། ཁྱོད་ནི་སྔགས་ཀྱི་བསླབ་པ་ལས་བབ་ནས་ཐེག་དམན་ཉན་རང་གི་བསླབ་
པ་ལ་ཞུགས་པས་གདན་དེ་ཙམ་ལས་མི་དབང་སྟེ། མདོ་སྔགས་ཀྱི་ཐེག་པ་མཐོ་དམན་
གྱི་ཁྱད་དང་ས་ལམ་གྱི་ཁྱད་པར་ཡིན་པས་གདན་འདི་དག་ལ་ལྟོས། ཁྱོད་ཀྱིས་མཁྱེན་
ནམ། ཁྱོད་ཀྱི་སློབ་མ་འོད་ཟེར་ལ་ལྟོས་དང་ང་རང་གི་སར་སླེབས་ནས་དཀའ་ལོག་
པའི་ཀུན་སྤྱོད་ཀྱི་ཚུལ་ཁྱོད་ཀྱིས་མཐོང་ངམ། ཁོ་ལ་ལྟོས་ཤིག་གསུངས་པས། ང་རང་
ནི་སྐྲག་ཅིང་སེམས་ཕམ་བཞིན་ཅི་བྱ་གཏོལ་མེད་དུ་གྱུར་ནས་བསྡད། རྒྱལ་སྲས་ཀྱིས་
ལགས་སོའི་ལན་བཏབ། དེ་ནས་ཁོང་རྣམ་གཉིས་ཞལ་གྲོས་རྒྱ་ཆེན་གྱིས་ཡུན་རིང་
བར་བཞུགས། དེ་ནས་རྒྱལ་སྲས་བཞུགས་སར་བྱོན་སོང་འཕྲལ། གྲུབ་དབང་ནས།
312



་ མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། . ཀ༽
ཡ༑ འོད་ཟེར་གོས་ཕུད། སྐྲ་ཁྲོལ། བྱང་ཐུལ་གྱོན་ནས་ཞལ་མཇལ་དང་ཕྱག་ཕུལ་
སོང་། བཤགས་པ་གྱིས། ང་རང་གིས་དེ་ལྟར་བྱས་པའི་རྒྱུ་མཚན་ཞུས་གསུངས།
ཞེས་གསུང་གི་གནང་བ་ཐོབ་པས། དགའ་བཞིན་རྒྱལ་སྲས་ཆེན་པོའི་མདུན་དུ་སོང་
ནས་གྲུབ་དབང་གི་བཀའ་བཞིན་ཞུས་པས། འོ་ལེགས་ལེགས། ཁྱོད་ཀྱི་ལོ་རྒྱུས་ང་
རང་གིས་ཞིབ་ཆ་ཐོས་བྱུང་བས་གོ་ཆོད། ཕོ་སྐྱེས། དོན་འགྲུབ་གདའ་གསུངས་པས་
རང་ཡང་ཤིན་ཏུ་སྤྲོ་བྱུང་གསུངས་སོ། །
༣༢ རྒྱལ་འཕགས་དགོན་དུ་བྱོན་ནས་ཆོས་གསུང་སྐབས། ཡང་དུས་གཅིག་
སྐྱབས་རྗེ་རིན་པོ་ཆེ་རྒྱལ་འཕགས་དགོན་དུ་བྱོན་ནས་ཆོས་གསུང་སྐབས་ཀྱི་རྣམ་ཐར་
ནི་བླ་མ་ཀུ་ལུ་ཀུན་བཟང་གི་ཉམས་མགུར་ལས་གསལ་ལོ། ། ་
༣༣ ཐབས་མཁས་ལ་ཐུགས་རྗེ་ཆེན་པོས་བླ་མ་དཀོར་ཟན་དམར་ཆོག་པ་ཞིག་གི་
སྐྱེ་བ་འཕྱི་བ་ཞིག་གི་ངན་སོང་གི་སྒོ་བཀག་པའི་སྐབས། ཡང་དུས་བཟང་ཞིག་ལ་དར་
མདོར་ལྕགས་ལ་རྒྱལ་ཁབ་ཏུ་བྱོན་སྐབས། མི་ཉག་རྡོ་ར་དཀར་མོ་བརྒྱུད་ནས་ཕེབས་
པའི་ལམ་བར་དུ་ཐང་ཆུང་ཉམས་སྤྲོ་བ་ཞིག་ཏུ་སླེབས་པས། འུ་ཅག་གིས་ཇ་བབ་བྱེད་
གསུངས་ནས་དེར་བབ། མེ་བཏང་བའི་ཡུད་ཙམ་ན་ཕ་གུ་དེར་འཕྱི་བ་ཞིག་ཐོན། ཁྱུག་
ཁྱུག་ཅེས་སྐད་བཏབ་པས། གྲུབ་དབང་གིས་ཕྱག་མདའ་མེ་ཁྲོམ་དེ་འཕངས་ནས་
བསད། འོད་ཟེར་འཕྱི་བའི་རོ་དེ་ཁྱེར་ཤོག་གསུངས་པས་བླངས་ནས་སྐུ་མདུན་དུ་
བཞག །དེ་ནས་གསོལ་ཇ་བཞེས་ནས་འགྲོ་རན་དུས་འོད་ཟེར་འཕྱི་བའི་རོ་དེ་ཁོ་རང་
གི་ཁུང་བུའི་ནང་དུ་ཞོག་ལ་སུས་ཀྱང་མི་གནོད་པའི་ལག་ཚགས་དམ་པོ་གྱིས། འུ་ཅག་
313



མདོ་མཁྱེན་བརྩེའི་གསུང་འབུམ།
ཡར་ཡོང་དུས་བརྗེད་མི་ཉན་གསུངས་པས་དེ་བཞིན་བྱས་ནས་རྒྱལ་སར་སོང་།
ཞབས་རིམ་བསྒྲུབས་ནས་དབྱར་སྟོད་ནས་སྟོན་བར་འགོར། ཡར་ལམ་ས་ཆ་དེར་
སླེབས་དུས་འོད་ཟེར་གྱིས་ད་ལྟ་ཞུས་ན་དགའ་མ་གཏོགས། ལ་ཐོག་ནས་ཕྱིར་འོང་རྒྱུ་
རེད་ཚེ་དཀའ་ལས་ཆེ་བསམ་ནས། ལགས། ཁྱེད་ཀྱི་འཕྱི་བའི་རོ་དེ་དགོས་སམ་ཞུས་
པས། འོ་དགོས་ཇ་སྐོལ་ལ་སྡོད་གསུངས། དེ་བཞིན་བྱས་པས་འོད་ཟེར་ཁྱོད་སོང་ལ་
འཕྱི་བའི་རོ་དེ་སྤུ་ཉག་མ་གཅིག་ཙམ་མ་ལུས་པར་ཁྱེར་ཤོག་གསུངས། འོད་ཟེར་འཕྱི་
བའི་རོའི་རྩར་སོང་བས་ཤ་ཞིག་རུས་ཞིག་ཏུ་སོང་ནས་འབུ་མང་པོས་ཟ་ཞིང་དྲི་མི་
ཞིམ་པ་བཅར་དཀའ་བ་ཞིག་ཏུ་གྱུར་འདུག་ཀྱང་། གཟན་འཐུས་ནང་དུ་ལྷག་ལུས་མེད་
པར་བླངས་ནས་སྐུ་མདུན་དུ་བཞག །དྲི་མི་ཞིམ་པས་རང་ནི་བཟའ་བཏུང་ཡི་གར་མི་
འོང༌། གྲུབ་རྗེ་ལ་ནི་ཐུགས་དོགས་མེད་པར་གསོལ་བ་བཞེས། སྒར་བགེགས་ཏེ་འགྲོ་
རན་ཁར་འཕྱི་བའི་རོ་ལ་བྱིན་རླབས་གནང་ནས་ཕྱག་གིས་བྱབ་ཙམ་མཛད་ཚེ་ཁོ་ཡར་
ལངས་ནས་ཁྱུག་ཁྱུག་ཞེས་སྐད་འདོན་བཞིན་རང་གནས་སུ་སོང་། རང་ཅག་ལ་དད་
འདུན་དང་ངོ་མཚར་བའི་དགའ་སྤྲོ་རྒྱ་ཆེར་སྐྱེས། དུས་ནམ་ཡང་ཁྲ་དང་འཕྱི་བ་བྱེའུ་རི་
དྭགས་ལ་སོགས་པ་མང་པོ་བསད་ནས་དྲོད་མ་ཡལ་གོང་ནས་གསོ་བའི་ངོ་མཚར་བ་
དུ་མ་མཐོང་ཡང་། ད་རེས་ཤ་ཞིག་རུས་ཞིག་ཏུ་སོང་བ་འབུས་གང་བ་དབྱར་སྟོད་
བསད་ནས་སྟོན་དུས་གསོ་བ་འདི་ནི་ལྷག་པར་ངོ་མཚར་རོ་སྙམས་ནས་རྒྱུ་མཚན་ཞུས་
པས། ་འཕྱི་བ་དེ་བླ་མ་དཀོར་ཟན་དམར་ཆོག་པ་ཞིག་གི་སྐྱེ་བ་རེད། ང་དང་མ་འཕྲད་
ན་ཁོ་ཚེ་འཕོས་མ་ཐག་ཏུ་དམྱལ་བར་སྐྱེ་རྒྱུ་རེད། རང་གིས་ཁོའི་རྣམ་ཤེས་སྤར་ནས་
314
1



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། _ ཀ༽
ཕུང་པོ་འབྲེལ་བསྡུས་ཀྱི་ལན་ཆགས་ཚོགས་ལ་སྦྱིན་པ་ཡིན་གསུངས་སོ། །་ ་ ་ ་
༣༤ མཐའ་དམག་བཟློག་པའི་སྐབས། ཡང་སྐྱབས་རྗེ་དར་མདོ་ལྕགས་ལ་རྒྱལ་
ཁབ་ཏུ་བཞུགས་སྐབས། ལྕགས་རྒྱལ་གྱི་སྟེང་དུ་མཐའ་དམག་འོང་གྲབ་བྱས་ཏེ་གོ་
གནས་འཕྲོག་ལ་ཐུག་ཚེ། སྐྱབས་མགོན་ནས་ཕུར་བ་བདུད་དཔུང་ཟིལ་གནོན་གྱི་ཟོར་
བརྒྱབ་པས། གཏོར་ཟོར་སྡེར་སྣོད་དང་བཅས་པ་ལས་མེ་སྟག་ཐ་ར་ར་འཕྲོས་ནས་
འཕུར་སོང་བས། མཐའ་དམག་འཚོགས་ཡོད་པའི་ནམ་མཁའ་ནས་ཐོག་སེར་བུ་ཡུག་
འཚུབ་སྟེ་མཐའ་དམག་ཐམས་ཅད་བྲོས་ས་དང་གབ་ས་མི་རྙེད་པར་བྱས། སེར་བའི་
ཆུ་གར་ཁེལ་ས་ལ་རྨ་དང་། མེ་དབལ། ཆུ་བུར། འབྲུམ་ནད་སོགས་ཀྱི་ཆར་བབ་ནས་
དམག་འོང་རྒྱུ་ཕྱིར་ལོག་སྟེ། ལྕགས་ལ་རྒྱལ་པོར་རྒྱལ་ཁ་ཐོབ་པ་ཡིན་གསུངས་སོ། །
༣༥ དར་མདོར་སློབ་མ་བུ་ཆེན་དཔལ་གྱི་སེང་གེ་ཁྲིད་དེ་ཟངས་མདོག་དཔལ་
རིར་ཕེབས་པའི་སྐབས། ཡང་དར་མདོར་ཝ་སུ་སྐྱབས་པའི་ཁྱིམ་དུ་བཞུགས་སྐབས།
སློབ་མ་བུ་ཆེན་དཔལ་གྱི་སེང་གེ་ལ་ཤོག་སྨྱུག་དང་སྣག་ཚ་ཟུངས་དང་ངེད་གཉིས་སང་
ཉིན་ཟངས་མདོག་དཔལ་རིར་འགྲོ་གསུངས། ཕྱིར་ཉིན་ཉི་མ་ཤར་ཚེ་ལྷོ་ནུབ་ཀྱི་ནམ་
མཁའ་ནས་སྐར་ཁུང་ནང་བར་འཇའ་སྔོན་པོ་རས་ཡུག་བརྐྱང་པ་ལྟ་བུ་ཞིག་ཤར་བྱུང༌།
སྐྱབས་རྗེ་སྔོན་ལ་བྱོན། རང་རྗེས་སུ་སོང་བས་ལྷོ་ནུབ་ཀྱི་ནམ་མཁར་ཐོན། བལྟས་
པས་རྒྱ་མཚོས་ཡུལ་གླིང་ཁྱབ་པ་མཐོང་། རེ་ཞིག་སོང་ཚེ་ཡུལ་གླིང་ཆེན་པོར་སླེབས།
རྒྱ་གར་གྱི་ས་ཆ་སོགས་ཡུལ་གྲུ་མང་པོ་མཐོང་ཡང་འདིར་མ་སྤྲོས། རང་མདུན་གྱི་ནམ་
མཁའ་ནས་ཕར་བལྟས་པའི་བར་སྣང་དུ་ལྷ་མོ་དཀར་སེར་དམར་ལྗང་མཐིང་ཀ་
315



མདོ་མཁྱེན་བརྩེའི་གསུང་འབུམ། ་
སོགས་ཉེར་ལྔས་དར་གདུགས་མཆོད་སྤྲིན་སྣ་ཚོགས་ཐོགས་ནས་བསུ་བར་སླེབས།
དེར་རེ་ཞིག་སོང་ཚེ་སྲིན་པོའི་གྲོང་ཁྱེར་ཆེན་མང་པོ་དང་། སྲིན་པོ་མགོ་དགུ་བ་དང་
གསུམ་པ་ལྔ་པ་སོགས་མང་པོས་མཚོན་ཆ་སྣ་ཚོགས་ཐོགས་ནས་འདུག་པ་མཐོང་བ་
དང༌། དེ་ནས་རི་དམར་པོ་སྙིང་གི་དབྱིབ་ཅན་ཞིག་ཏུ་སྟེང་ན་གཞལ་མེད་ཁང་ལྕགས་
རི་མུ་ཁྱུད་རིམ་པ་བཅུས་བསྐོར་བར་སླེབས། དེར་ས་ལ་བབ། གཞལ་མེད་ཁང་དེའི་
ནང་དབུས་སུ་གུ་རུ་རཀྵ་ཐོད་ཕྲེང་། དབུ་དགུ་ཕྱག་བཅོ་བརྒྱད་པ་ཤིན་ཏུ་ཁྲོས་པ་རིན་
པོ་ཆེ་དང་དུར་ཁྲོད་ཀྱི་ཆས་དུ་མས་བརྒྱན་པ། མེ་འོད་ཕྱོགས་བཅུར་འཕྲོ་བ་ལ། རཀ་
རིགས་ལྔའི་ཐོད་ཕྲེང་རྩལ་དང་ཧེ་རུ་ཀའི་ཆས་ཅན་གྱི་རིག་འཛིན་བརྒྱད་སོགས་ཀྱིས་
བསྐོར་བ་མཇལ། དེའི་མཐའ་སྐོར་དུ་རྗེ་འབངས་ཉེར་ལྔ་དང་གཏེར་ཆེན་བརྒྱ་རྩ་
བརྒྱད་སོགས་བླ་མ་ལ་ལ་ཧེ་རུ་ཀའི་ཆས་དང་། ལ་ལ་རབ་བྱུང་། ལ་ལ་སྔགས་པའི་
ཆས་ཅན། རྒྱ་ཡི་ཆས་དང་། བོད་ཆས་ཅན། གཅེར་བུ་དང་གང་རུས་ཀྱི་ཚོགས་དང་།
དཔའ་བོ་དང་། དཔའ་མོའི་ཚོགས་བསམ་གྱིས་མི་ཁྱབ་པར་མཇལ། བླ་མ་ལ་ལས་ཧཱུྃ་
ཕཊ་ཀྱི་གད་རྒྱང་དང་སྣང་གླུ་ལེན། ལ་ལས་ཆོས་ཀྱི་བགྲོ་གླེང་མཛད། ལ་ལས་སྒྲུབ་
ཆེན་ཚོམ་བུ་འཚོགས། ལ་ལས་ཚོགས་མཆོད་དང་ཞལ་འདོན་མཛད། སྟེང་ཕྱོགས་
དང་བར་སྣང་ཐམས་ཅད་ནས་ལྷ་མོ་དཀར་སེར་དམར་ལྗང་མཐིང་ག་སོགས་དུ་མས་
གླུ་གར་དང་མཆོད་སྤྲིན་སྣ་ཚོགས་འབུལ། ཡུལ་གླིང་གཞལ་མེད་ཁང་སོགས་བདེ་ཅན་
ཞིང་གི་ཡོན་ཏན་དང་མཚུངས་པ་མཇལ། རེ་ཞིག་ན་རྒྱལ་བ་ཀློང་ཆེན་རབ་འབྱམས་
དང་། རྡོ་གྲུབ་ཆེན་སོགས་བླ་མ་འགའ་ཞིག་ལ་གུ་རུ་བུདྡྷ་ཐོད་ཕྲེང་གིས་རྫོགས་པ་
316



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽ ་
ཆེན་པོའི་དོན་དབང་པད་རག་ཡི་གེ་དང་། འཇམ་དཔལ་དགའ་རབ་དཔའ་བོའི་
ཐུགས་བཅུད་སོགས་གསུངས་པ་ཞུས། བར་ཁང་ལོངས་སྐུའི་ལྷ་ཚོགས་དང་། སྟེང་
ཁང་ཆོས་སྐུའི་ཞིང་ཁམས་སོགས་མཇལ། དེ་ནས་ནུབ་ཕྱོགས་སུ་སོང་བས་བྲག་ཕུག་
ཞིག་ཏུ་རྡོ་གྲུབ་དབང་བཞུགས་པའི་མདུན་དུ་སླེབས། མཁའ་འགྲོའི་དོན་དབང་དང་།
མན་ ངག་ གསེར་ ཡིག་ཅན་ གནང་ནས་ ཕྱིར་སོང་ལ་འགྲོ་དོན་རྒྱས་པར་མཛོད་
གསུངས་པ་བཞིན་ཕྱིར་བྱོན་པས་སྔར་གྱི་འོད་ལམ་སྟེང་ནས་དར་མདོར་སླེབས། སྦྱིན་
བདག་གིས་བླ་མ་དཔོན་གཡོག་ཉི་ཟེར་ཆིབས་ནས་བྱོན་བྱུང་ཟེར། བསུ་བ་དགའ་
སྟོན་རྒྱ་ཆར་མཛད། ཟངས་མདོག་དཔལ་རིའི་ལོ་རྒྱུས་རྒྱས་པ་ཧོར་བླའི་གསུང་བཞིན་
ཡིན་གསུངས་སོ། །
༣༦ དར་མདོ་ནས་སྒོ་ཡི་རྡོ་གདན་སྟེང་དུ་ཞབས་རྗེས་བཞག་པའི་སྐབས། ཡང་
དར་མདོ་ན་བཞུགས་དུས་དགོང་མོ་གཟིམ་པའི་ནམ་ཕྱེད་ཙམ་ན་གྲུབ་དབང་གིས་འོད་
ཟེར་ཞེས་འབོད་པའི་སྒྲ་ཐོས། དེ་མ་ཐག་སྐུ་མདུན་སོང་བས་སྐྱབས་རྗེ་ནས་ང་རང་ན་
ནས་འཆི་ལ་ཐུག །སྒོ་མ་གིར་སྐུ་རྗེན་པར་བཞག་ཐུབ་ན་ངའི་ནད་དེ་དྭངས་སོ་
གསུངས། ན་བཟའ་དང་བཅས་འཇོག་ཞུས་ཀྱང་མི་ཉན་གསུངས། དེ་ནས་སྐུ་རྗེན་
པར་སྒོའི་རྡོ་གདན་སྟེང་དུ་བཞག་པས་ད་ཁྱོད་རང་ཉལ་ཆོག་གསུངས། དེ་བཞིན་བྱས་
པའི་ཡུད་ཙམ་ན། ཧ་བོ་ལྕགས་ལ་རྒྱལ་པོ་འོད་ཟེར་གྱིས་ང་གཅེར་བུར་ཕུད་ནས་སྒོ་
འདིར་བཞག །ང་ནི་གྲང་ངར་གྱིས་ཉེན་ཏེ་འཆི་ལ་ཐུག །ཅེས་གདངས་དྲག་པོས་ཡང་
ཡང་འབོད་པ་དང་། རང་ནི་ལྕགས་ལ་ཡབ་སྲས་ཀྱིས་གསན་འགྲོ་བསམ་སྟེ་འཇིགས་
317



མདོ་མཁྱེན་བརྩེའི་གསུང་འབུམ།
སྐྲག་གིས་སྐུ་མདུན་དུ་ཕྱིན་ཏེ། དེ་ལྟར་མི་གསུང་པར་གཟིམ་མལ་དུ་བྱོན་རོགས་ཡང་
ཡང་ཞུས། མཐར་སྡུག་ལ་ཐུག་ཚེ་འོ་ན་ཁྱོད་ཀྱིས་ཡར་ཞོག་གསུངས། སྐུ་བཏེགས་ཚེ་
ཆེ་ཞིང་ལྕི་བས་སྐུ་ལུས་ལྟ་ཅི་སྨོས་དབུ་སྐྲའི་ཉག་མ་གཅིག་ཙམ་ཡང་སྒུལ་མ་ནུས་པས།
འདི་ལྟར་མི་མཛད་པར་ཡར་བྱོན་རོགས་དང་ཅི་གསུང་བཀའ་བཞིན་སྒྲུབ་ཡང་ཡང་
ཞུས་ཚེ། འོ་ན་ང་རང་གི་ཤུལ་འདིར་ཁྱོད་གཅེར་བུར་ནམ་མ་ལང་བར་སྡོད་ནུས་སམ་
གསུངས་པས། ཤི་ཡང་བླ་ཡི་བསམ་སྟེ་ནུས་ལགས་ཞུས། འོ་ན་སྐུ་ཁྱོག་སྟེ་ཡར་ཞོག་
གསུངས། སྐུ་ལུས་ཡར་བཀྱག་ཚེ་སྔ་མ་ལྟར་མ་ཡིན་པར་བལ་འདབ་ཙམ་གྱི་ཡང་ལྕི་
ལས་མི་སྣང་བས་སྤྲོ་བཞིན་དུ་གཟིམ་མལ་དུ་བཞག་ཏེ་ན་བཟའ་གསོལ། རང་གིས་
གོས་ཕུད་དེ་བླ་མའི་བཞུགས་ཤུལ་དུ་བསྡད། དགུན་ཟླ་བཅུ་གཅིག་པ་ཡིན་པས་གྲང་
ལྷག་གིས་ཤིན་ཏུ་ཉེན་འདུག་པས་གཏུམ་མོའི་དམིགས་རིམ་བྱས་ཀྱང་ནུས་པ་མ་ཐོན།
ཤི་སོང་ཡང་གོ་ཆོད་བསམ་ནས་བསྡད། དེ་ནས་ནམ་ལང་ཡང་བླ་མ་གཟིམ་ནས་མ་
བཞེངས། ཉི་མ་ཤར་ལ་ཉེ་བ་ན་རྒྱལ་པོ་འཁོར་བཅས་གཟིམ་བདེ་ཞུ་བར་སླེབས་པ་
དང་ད་གཟོད་དབུ་རུམ་ནས་ཕུད་དེ། ཨེ་མ་གིར་ལྟོས་དང་འོད་ཟེར་གྱིས་རྩ་རླུང་སྒོམ་
མདོག་བྱེད་པ་རེད། ད་ངོ་ཚ་ཡར་ལོང་གོས་གྱོན་གསུངས། ཡར་ལང་བས་རྡོ་དེར་
ཞབས་རྗེས་ཞིག་བཞག་འདུག་པས། བླ་མས་དེ་ལ་གཟིགས་ཏེ་རྐང་རྗེས་འདི་འོད་
ཟེར་གྱིས་བཏབ་པ་རེད་གསུངས། རང་ནས་ང་མ་ཡིན་ཉིད་ནས་རེད་ཞུས་པས་རྒྱལ་
པོ་ཡབ་སྲས་ཀུན་ངོ་མཚར་བར་གྱུར་རོ། ། ་
༣༧ དར་མདོར་ཤན་པ་དར་རྒྱས་ལ་ཐུགས་རྒྱུད་ཀྱི་རྟོགས་པ་སྤར་སྐབས། ཡང་
318



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
ལྕགས་ལ་རྒྱལ་ཁབ་ཏུ་བཞུགས་སྐབས། ཤན་པ་དར་རྒྱས་ཟེར་བའི་རྔོན་པ་དེས་རྒྱལ་
་པོའི་ཤུ་ཁྱི་རྣམས་ཁྲིད་ནས། ཤྭ་བ་དང་། གླ་བ་སོགས་རི་དྭགས་མང་པོ་དུས་རྒྱུན་དུ་
བསད་དེ་སྐུ་མདུན་དུ་འོང་ནས། རྔོན་བྱས་རབས་དང་། བསད་རབས་ཤ་སྟག་བཤད་
འདུག་པར་ཐུགས་དགྱེས་པའི་རྣམ་འགྱུར་བསྟན་ནས་གསན་འདུག་པས། ཉིན་ཞིག་
རྔོན་པས་ཤྭ་བ་ཞིག་བསད་ནས་གཟིམ་ཁང་གི་སྒོར་སླེབས་པ་དང༌། སྐྱབས་རྗེས་
ཞབས་ལྷམ་ཕུད་དེ་ཁོའི་བྲང་མདོ་ནས་བཟུང་སྟེ་འགྲམ་རྩར་ལྔ་བརྒྱ་བརྒྱབ་པས།
རྔོན་པ་ཁོ་སྐྲག་དངངས་ངང་བརྒྱལ་ནས་ཤི་བ་ལྟར་ཡུན་རིང་ཙམ་སོང་། སླར་དྲན་པ་
རྙེད་ཚེ་ཐུགས་རྒྱུད་ཀྱི་རྟོགས་པ་འཕོས་ཏེ་ཁོ་རྟོགས་ལྡན་ཞིག་ཏུ་གྱུར་ནས་དེ་ཕྱིན་སྡིག་
རྒྱུན་ཆད་གསུངས་སོ། ། །
༣༨ དར་མདོར་ལྕགས་ལ་རྒྱལ་པོར་དབང་སྐུར་བའི་དུས་ཤིག་ལ་ཕྱག་དཔེ་གར་
ནང་རི་ཁྲོད་དུ་ལུས་པ་རྫུ་འཕྲུལ་གྱིས་བླངས་པའི་སྐབས། ཡང་རྒྱལ་ས་དེ་རུ་
བཞུགས་དུས་ཤིག་ལ་རྒྱལ་པོ་ནས་དབང་བསྐུར་ཞུས་པས། རིག་རྩལ་གྱིས་དཀྱིལ་
འཁོར་མཆོད་པ་སོགས་བཤམས། དབང་སྒྲུབ་རན་དུས་ཕྱག་དཔེ་གར་ནང་རི་ཁྲོད་དུ་
ལུས་འདུག་པས། རྒྱལ་པོས་བང་མི་མངག་ཆོག་ཞུས་ཚེ། མི་སྐྱོན་ལོན་ཡོང་གསུངས།
ལྕགས་ལའི་སྲས་གཡག་རའི་ཆུ་ཚན་ན་བཞུག་ཡོད་པར་ཉི་མ་ཤར་དུས་སྐྱབས་མགོན་
སྐུ་རྐྱང་ཞབས་ཐང་དུ་བྱོན་འགྲོ་བ་མཐོང་། གར་ནང་རུ་ཁྲོད་དུའང་ཉི་མ་ཤར་ཙམ་ལ་
བྱོན་ཏེ་ཕྱག་དཔེ་བླངས་ནས་ཕེབས་སོང་བ་གྲྭ་སློབ་ཀུན་གྱིས་མཐོང་། ལྕགས་ལའི་
གཟིམ་གཡོག་ཞིག་གིས་རྒྱལ་པོ་ལ་སྐྱབས་མགོན་ཚང་གཡག་རའི་ལྟག་སྒོ་ནས་སྐུ་
319



མདོ་མཁྱེན་བརྩེའི་གསུང་འབུམ།
རྐྱང་ཞབས་ཐང་དུ་བྱོན་གྱིན་འདུག་ཞུས་པས། རྒྱལ་པོས་སྐྱབས་མགོན་ཚང་མ་རེད་
ཁོང་གིས་ཇི་གསོལ་ནས་བཞུགས་ཡོད་གསུངས་མཐར་ཁོང་དཔོན་གཡོག་ཐེ་ཚོམས་
ནས་མཇལ་བར་ཡོང་ཚེ་སྐྱབས་མགོན་བཞུགས་འདུག །མདུན་ཅོག་ཐོག་ཏུ་གླེགས་
བམ་ཆུང་ངུ་ཞིག་བཞག་འདུག་པས། རྒྱལ་པོས་དབང་ཡིག་ལོན་ནམ་ཞུས་པས་སྐུ་
སྟོད་མར་ཕུད་དེ། འོ་ང་ཡི་གེ་ལེན་སར་སོང་བས་དཀའ་ལས་ཆེ་གསུངས། སྐུ་སྟོད་ལ་
རྔུལ་ཆུ་ཁྲོམ་མེར་ཡོད་ཚེ། རྒྱལ་པོ་ཡབ་སྲས་གཟིམ་གཡོག་དང་བཅས་པ་ངོ་མཚར་
བའོ། །
༣༩ མདོའི་རྡོ་རྗེ་བྲག་དགོན་དུ་ཨོ་རྒྱན་ཆེན་པོའི་སྐུ་བརྙན་ལ་བྱིན་དབབ་པ་དང་
རྒྱལ་གདོན་གནས་སྤར་བའི་སྐབས། ཡང་དར་མདོའི་རྡོ་རྗེ་བྲག་དགོན་དུ་ལྕགས་ལ་
རྒྱལ་པོས་ཨོ་རྒྱན་ཆེན་པོའི་སྐུ་བརྙན་གསེར་ཟངས་ལས་བྱས་པ་ཞིག་བཞེངས་ནས་བླ་
མ་མང་པོས་རབ་གནས་མཛད་ཀྱང་རབ་གནས་མ་ཆགས་པས་བཀྲ་ཤིས་པ་མ་བྱུང་།
གྲུབ་དབང་ལ་རབ་གནས་ཞུས་པས། ཁོང་དུས་འདི་ཙམ་ལ་བྱོན་རྒྱུ་ཡིན་པས་མཆོད་
པ་རྒྱ་ཆེར་གྱིས། ལྷ་ཁང་གི་སྒོ་ཡང་ཕྱེས་ལ་ཞོག་གསུངས་པ་ལྟར་བྱས། དེའི་ཉིན་
སྐྱབས་མགོན་ཆིབས་ལ་རོལ་ནས་ཕྱག་མདའ་མེ་ཁྲོམ་དེ་འཕེན་བཞིན་ཧ་ཤར་བརྒྱབ།
སྐུ་བརྙན་གྱི་ཐུགས་ཀར་མེ་ཁྲོམ་བརྒྱབ་སྟེ་སྐུ་རྒྱབ་ནས་ཕུད། ལྷ་ཁང་གི་ནང་ཐམས་
ཅད་དུ་ཕྱག་ཤན་བརྒྱབ་ནས་དེད་པའི་ཚུལ་གྱིས་སྒོའི་ཕྱིར་ཕུད། རྡོ་བྲག་དགོན་གྱི་བླ་
གྲྭ་ཐམས་ཅད་བྲོས་ས་དང་གབ་ས་མེད་པར་བྱས། དེ་ནས་བཞུགས་གདན་ལ་
བཞུགས་ནས་སྐྱེམས་བཞེས་ཟིན་པ་དང་། ཁྲུས་གསོལ་དང་རབ་གནས་མཛད་པས།
-
，
320



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽ །
བླ་མའི་ཐུགས་ཀ་ནས་འོད་ཟེར་ཁ་དོག་ལྔ་འཕྲོས་ཏེ་སྐུ་བརྙན་ལ་ཐིམ། སླར་ཡང་འོད་
འཕྲོས་ཏེ་ལྷ་ཁང་ཐམས་ཅད་འཇའ་འོད་ཀྱིས་གང་། མེ་ཏོག་གི་ཆར་བབ། ཞག་མ་
བདུན་གྱི་བར་འཇའ་འོད་མི་ཡལ་ཞིང་དྲི་བཟང་པོས་ཕྱོགས་ཀུན་ཏུ་ཁྱབ་ཆེ། ལྕགས་
ལ་རྒྱལ་མོ་ཨ་བྷེ་ནས་གསེར་གྱི་གའུ་རིན་པོ་ཆེ་སྣ་ཚོགས་ཀྱིས་ཕྲ་རྒྱན་ཅན་དེ་མེ་ཁྲོམ་
བརྒྱབ་ཤུལ་ལ་བརྒྱན་པ་སོགས་མཆོད་འབུལ་དང་གསོལ་སྟོན་རྒྱ་ཆེར་མཛད། ཞག་
བདུན་གྱི་ནང་མོར་ཐམས་ཆད་མཆོད་འབུལ་དུ་སོང་ཚེ་གུ་རུ་རིན་པོ་ཆེའི་སྐུ་བརྙན་
གྱིས་གསུང་འབྱོན་པ་ཐོས། ཐམས་ཅད་ངོ་མཚར་ཞིང་དད་འདུན་སྐྱེས། སྐུ་བརྙན་ལ་
བྱིན་དབབ་པ་དང་རྒྱལ་གདོན་གནས་སྤར་བའོ། །
༤༠ དར་མདོར་ཤར་ལྷ་མོ་རྩེའི་གཞི་བདག་ལ་བསང་མཆོད་གནང་བའི་སྐབས།
ཡང་དུས་སྐབས་ཤིག་ཏུ་དར་མདོ་ན་བཞུགས་དུས་ཤར་ལྷ་མོ་རྩེའི་གཞི་བདག་ལ་
བསང་མཆོད་བཏང་བས། གཞི་བདག་གི་རི་སྐེད་ནས་སྨུག་པ་དཀར་པོ་ཞིག་ཕྱུར་བའི་
ནང་མཆོད་རྫས་སྣ་ཚོགས་པའི་སྒྲ་གྲགས་ཤིང་། ཆར་ཟིམ་བུས་དར་མདོ་ཁྱབ་པར་
གྱུར་ཚེ་ཐམས་ཅད་ལ་ངོ་མཚར་ཆེ་བར་བྱུང་ངོ་། །
༤༡ ནོར་བུ་ཕུག་ནས་ས་གཏེར་བཞེས་པའི་སྐབས། ཡང་དར་མདོ་ལྕགས་ལ་
རྒྱལ་ཁབ་ཏུ་བཞུགས་སྐབས། ཉིན་ཞིག་འོད་ཟེར་ལ་ནོར་བུ་ཕུག་ཏུ་སོང་ལ། སུ་ལ་
འཕྲད་ཀྱང་གཏམ་མ་སྨྲ་བར་ཅི་ཞིག་རྙེད་ཀྱང་ཁྱེར་ཤོག་གསུངས། དེ་བཞིན་དུ་སོང་
བས། སྐྱེས་པ་ལྭ་བ་དཀར་པོ་གྱོན་པ་ཞིག་དང་། ནག་པོ་གྱོན་པའི་མི་གཉིས་ཀྱིས་
སྟག་ཁུག་ཅིག་ཕར་འཐེན་ཚུར་འཐེན་བྱེད་པ་མཐོང་། རང་གིས་གུ་རུ་རིན་པོ་ཆེ་དང་
321



མདོ་མཁྱེན་བརྩེའི་གསུང་འབུམ།
སྐྱབས་མགོན་ལ་གསོལ་བ་དྲག་ཏུ་བཏབ་ནས་རྒྱུག་ཤར་གཅིག་གིས་ཁོང་གཉིས་ཀྱི་
ལག་གི་སྟག་ཁུག་དེ་འཕྲོག་ནས་བརྒྱུག་ཡོང་བ་སྐྱབས་རྗེ་སྒོ་ལམ་དུ་བྱོན་པ་དང་ཐུག་
པས། འོ་གོ་ཆོད་བུ་དཔའ་བོ་ཟེར་ན་ཁྱོད་ལྟ་བུ་ཞིག་དགོས་པ་རེད་གསུངས། སྟག་
ཁུག་དེ་སྐུ་མདུན་དུ་བཞག་ཏེ་ལོ་རྒྱུས་ཞུས་ནས་ཇ་འཐུང་ཚེ་བླ་མས་ཁུག་མའི་ནང་ནང་
རྡོ་དཀར་ནག་གི་སྒྲོམ་བུ་གཉིས་ཡོད་པ་བཅག་པའི་ནང་ན་གནམ་ལྕགས་ལས་གྲུབ་
པའི་ཕུར་བུ་མཐོ་གང་བ་ཞིག་དང་། ། ལི་དཀར་ལས་གྲུབ་པའི་རྣམ་སྲས་ཀྱི་སྐུ་པད་
གདན་མེད་པ་གཉིས་བླངས། སྟག་ཁུག་ནང་བྱེ་མ་ཨ་གྲོང་རེད་གསུངས་པའི་བྱེ་མ་
དམར་པོས་གང་འདུག་གོ །ནོར་བུ་ཕུག་ནས་ས་གཏེར་བཞེས་པའི་སྐབས་སོ། ། ་
༤༢ བཞག་བྲ་ལྷ་རྩེའི་གནས་བདག་གིས་སྐྱབས་རྗེ་ལ་དུང་དཀར་ཕུལ་བའི་
སྐབས། ཡང་མི་ཉག་རྡོ་ར་དཀར་མོར་བཞུགས་སྐབས། ཉིན་ཞིག་བསང་བརྔན་བཏང་
བས་བཞག་བྲའི་རྩེ་ནས་སྨུག་པ་དཀར་པོ་ཞིག་འཕྱུར་བས་ཡུལ་ཀུན་ཁྱབ། བཞག་བྲ་
ལྷ་རྩེའི་གནས་བདག་མི་དཀར་ལ་ཐོད་ཅན་རྟ་དཀར་ཞོན་པ་ཞིག་བསང་ཁྲིའི་རྩར་
བབས་ནས། སྐྱབས་རྗེ་ལ་དུང་དཀར་པོ་ཞིག་ཕུལ་པ་ཕྱག་གིས་བླངས་ཏེ་བུས་པ་དང་།
ཐམས་ཅད་ཀྱིས་དུང་གི་སྒྲར་ཉན་ནས་སྐྱབས་རྗེ་ལ་བལྟས་ཚེ་བཞག་བྲའི་གནས་
བདག་གར་སོང་ཆ་མེད་དུ་སོང་འདུག་གོ །
༤༣ མི་ཉག་རྡོ་ར་དཀར་མོའི་བྱ་རྒོད་དོང་ཆུའི་གནས་བདག་གིས་འོ་མ་ཕུལ་བའི་
སྐབས། ཡང་སྐབས་ཤིག་མི་ཉག་རྡོ་ར་དཀར་མོའི་བྱ་རྒོད་དོང་ཆུའི་གནས་མདུན་དུ་
སྒར་བབས། སྐྱབས་རྗེ་གཟིམ་གུར་ཆུང་བར་ཁེར་བཞུགས་མཛད། ལྕགས་སྲང་མ་
-322



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
དང་རལ་གྲི་གཙོས་གྲྭ་འཁོར་རྣམས་གུར་ཆེན་ནང་བཞུགས། ཇ་མ་གཉིས་ཀྱིས་མེ་
བཏང་སྟེ་ཇ་ཁོལ་རན་ཚེ། སྐྱབས་མགོན་ནས་འོ་མ་ལེན་སར་ཤོག་ཅེས་གསུང་འབོད་
གནང་བར། ལ་མོར་ཇ་མ་དང་རལ་གྲི་གཉིས་སྐུ་མདུན་དུ་སོང་བས། ཤེལ་གྱི་ཟོ་ཁྲ་
འོ་མས་བཀང་བ་ཞིག་བཞག་འདུག །འོ་མ་བླུག་སྣོད་ཁྱེར་ཤོག་གསུངས། སྣོད་ཁྱེར་
ནས་འོ་མ་བླུགས་ཏེ་མར་ཡོང་། སླར་གསོལ་ཇ་དྲངས་པར་སྐུ་མདུན་དུ་སོང་པས་ཤེལ་
གྱི་ཟོ་ཁྲ་ཡང་མི་སྣང་། བྱ་རྒོད་དོང་ཆུའི་གནས་བདག་གིས་འོ་མ་ཕུལ་བའོ། །ཞེས་
གསུངས་སོ། ། ་་།
༤ དར་མདོར་ཝ་སུ་སྐྱབས་པའི་མ་རྒྱུད་ལ་བྱང་ཆུབ་སེམས་དཔའ་ལྔ་བཅུ་
འབྱུང་བར་ལུང་བསྟན་པའི་སྐབས། ཡང་དར་མདོར་ཝ་སུ་སྐྱབས་པའི་ཁྱིམ་ན་
བཞུགས་སྐབས་ཤིག་ཏུ། སྲས་པོ་ཡེ་ཤེས་ལ་སྟག་གི་ཁྲི་མཐོན་པོ་ཞིག་བརྒྱབ་ནས་
དེར་སྡོད་གསུངས་པས། ཁོང་ཁྲི་སྟེང་དུ་འདུག་མ་ཕོད་ནས་ཁྲིའི་རྩར་བསྡད། བུ་མོ་
ཆུང་ཆུང་ལོ་ལྔ་ལོན་པ་ཞིག་ཡོད་པ་དེས་ང་འདུག་ཟེར་ནས་ཁྲི་སྟེང་བསྡད་པས།
སྐྱབས་རྗེས་འོ་བཟང་བུ་འདི་འདུག་ནུས་ན་ཕ་རྒྱུད་ཀྱི་བྱང་ཆུབ་སེམས་དཔའ་བརྒྱ་
བྱོན། དེ་མ་རྒྱུད་ལ་བྱང་ཆུབ་སེམས་དཔའ་ལྔ་བཅུ་ལས་མི་འབྱུང་གསུངས་ཏེ་ལུང་
བསྟན་པའོ། །
༤༥ ལྷ་སྒང་དུ་ཇོ་བོའི་ཐུགས་ཀ་ནས་འོད་ཟེར་འཕྲོས་ཏེ་སྐྱབས་མགོན་གྱི་ཐུགས་
ཀར་ཐིམ་པའི་སྐབས། ཡང་སྐབས་ཤིག་ལ་ལྷ་སྒང་དུ་བྱོན་ནས་ཇོ་བོའི་མདུན་
བཞུགས་ཏེ་ཚོགས་མཆོད་འབུམ་ཕྲག་ཕུལ་བས། ཇོ་བོའི་ཐུགས་ཀ་ནས་འོད་ཟེར་
323



མདོ་མཁྱེན་བརྩེའི་གསུང་འབུམ། །
འཕྲོས་ཏེ་སྐྱབས་མགོན་གྱི་ཐུགས་ཀར་ཐིམ་པས་སྐུ་སྔར་དང་མི་འདྲ་བའི་གཟི་བརྗིད་
དང་ལྡན་པར་གྱུར། ན་བཟའ་ལ་ཡང་གྲིབ་མ་མེད་པར་འོད་ལུས་སུ་བཞུགས་པ་ཀུན་
གྱིས་མཐོང་བའི་ངོ་མཚར་བ་བྱུང་ངོ་། ། ་
༤༦ ལྷ་སྒང་ཇོ་བོ་ལ་ཕྱག་འཚལ་བས་ཇོ་བོས་གསུང་འབྱོན་པའི་སྐབས། ཡང་
སྐབས་ཤིག་ལྷ་སྒང་དུ་བྱོན་ནས་ཇོ་བོ་ལ་ཕྱག་འཚལ་བས། ཇོ་བོ་བཞད་ཅིང་། ཨེ་མ་
ཧོ་ཞེས་གསུང་འབྱོན་པའོ། ། .
༤༧ ལྷ་སྒང་དུ་བྱོན་ནས་བདུད་རྩི་གཏེར་དུ་བཞེས་པའི་སྐབས། གངས་རིའི་
དཀྱིལ་གྱི་ཡར་མཐའ་ནས་འགྲོ་བ་མཐོང་། ཀུན་གྱིས་ཡང་ཡང་བལྟས་ཚེ་མི་སྣང་བར་
གྱུར། མི་རྒོད་དེས་ཁོང་བྲག་ཁུང་ཞིག་གི་ནང་དུ་བཞག་ནས་ཁོ་རང་གཞན་དུ་སོང༌།
བྲག་ཕུག་དེར་སྡེར་མ་རིལ་བུས་བཀང་བ་ཞིག་བཞག་འདུག་པས་ཁོང་གིས་ཉིན་རེར་
རིལ་བུ་རེ་ཟོས་པས་བཀྲེས་སྐོམ་མ་བྱུང་ཞེས་ཞལ་ནས་གསུངས། ཞག་བདུན་གྱི་ཉི་
མ་ཤར་ཚེ་རིལ་བུ་ཐོད་ཕོར་གང་ཙམ་ཞིག་ཕུ་དུང་ནང་དུ་བསྡམས་ནས་སྔར་གྱི་མི་རྒོད་
དེས་རྒྱབ་ཏུ་ཁུར་ཏེ་ཉམས་ཉེས་མེད་པར་སྒར་དུ་བྱོན། དེ་བར་གྲྭ་འཁོར་རྣམས་ཀྱིས་
མི་རྒོད་ཀྱིས་བཀྲོངས་བའམ་གཡང་སར་བོར་བ་ཨེ་ཡིན་སྙམ་ནས་ཐམས་ཅད་སྡུག་
བསྔལ་གྱིས་ཡི་མུག །ཞལ་མཇལ་སྐབས་དགའ་ཞིང་ཁོང་གི་ན་བཟའ་ནས་བཟུང་སྟེ་
བཤུམས་པ་མཛད་ཚེ། ཐམས་ཅད་ལ་སྔར་གྱི་ལོ་རྒྱུས་དང་རིལ་བུ་རེ་གནང་ནས།
འདི་ནི་རིག་འཛིན་བརྒྱད་ཀྱིས་སྒྲུབ་ཆེན་གྱིས་བསྒྲུབ་རྫས་རིལ་བུ་དང་། ཨོ་རྒྱན་པདྨ་
འབྱུང་གནས་འཁོར་རྗེ་འབངས་དང་བཅས་པས་བསྒྲུབས་པའི་རིལ་བུ་ཡིན་གསུངས་
324



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
ནས་གནང་ངོ་། །
༡༧ བཞག་བྲ་ལྷ་རྩེའི་གནས་བདག་གིས་སྐྱབས་མགོན་རིན་པོ་ཆེར་སྟག་གདན་
ཕུལ་བའི་སྐབས། ཡང་སྐབས་ཤིག་སྐྱབས་མགོན་སྒོར་བཅས་བཞག་བྲ་ནས་ལའུ་
ཐང་ལ་བྱོན་སྐབས་སུ་གར་ལྷས་ཆེན་མ་ལ་སླེབས་དུས་དྲེའུ་དཀར་མོ་ན་ཚུལ་ལྟ་བུས་
ཉལ་ནས་མི་འགྲོ། བཏང་བཞག་དུས་རྩྭ་ཟ་ཞིང་ནད་མི་འདུག་སྙམ་པ་བྱེད། དེད་ཀྱང་
མི་འགྲོ་ཁྲིད་ཀྱང་མི་འོང་བས་ཅི་བྱ་གཏོལ་མེད་དུ་གྱུར་ཚེ། སྐྱབས་མགོན་ནས་ཧོར་བ་
ཚང་བསྟན་འཛིན་གྲགས་པ་ལ་ཁྱོད་རང་འདིར་སྡོད། སང་ཉིན་དྲེའུ་ཁྲིད་ནས་ལའུ་
ཐང་དགོན་དུ་སླེབས་དགོས་གསུངས། རང་དེར་བསྡད། དྲེའུ་ནི་ཅི་བྱས་ཀྱང་འགྲོ་
རོགས་མི་བྱེད་ཐག་ཆོད། དགོང་མོར་དྲེའུ་དང་རང་གི་རྟ་གཉིས་ཟུར་དུ་བཏགས་ནས་
ཐང་ཤིང་ཞིག་གི་འོག་ཏུ་མེ་ཆེན་པོ་བཏང་ནས་སྡོད་སྐབས། ནམ་སྟོད་ཙམ་ན་མི་རྒོད་
ཅིག་སླེབས་ནས་མེ་ལ་ཁ་ལག་སྲོ་བཞིན་འདུག །རང་སྐྲག་བཞིན་མི་རྒོད་ལ་ཟས་བྱིན་
པས་རང་ལ་གནོད་མ་བྱས། བར་སྐབས་དྲེའུ་དང་རྟ་གཉིས་སྐྲག་ནས་འདར་ལྡི་ལི་ལི་
ཚུགས་མི་ཐུབ་སྙམ་པ་བྱེད། མི་རྒོད་དེ་ཡར་ལངས་ནས་ཕར་བལྟས་ཚེ་ཕར་ཚད་ནས་
མཆོད་མེ་གཉིས་གཤིབ་པ་འདྲ་བ་ཞིག་ཚུར་བྱུང་། མི་རྒོད་ཀྱིས་མཆན་རྡོ་དེ་བླངས་ཏེ་
གཟབ་ནན་གྱིས་འཕངས་བས་སྟག་བསད། སྟག་རོ་དེ་བླངས་ནས་བཤའ་དགོས་
པའི་བརྡ་བསྟན་བྱུང་བས་རང་གི་སྟག་ལྤགས་བཤུས། མི་རྒོད་ཀྱིས་སྟག་ལྤགས་
རང་ལ་གཏད་དེ་ཤ་བཟུང་གར་སོང་ཆ་མེད་དུ་གྱུར། རང་གིས་སྟག་ལྤགས་དེ་ཉིད་
དྲེའུ་ལ་བཀལ་ནས་དགའ་བཞིན་ཕྱིར་ཉིན་ལའུ་ཐང་དུ་ཐོན་སྐབས། སྐྱབས་
་325་



མདོ་མཁྱེན་བརྩེའི་གསུང་འབུམ། །
མགོན་ནས་བཞག་བྲ་ལྷ་རྩེའི་གནས་བདག་གིས་ང་ལ་གདན་ཕུལ་བ་རེད། ཁྱོད་
ཀྱིས་གོ་ཆོད་གསུངས། དྲེའུ་ལའང་ན་ཚ་སྤུ་ཙམ་ཡང་མེད་པས་དཔོན་སློབ་ཀུན་
དགའ་སྤྲོའི་ངང་གནས་སོ། ། །
༡༨ བཞག་བྲའི་གནས་བདག་གིས་སྐྱབས་མགོན་ལ་ཤིང་ཐོག་ཕུལ་བའི་སྐབས།
ཡང་བཞག་བྲ་ན་བཞུགས་སྐབས་ཤིག་ལ། གནས་བདག་བུད་མེད་གོས་དཀར་པོ་
ཅན་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ་ཞིག་གིས། ཤིང་ཐོགས་རིགས་མི་འདྲ་
བ་ལི་སྡེར་གང་ཐོགས་པ་སྐྱབས་མགོན་ལ་ཕུལ་བ་ལྕགས་རྒྱལ་རང་གིས་མཐོང་བ་
ཡིན་གསུངས་སོ། །
༡༩ ལའུ་ཐང་ནས་མགར་ཐར་མཁན་པོའི་རྨོས་མཛོ་ཞིག་བཤས་ནས་སླར་འཚོ་
བར་མཛད་པའི་སྐབས། ཡང་དུས་སྐབས་ཤིག་ན་གྲུབ་དབང་ཉིད་ལའུ་ཐང་ན་
བཞུགས་དུས་མགར་ཐར་མཁན་པོའི་རྨོས་མཛོ་ཞིག་དེར་ཐོན་པ་དང་། དེ་རིང་འདི་
བཤའ་དགོས་གསུངས་ནས་འཁོར་རྣམས་ལ་འཛིན་བཅུག །ཁོང་གིས་ཕྱག་ཤན་དེ་
ཡར་ཕུད་ནས་མཛོ་དེའི་རྐེ་ཐོག་ཏུ་གཡུག་པས་མགོ་ས་ལ་ལྷུང་པ་ཕྱག་གིས་བླངས་ཏེ་
གཟིམ་ཁང་དུ་ཁྱེར་ནས་ཇ་ཡུན་ཙམ་སོང་ཚེ། མཛོ་རྫི་མཛོ་བཙལ་སར་དེར་ཐོན་ཏེ་
དྲིས་པས་ཐམས་ཅད་ཀྱིས་མ་རིག་སྨྲས། ཁོང་གིས་འོ་མཛོ་འདིར་ཡོད་གསུངས་ནས་
མཛོ་མགོ་བཏོན། ལུས་དང་སྦྱར་ནས་ཁོ་ལ་དེད་གསུངས་སྟེ་ཐལ་ལྕག་ཅིག་བྲབས་ཚེ་
མཛོ་ཡར་ལངས་ནས་སོང་གསུངས་སོ། །
༢༠ རྒྱ་རིགས་ཚོང་པ་ཞིག་རྗེས་སུ་བཟུང་ནས་གདམས་པ་གནང་སྟེ་ཐར་ལམ་
326



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། – ཀ༽
དུ་བཀོད་པའི་སྐབས། ཡང་སྐབས་ཤིག་གི་ཚེ་ལའུ་ཐང་ན་བཞུགས་དུས་ཉིན་གཅིག་
རྒྱ་ཚོང་པ་ཁྲེས་པོ་ཁུར་མཁན་ཞིག་ཐོན། ཁོས་བུ་རམ་དང་ཆང་བཙོང་པས་སྐྱབས་
མགོན་གྱིས་ཆང་ཐམས་ཅད་ཕྲོག་སྟེ་གསོལ། ཁོས་གྲི་ཕུད་པས་གྲི་དེ་ཚུར་འཕྲོག་ནས་
གྲི་ཡུ་བ་བཅས་ལ་མདུད་པ་གཉིས་བོར། རྒྱ་དེའི་གམ་གྱི་རྡོ་ཞིག་ལ་ཁུ་ཚུར་བརྒྱབ་
པས་ཕྱག་གི་རྗེས་དོད། རྒྱ་དེ་ལ་ངོ་མཚར་དང་དད་འདུན་སྐྱེས་པས་རྗེས་སུ་བཟུང་།
ཁོ་སྔོན་མ་ཧོས་ཧོས་ཡིན་པ་དང་། ཁོས་ལྷ་དབང་ཕྱུག་ནག་པོ་ལ་བརྟེན་པའི་མུ་སྟེགས་
པའི་ལྟ་བའི་ལོ་རྒྱུས་སོགས་ཞིབ་ཏུ་ཞུས། རྒྱ་དེར་ཐུགས་རྗེ་ཆེན་པོའི་དབང་དང་
གདམས་ངག་གནང་། ཕྱིས་རྒྱ་དེས་ཡིག་དྲུག་དུང་ཕྱུར་བརྒྱད་འགྲུབ་ནས་རི་བོ་ཏ་
ལར་བྱོན་སོང་ཞེས་ཉག་བླ་པདྨ་བདུད་འདུལ་གྱི་ཉམས་མགུར་དུ་གསལ་བ་ཧོར་བླ་མ་
བསྟན་འཛིན་གྱི་ངག་ནས་རང་གིས་ཐོས་སོ། །
༢༡ དར་མདོ་ནས་ཐུགས་སྲས་འོད་ཟེར་མཐའ་ཡས་ཁྲིད་དེ་དུར་ཁྲོད་བསིལ་
བའི་ཚལ་དུ་ཕེབས་པའི་སྐབས། ཡང་སྐབས་ཤིག་སྐྱབས་མགོན་གྲྭ་འཁོར་བཅས་
དར་མདོར་ཝ་སུ་སྐྱབས་པ་ཚང་ན་བཞུགས་ཡོད་སྐབས། འོད་ཟེར་ལ་དོ་ནུབ་མི་
རྣམས་གཉིད་ཚར་སྐབས་ངེད་གཉིས་འགྲོ་དགོས་གསུངས། དེ་ནུབ་ནམ་གྱི་སུམ་ཆ་
ཙམ་སོང་ཚེ་ད་འགྲོ་རན་གསུངས་ཏེ་ཁང་པའི་སྒོར་ཐོན་ནས། སྒོ་འདིའི་ཕྱི་རོལ་མི་སུ་
ཡང་མི་འགྲོ་བའི་ལག་ཚགས་ཀྱིས་གསུངས་པ་བཞིན་བྱས། ད་ངའི་སྐ་རག་ལ་ལག་
པ་གཉིས་ཀས་ཟུངས་ལ་མ་ཤོར་གསུངས། དེ་བཞིན་བྱས་པས་ཡང་ཀྱི་ལེར་རླུང་གིས་
བཏེགས་པ་ལྟར་ཁྱེར་ཏེ་ཡུད་ཙམ་ན་ས་ལ་བབ། ཁྱོད་འདིར་སྡོད་ལ་གང་དུ་ཡང་མ་
327



མདོ་མཁྱེན་བརྩེའི་གསུང་འབུམ།
འགྲོ་གསུངས་པས་དེར་བསྡད། ཚེས་གྲངས་གནམ་སྟོང་ཡིན་པ་དང་བསྒྲིབ་པས་
གསལ་བོར་མི་མཐོང་ཡང་ཀེང་རུས་ཀྱི་གཟུགས་ལྟ་བུ་མང་པོ་ཞིག་གིས་གཡེར་ཁའི་
སྒྲ་དང་བཅས་ནས་བླ་མ་བསུས་སོང་། ག་ལེར་བལྟས་ཚེ་མཆོད་རྟེན་ཆེན་པོ་རི་འབུར་
ཙམ་ཞིག་དང་། ཤིང་སྡོང་ཆེན་པོ་འགའ་ཞིག་རག་ཙམ་མཐོང་བས། མཆོད་རྟེན་དེའི་
ས་སྤར་གང་བླངས་ནས་སྐ་རག་ནང་བཏུམ་དེ་མདུད་པ་བོར། ཤིང་ལོ་ཁ་ཤས་བླངས་
ནས་རུམ་དུ་བཅུག །གང་དུ་ཡང་འགྲོ་ནི་མ་ཕོད་པར་དེ་གར་བསྡད་པས་ཡུན་རིང་ཙམ་
ནས་སྐྱབས་མགོན་སྐྱེལ་མ་གོང་ལྟར་མང་པོ་ཞིག་དང་བཅས་བྱོན། ང་རང་ལ་ཚོགས་
རྫས་ཤིང་ཐོགས་དང་བཟའ་བ་རུམ་གང་གནང་། འོ་ད་འགྲོ་གསུངས་པས་རང་གིས་
བླ་མའི་སྐུ་ཆིང་ནས་བཟུངས་ཏེ་སྔར་བཞིན་བྱོན་འོང་བས་ཡུད་ཙམ་ན་དར་མདོའི་ཁང་
པའི་སྒོར་སླེབས། རང་གིས་སྒོ་ཕྱེས་བླ་མ་གཟིམ་མལ་དུ་བཞུགས་ནས་རང་གཉིས་
སོང་རབས་སུ་ལའང་མ་བཤད་གསུངས། དེ་རྗེས་སྐབས་ཤིག་ཏུ་བླ་མར་དེ་དུས་ངེད་
དཔོན་གཡོག་གཉིས་བྱོན་ས་དེ་གང་རེད་ཞུ་པས། དུར་ཁྲོད་བསིལ་བའི་ཚལ་རེད།
མཆོད་རྟེན་དེ་ནི་བདེ་བྱེད་བརྩེགས་པའོ་གསུངས་སོ། ། །
༢༢ བཞག་བྲ་ལྷ་ཚེ་ལའུ་ཐང་དགོན་གྱི་བསྟན་སྲུང་དུ་བསྐོས་པའི་སྐབས། ཡང་
སྐབས་ཤིག་ཏུ་གྲུབ་དབང་ལའུ་ཐང་དགོན་ན་བཞུགས་པའི་ཉིན་གཅིག་ཀུན་གྱིས་
མཐོང་བར་དགོན་དེའི་རྒྱབ་རིའི་སྟེགས་བུའི་བང་རིམ་ཞིག་ཏུ་བཞག་བྲ་ལྷ་རྩེ་མི་
དཀར་རྟ་དཀར་ཅན་འཁོར་རང་འདྲ་དུ་མ་དང་བཅས་ཏེ་བྱོན། སྐྱབས་མགོན་ཡང་དེར་
བྱོན་ནས་ཞལ་འཕྲད་མཛད། དགོན་པ་དེའི་བསྟན་སྲུང་དུ་བསྐོས། བླ་མཁར་དང་རྟེན་
328



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། . ཀ༽
དར་བཙུགས། མགོན་ཁང་ནང་དུ་བསྐང་གསོལ་རྒྱུན་འཛུགས་མཛད་པ་སོགས་གྲྭ་
འཁོར་ཀུན་གྱིས་མཐོང་བའོ། །
༢༣ ལའུ་ཐང་གི་རུ་ཁྲོད་ཨོ་རྒྱན་སྒྲུབ་ཕུག་ཏུ་སྐུ་མཚམས་སུ་ལོ་གཅིག་བཞུགས་
པའི་ཚེ་ངོ་མཚར་བའི་རྟགས་དུ་མ་བྱུང་བའི་སྐབས། ཡང་ལའུ་ཐང་རུ་ཁྲོད་ཨོ་རྒྱན་
སྒྲུབ་ཕུག་ཏུ་སྐུ་མཚམས་ལོ་གཅིག་བཞུགས་ཚེ། གནས་བདག་བདུད་བཙན་ཀླུ་གསུམ་
ལ་བཀའ་བསྒོ་དང་དམ་བསྒྲགས་མཛད། ཀུན་མཁྱེན་ཀློང་ཆེན་རབ་འབྱམས་ཀྱི་སྒྲུབ་
གནས་གངས་རི་ཐོད་དཀར་དང་ཡོན་ཏན་མཉམ་པའི་གནས་བསྟོད་མཛད། མ་གཟའ་
རྡོར་གསུམ་གྱི་བླ་ཤིང་ཤུག་ཐོགས་རེ་རེ་བཞིན་གཟའ་མིག་རང་བྱུང་ཡོད་པ་དང༌།
ཤུག་སྡོང་གཡས་དཀྱུས་ཅན་དེའི་རྩེ་མོར་མཐོང་སྣང་སྣ་ཚོགས་དང་ཆོ་འཕྲུལ་དུས་
དང་དུས་སུ་ཀུན་གྱིས་མཐོང་བ་རྟགས་མཚན་ངོ་མཚར་ཆེ་བ་དང་། མ་རྡོར་གཉིས་ཀྱི་
བླ་ཤིང་ཐང་དཀར་སྡོང་པོ་གཞན་ལས་ཆེ་བ་གཉིས་བཅས་སུ་སོ་སོའི་བླ་ཆགས་པ་ངོ་
མཚར་བ་དུས་ཕྱིས་སུ་ཡང་མཇལ་རྒྱུ་ཡོད་དོ། །
༢༤ ལའུ་ཐང་དུ་སྐྱབས་མགོན་རིན་པོ་ཆེའི་འདྲ་སྐུས་གསུང་འབྱོན་པའི་སྐབས།
ཡང་དུས་སྐབས་བཟང་པོ་ཞིག་ལ་བབ་ཚེ་ལའུ་ཐང་དགོན་དུ་བླ་མ་མདོ་སྔགས་ཀྱིས་
སྐྱབས་མགོན་གྱི་སྐུ་འདྲ་བདུན་བཞེངས་ནས། སྐུ་མདུན་དུ་བཞག་སྟེ་ཉིད་ཀྱིས་རབ་
གནས་མཛད་རོགས་ཞུས་ཚེ། ཤིང་ལེབ་རིང་པོ་གཅིག་གི་སྟེང་དུ་སྒྲིགས་ཤིག་
གསུངས་པ་དེ་བཞིན་བྱས་པས། ང་མ་ཤི་གོང་ནས་རོ་མང་པོ་འདི་འདྲ་ཁྱེར་འོང་རྒྱུ་དེ།
ང་ཤི་ན་བསམ་པ་རེད་ཨ་གསུངས་ནས་སྐུ་འདྲ་བདུན་པོ་ཤིང་ལེབ་སྟེང་ནས་འཕངས་
329



་ མདོ་མཁྱེན་བརྩེའི་གསུང་འབུམ།
ཏེ༑ ཞལ་ཡར་དཀྱུས་ནས་བཞུགས་པ་དང་བླ་མ་མདོ་སྔགས་ཀྱིས་ང་རང་གི་དད་རྟེན་
དང༌། དགོན་པའི་ནང་རྟེན་ཉིད་ཀྱི་སྐུ་དངོས་བཞུགས་པ་དང་འདྲ་བ་ཞིག་ཅི་ནས་
མཁྱེན་ཞེས་ཡང་ཡང་ཞུས་པས། འོ་ན་ང་དང་འདྲ་བ་དེ་ཡར་ལ་ལོངས་གསུངས། འདྲ་
སྐུ་གཅིག་རང་སར་ཡར་ལངས་ཏེ་མདུན་ཅོག་གི་ཐོག་ཏུ་བཞགས་ཚེ། ཁྱོད་ང་དང་
འདྲའམ་གསུངས་པས་སྐུ་དེས་འདྲའོ་ཞེས་གསུང་འབྱོན་ཚེ་ཐམས་ཅད་ངོ་མཚར་སྐྱེས།
འདྲ་སྐུ་གཞན་དྲུག་པོ་བཅག་ནས་མར་འཕོངས་གསུངས་སོ། །
༢༥ ལའུ་ཐང་དུ་ཚོགས་མཆོད་མཛད་པའི་སྐབས། ཡང་ལའུ་ཐང་དུ་སྐབས་ཤིག་
ལ་ཕྱེ་དཀར་འབོག་གང་གིས་ཚོགས་གྲངས་མེད་པ་རི་ངོས་ཁེབས་པ་ཙམ་ཞིག་མཛད་
དེ་ཚོགས་མཆོད་གཅིག་མཛད་ཚེ་ཚོགས་ཀྱི་སྤྱན་འདྲེན་སྐབས་སུ་ཕྱོགས་ཕྱོགས་ནས་
བྱ་རྒོད་རིགས་མི་འདྲ་བ་མང་པོ་ཐོན། དེ་རྣམས་ཀྱིས་མཆོད་བཤགས་བསྒྲལ་གསུམ་
གྱི་སྐབས་སུ་སྐད་རིགས་སྣ་ཚོགས་སྒྲོག་བཞིན་ཚོགས་ལྷག་མེད་དུ་བཞེས། ལྷག་མ་
རྫོ་གས་འཕྲལ་བྱ་ཁྱུ་རྣམས་ཀྱིས་གྲུབ་དབང་ལ་ཕྱག་འཚལ་ཚུལ་དང་། གནས་དང་
དགོན་པ་བཅས་ལ་གཡས་སྐོར་ ལན་ གསུམ་བྱས་ནས་ནམ་མཁའི་མཐོངས་ ལ་
གཤེགས་སོ། ། །
༢༦ མདོ་སྔགས་སྤྲུལ་སྐུ་ཀུན་བཟང་དང་གྲུབ་དབང་རིན་པོ་ཆེ་སྐུ་འཁོར་བཅས་
གནས་ཆེན་ཀོ་བོ་ལྷ་རྩེར་བྱོན་པའི་སྐབས། ཡང་ལའུ་ཐང་དགོན་གྱི་བསྟན་བདག་
མདོ་སྔགས་སྤྲུལ་སྐུ་ཀུན་བཟང་དང་གྲུབ་དབང་རིན་པོ་ཆེ་སྐུ་འཁོར་བཅས་གནས་བྱ་
རྒོད་ཕུང་པོའི་རི་བོ་དང་ཡོན་ཏན་མཉམ་པའི་ཀོ་བོ་ལྷ་རྩེར་བྱོན་པས། སྐོར་ལམ་དུ་
ས
སྒོ
330



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
གྲུབ་དབང་གིས་ཆིབས་རྟ་དཀར་པོའི་ཞབས་རྗེས་ཤིན་ཏུ་གསལ་བ་ཞིག་བཞག །དེ་
ནས་གནས་མདུན་དུ་བཞུགས་ནས་མདོ་སྔགས་སྤྲུལ་སྐུ་ལ་གནས་ནང་དུ་ལྟད་མོ་བལྟ་
བར་སོངས་གསུངས་པས་ཕྱིན། ཐང་ཞིག་ན་རྡོ་ཆེན་པོ་གྲུ་བཞི་ཞིག་གི་སྟེང་དུ་སྐུ་འདྲ་
མང་པོ་ཞིག་ཡོད་པ་མཐོང་། དེའི་ནང་ན་ལི་དཀར་ལས་གྲུབ་པའི་ཕྱག་ན་རྡོ་རྗེ་གཡས་
རྡོ་རྗེ་དང་གཡོན་དྲིལ་བུ་བསྣམས་པ་ཞིག་ཡོད་པ་དེ་བླངས་ནས་གྲུབ་དབང་གི་མདུན་
དུ་ཕྱིན་པས། ཡ་སྤྲུལ་སྐུ་ཁྱོད་ཀྱིས་ལྟད་མོ་ཅི་ཞིག་མཐོང་རྙེད་པ་ཅི་རྙེད་གསུངས།
སྔར་གྱི་ལོ་རྒྱུས་ཞུས་ཏེ་ཕྱག་རྡོར་སྐུ་དེ་ཕུལ་བས། འོ་ཐམས་ཅད་ཁྱེར་མི་ཡོང་བ་ཅི་
རེད། ད་སོང་ལ་ཐམས་ཅད་ཁྱེར་ཤོག་གསུངས་ཚེ་སླར་ཡང་ལོག་སྟེ་བཙལ་སྐབས་
སྔར་གྱི་གནས་དེ་ལྟ་བུ་ཡེ་མི་སྣང་བས་སྐུ་མདུན་དུ་ཕྱིན་ནས་ཞུས་སོ། ། ་་
༢༧ ལའུ་ཐང་དགོན་དུ་ཐུགས་ཀྱི་སྲས་མཆོག་དགེ་མང་བ་སྟོང་ཟ་འོད་ཟེར་དང་
འཕྲད་དེ་རྗེས་སུ་བཟུངས་པའི་སྐབས། ཡང་ལའུ་ཐང་དགོན་དུ་སྐྱབས་རྗེས་སློབ་མ་
མང་པོ་ཞིག་ལ་ཆོས་གསུངས་སྐབས། སྡེ་དགེ་རྫ་ཆུ་ཁའི་ཕྱག་ཚ་དགོན་པའི་གྲྭ་པ་
གཉིས་དང་། དགེ་མང་བ་སྟོང་ཟ་འོད་ཟེར་བཅས་ཆོས་ཞུ་བར་འོང་། ཆོས་གྲྭའི་གྲྭ་
མཐར་བསྡད་ཙམ་ན་སྐྱབས་མགོན་ནས་ ཁྱོད་གསུམ་ཅི་ ཡི་ དོན་ལ་འོང་བ་ཡིན་
གསུངས། འོང་དོན་གྱི་ལོ་རྒྱུས་ཞུས། བླ་མས་ཁྱོད་གསུམ་གྱིས་བླ་མ་བསྟེན་མྱོང་ངམ་
གསུངས། བསྟེན་མོང་ཞུས་པས་བླ་མ་སུ་ཡིན་གསུངས། ཁོང་གསུམ་གྱིས་མི་འགྱུར་
ནམ་མཁའི་རྡོ་རྗེ་དང་། རྒྱལ་སྲས་གཞན་ཕན་མཐའ་ཡས་ཡིན་ཞུས། གཞན་ཕན་
མཐའ་ཡས་དེ་སུ་རེད། དེའི་རིགས་དང་རུས་གང་ཞིག་རེད། དེ་སུའི་སྤྲུལ་པ་རེད། ང་
331



r
མདོ་མཁྱེན་བརྩེའི་གསུང་འབུམ། ་ ་
རང་སངས་རྒྱས་གཉིས་པ་ཨོ་རྒྱན་རིན་པོ་ཆེའི་ལས་ཅན་དག་པའི་འཁོར་ལྔའི་ནང་
ནས་ཆོས་རྒྱལ་ཁྲི་སྲོང་ལྡེའུ་བཙན་ནས་བཟུང་རིག་འཛིན་འཇིགས་མེད་གླིང་པའི་བར་
དུ་བྱོན་པ་དེ་དག་གི་སྤྲུལ་པ་ང་རང་ཡིན། ང་རང་གི་མདུན་ནས་ཆོས་ཐོབ་པ་དང་
དངོས་སློབ་ངེས་དག་ཅིག་དགོས་ན་གཞན་ཕན་མཐའ་ཡས་སོགས་སྤང་དགོས། དེ་
དག་མི་སྤང་ན་འདིར་འདུག་མི་ཆོག་གསུངས། ཆོས་གྲལ་ནས་ཕུད། ཡང་ཆོས་
གསུངས་ཚར་ནས་ཁྲོམ་དབང་གསུང་སྐབས་དབང་གྲལ་དུ་ཚུད་དམ་སྙམ་ནས་སོང་
ཡང་སྔ་མ་བཞིན་མཛད་དེ་དབང་གྲལ་ནས་ཕུད་བྱུང་། ཡང་ཞག་ཁ་ཤས་ནས་བླ་སྤྲུལ་
མང་པོ་ཞིག་ཕེབས་ནས་ཆོས་གསུངས་པས། ཁོང་གསུམ་ནས་ཡང་ཆོས་འདི་ཞུ་ཆོག་
གམ་ཞུས་པས་སྔ་མ་ཁོ་ན་བཞིན་གསུངས་པས། ཕྱག་ཚའི་གྲྭ་བ་གཉིས་ནས་ད་ཐོག་
རིང་པོ་ནས་ཆོས་ཞུར་འོང་ཡང་ཞལ་མཇལ་བ་ཙམ་ལས་ཆོས་ནི་གཞན་མང་པོ་ལ་
གསུངས་ཀྱང་ངེད་ཚོར་མ་ཐོབ་སྨྲས་ན་རང་ཡུལ་གྱི་མི་རྣམས་ཀྱིས་ཁྲེལ་འོང་བས་ཁ་
ཙམ་གྱིས་སྤང་ཟེར། སྙིང་ནས་མི་སྤང་ཞེས་འོད་ཟེར་ལ་སྨྲས་ཀྱང་། འོད་ཟེར་ནས་ཁ་
ཙམ་གྱིས་ཀྱང་མི་སྤང་། རང་རེའི་བླ་མ་ལ་སྤང་དགོས་པའི་ཉེས་སྐྱོན་ཅི་ཡང་མེད་
སྨྲས། ཁོང་གཉིས་གྲོས་བྱས་ནས་བླ་མ་སྤང་བར་ཞུས། ཕྱི་ཉིན་ཆོས་གསུངས་ཚེ་ཁོ་
གཉིས་དགའ་བཞིན་དུ་ཆོས་གྲལ་དུ་བསྡད། རང་ཡང་རྗེས་དེད་ནས་སོང་བས་སྔ་མ་
བཞིན་གསུངས་ནས་ཕུད་བྱུང་། དེར་སེམས་སྐྱོ་བཞིན་ཆོས་མི་གསུང་བར་ཐག་ཆོད་
ནས་མར་ཡོང་། ཁུར་བོ་ཁུར་ནས་ལའུ་ཐང་གི་ཐང་མགོར་སླེབས་སྐབས། རྗེས་ནས་
གྲྭ་པ་ཞིག་ཐོན་ཏེ་ཁྱོད་རང་ལ་བླ་མས་མར་ཤོག་གསུངས་འདུག་ཟེར་བས། རང་
332



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
དགའ་བཞིན་འོང་ནས་གྲལ་མཐར་བསྡད་སྐབས། བླ་མ་བསྟེན་ན་དགེ་མང་འོད་ཟེར་
ལྟ་བུ་ཞིག་དགོས་པ་རེད། ཁྱོད་གཉིས་ཀྱིས་བླ་མ་གཞན་ཞིག་ལ་ཐུག་ན་ང་རང་ཡང་
སྤང་ངེས་རེད། འདུག་མི་ཆོག་གསུངས་ནས་ཕྱག་ཚ་བ་གཉིས་ཀ་ཕུད་སོང་། དགེ་མང་
འོད་ཟེར་ནི་དེ་ནས་བཟུང་རྗེས་སུ་བཟུང་ནས་ཞི་དྲག་གི་ལས་གང་ཐད་ནས་ཡིན་ཀྱང་
བཀའ་ཡི་ཟུར་ཙམ་ཡང་མ་བཅག་པར་ཞབས་འདེགས་བསྒྲུབས་ཏེ་ཐུགས་ཀློང་རོ་
གཅིག་ཏུ་འདྲེས་པས་ཨ་ཁུ་ང་འདྲ་མ་ཞེས་དབུགས་དབྱུང་མཛད་པའོ། ། །
༢༨ ཁྲོ་སྐྱབས་ཐུགས་རྗེ་ཆེན་པོར་བྱོན་ལམ་ནས་རྫས་ཐ་བའི་རྫི་བོ་རྗེས་སུ་
བཟུངས་པའི་སྐབས། ཡང་དུས་བཟང་ཞིག་ལ་བབ་ཚེ་ཁྲོ་སྐྱབས་ཐུགས་རྗེ་ཆེན་པོར་
བྱོན་སྐབས་རྫས་ཁོག་བརྒྱུད་ནས་བྱོན་པས། རྫས་ཐ་བའི་རྫི་བོ་ཕོ་གསར་གཉིས་ལམ་
ན་ཡོད་པས་ཁོ་གཉིས་ཀྱི་གྲོས་ལ་གཅིག་གིས་ཤི་མདོག་བྱེད། ཁྱོད་ཀྱིས་བླ་མ་ལ་
ཞུས། བླ་མ་ཨེ་མཚར་དང་། གྲུབ་རྟགས་དང་མཁྱེན་པ་ཨེ་ཡོད་དེ་གོ །ཐམས་ཅད་
ཀྱིས་བཤད་ཚུལ་ནི་མཁྱེན་པ་ཡོད་ཟེར་འདུག་སྟེ་དེ་རིང་གོ་ཞེས་བགྲོས་ནས་གཅིག་
པོ་ཤི་ཁུལ་གྱིས་ཉལ་བ་དང་། གཅིག་ཤོས་ལམ་དུ་སོང་ནས་བླ་མ་ལ་ང་ཡི་རྫི་རོགས་
དེ་ཤི་ཐལ། ཁྱོད་གཅིག་ཕེབས་རོགས་ཞུས་ཚེ། འོ་ཡ་གསུངས་ནས་ཆིབས་རྟ་ལས་
བབ་སྟེ་སྔས་མགོར་བྱོན་ནས་བཞུགས། དུ་བ་ཚག་གསུམ་གསོལ་ནས་དུད་སྙིགས་
ཁོའི་མགོ་སྟེང་དུ་སྤུག །ཅི་ཡང་མ་གསུངས་ནས་བྱོན་སོང་། ཡུད་ཙམ་ནས་རོགས་པ་
དེས་ཁོ་ལ་བླ་མ་ཁོས་ཅི་ཡང་གོ་བར་མི་འདུག །ཁྱོད་རང་ཡར་ལོངས་སྨྲས་ཀྱང་ལན་
མ་སྟེར། ལག་པ་ནས་འཐེན་དེ་ངོ་ལ་བལྟས་པས་ཁོ་དངོས་གནས་ཤི་ཚར་འདུག་པས།
333



མདོ་མཁྱེན་བརྩེའི་གསུང་འབུམ།
ཁོའི་སེམས་ལ་འགྱོད་པ་ཆེན་པོ་སྐྱེས་ཤིང་སེམས་སྡུག་གིས་ནོན་ནས་བླ་མའི་སྒར་
རྗེས་དེད། སྔ་མའི་རྒྱས་རྣམས་ཞུས་ཏེ་འགྱོད་བཤགས་ཕུལ་ཞིང་ཡར་གསོན་ཐབས
ཞུས་ཚེ། འོ་ཡ་གསུངས་སྟེ་བླ་མ་ཕྱིར་བྱོན་ནས་རོའི་མགོར་བཞུགས། ཛམ་ཞེས་ལྕགས་
ཀྱུའི་ཕྱག་རྒྱ་ལན་གསུམ་དང་། ཚེ་འགུགས་ཤོ་ལོ་ཀ་གཅིག་གསུངས་ནས་མྱུར་བར་
བྱོན་སོང་། དེ་ནས་ཁོ་ག་ལེར་དབུགས་ཐོན་ནས་རིམ་གྱིས་ཁ་གྲག་སྟེ། ང་དག་པའི་
ཞིང་ཁམས་སུ་གནས་སྤར་བྱུང་བས་འཆི་མ་བཅུག་པ་ཨ་ཕ་བོ་ཟེར་ནས་ནོར་ལུགས་
སོགས་དེ་གར་བསྐྱུར། བླ་མའི་སྐུ་རྗེས་སུ་དེད་ནས་དད་འདུན་གྱིས་འགྱོད་བཤགས་
ཕུལ། བླ་མས་ཁོ་རྗེས་སུ་བཟུང་ནས་ཞབས་ཏོག་བསྒྲུབས་པས་ལོ་ལྔ་སོང་བ་ན་ཚེ་
འཕོས་ཚེ་རུས་པ་སོགས་ལ་རང་བསྲེལ་བྱུང་ངོ་། །
༢༩ ཤར་གྲོང་ནོར་ངེས་ཁོག་ནས་རྫོང་གི་བྱེ་མ་ཟླ་ཚེས་ཟེར་བའི་གཞི་བདག་དེ་
དམ་འོག་ཏུ་བཞག་པའི་སྐབས། ཡང་དུས་སྐབས་ཤིག་ཏུ་སྐྱབས་རྗེའི་སྒར་བ་ཤར་
གྲོང་དགོན་དུ་བྱོན་ལམ་ནོར་ངེས་ཁོག་ཏུ་ལྷས་ཆེན་པོ་ཞིག་ཡོད་སར་བཞུགས། མེ་
བཏང་བས་ཡུད་ཙམ་ན་སྤྱང་ཀི་གཉིས་འོང་ནས་དྲེའུ་དཀར་མོར་སྨུག་ཚེ། སྐྱབས་
མགོན་ནས་རིག་རྩལ་དང་འོད་ཟེར་གཉིས་ལ་འདི་གཉིས་མ་སོད་ན་ཕྱིར་ཡོང་མི་ཆོག་
གསུངས་ནས་ཕྱག་མདའ་མེ་ཁྲོམ་དེ་བསྐུར་བས། སྤྱང་ཀི་གཉིས་ཀྱིས་ལ་ཐུར་མང་པོ་
བརྒྱབ་ནས་ཤོར། ཁོང་གཉིས་ཀྱིས་ཐེ་ཚོམ་མེད་པར་རྗེས་སུ་དེད་པར་སྤྱང་ཀི་གཉིས་
པོ་བོར་སོང་ཚེ། རིག་རྩལ་ནས་དབང་སྡུད་ཀྱི་དམིགས་པས་བཀུག་ནས་འོད་ཟེར་
གྱིས་ཕྱག་མདའ་མེ་ཁྲོམ་བརྒྱབ་སྟེ་སྤྱང་ཀི་གཉིས་བསད་དེ་སྤྱང་རོ་ཁུར་ནས་འོང་ཚེ་
334



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ་ ཀ༽
མུན་རུབ། འགྲོ་ས་མ་རིག་ནས་ནམ་ཕྱེད་ཙམ་ན་སྐུ་མདུན་དུ་འབྱོར། སྐྱབས་རྗེ་ད་དུང་
མ་གཟིམ་པར་བསྒུག་འདུག་པས་འོ་གོ་ཆོད་གསུངས། སྤྱང་ཀིའི་རོ་གཉིས་ཀ་དེར་
བཞག །ཁོང་གཉིས་ཀས་ཇ་འཐུང་ཚར་སྐབས་སྐྱབས་རྗེ་ནས་དབྱུག་པ་བླངས་ཏེ་སྤྱང་
ཀིའི་རོ་གཉིས་བརྡུངས། སྤྱང་རོ་གཉིས་གསོན་པོར་གྱུར་ཏེ་སྐད་ངན་ཤོར་ཞིང་འབྲོ་
གྲབས་བྱེད་སྐབས། བླ་མས་ཕྱིན་ཆད་སེམས་ཅན་མི་གསོད་པར་ཁས་ལེན་ན་བཏང་
ཆོག །དེ་མིན་ན་ཁྱེད་གཉིས་གསོན་བསྲེག་བྱེད་རྒྱུ་ཡིན་གསུངས་ནས་དབྱུག་པས་
བརྡུངས་བས་སྤྱང་ཀི་གཉིས་ངུ་བཞིན་སྐྱབས་རྗེ་ལ་མགོ་གཉིས་ཀ་གཏུག་ནས་
འདུག །སྐྱབས་རྗེ་ནས་སྤྱང་ཀིའི་མགོར་རྡོ་རྗེ་བཞག་སྟེ་དམ་བསྒྲགས་མཛད་ནས་ད་
སོང་གསུངས་པས། སྤྱང་ཀི་གཉིས་ཀྱིས་གཟིམ་གུར་ལ་གཡས་སྐོར་ལན་གསུམ་བྱས་
ནས་ཕྱིར་བརྒྱུགས་སོང་། དོན་དུ་རྫོང་གི་བྱེ་མ་ཟླ་ཚེས་ཟེར་བའི་གཞི་བདག་དེ་དམ་
འོག་ཏུ་བཞག་པའོ་ཞེས་གསུངས་སོ། །
༣༠ མི་ཉག་ན་བ་གཤིས་སུ་མི་མ་ཡིན་སྤུ་ལོང་སྒོ་སྲུང་སོགས་ཀྱིས་བསུས་པའི་
སྐབས། ཡང་དུས་གཅིག་དར་མདོར་བྱོན་སྐབས་མི་ཉག་ན་བ་གཤིས་བརྒྱུད་དེ་ལམ་
བར་ཞིག་ཏུ་སླེབས་སྐབས། མི་མ་ཡིན་སྤུ་ལོང་སྒོ་སྲུང་དང་། རི་མགོ་རྩེ་གསུམ། འཆི་
མེད་ཨ་བསེ་བཅས་མི་དཀར་རྟ་དཀར་ཅན་བཞི་དང༌། མི་མཐིང་རྟ་མཐིང་ཅན་བཞི།
བུད་མེད་དྲེའུ་དཀར་པོ་ཞོན་པ་བཞི་བཅས་བསུ་བར་བྱུང་ཞིང་། སྐྱབས་རྗེ་ལ་དར་
དཀར་པོ་རེ་ཕུལ་ནས་ཕྱག་དབང་རེ་ཞུས་ཏེ་གར་སོང་ཆ་མེད་དུ་ཡལ་སོང་གསུངས། །
༣༡ རྒྱལ་སྲས་ཆེན་པོ་གཞན་ཕན་མཐའ་ཡས་དང་མཇལ་འཕྲད་མཛད་པའི་
335



མདོ་མཁྱེན་བརྩེའི་གསུང་འབུམ།
སྐབས། ཡང་དུས་ཤིག་སློབ་མ་འོད་ཟེར་གྱི་བླ་མས་ཞི་དྲག་གི་ལས་གང་ཞིག་གནང་
ཡང་། ཞབས་ཏོག་ཚུལ་བཞིན་དུ་བསྒྲུབ་པས་ཐུགས་རྒྱུད་ཀྱི་རྟོགས་པ་འཕོས་ནས་
ཡུན་རིང་མཚམས་སུ་རྒྱལ་སྲས་གཞན་ཕན་མཐའ་ཡས་སྐྱབས་མགོན་མཇལ་དུ་བྱོན་
ཚེ་༑ གྲུབ་དབང་ཁོང་ཁྲི་མཐོན་པོའི་སྟེང་སྟག་ལྤགས་ཀྱི་གདན་ཞིག་བཏང་ནས་
བཞུགས་པའི་མདུན་དུ་རྒྱ་ཆང་ཐོད་ཕོར་གང་བཞག་ཅིང་། ཁྲི་དེའི་མདུན་དུ་རྒྱལ་སྲས་ ་
གཞན་ཕན་མཐའ་ཡས་ལ་འབོལ་གདན་ཁ་གང་བཞག །གདན་རིང་པོ་བཏིང་བའི་
ཡར་སྣེར་འབོལ་གདན་སྟེང་གཟིག་ལྤགས་ཞིག་གི་གདན་དུ་སློབ་མ་འོད་ཟེར་ལ་
འཕྲུག་ཁྲའི་གོས་ཤིག་གྱོན། གོས་རྗེ་བཅིང་བྱས་ཤིང་སྐེད་པར་གྲི་རིང་པོ་ཞིག་དྲངས།
སྐྱ་མགོ་བོར་བཅིང་ནས་ཁྲི་དེའི་ཁར་འདུག་བཅུག་སྟེ། ང་ཡིས་འགྲོ་ཆོག་མ་སྨྲས་པར་
འགྲོ་མི་ཉན་གསུངས། དེ་ནས་རྒྱལ་སྲས་ཆེན་པོ་གཞན་ཕན་མཐའ་ཡས་བྱོན་ནས་
ཕྱག་དང་མཇལ་དར་ཕུལ། གྲུབ་དབང་གིས་མཇལ་དར་གྱི་ལན་དུ་ཆང་ཐོད་ཕོར་གང་
བོ་དེ་ཕུལ་ནས་དེ་གསོལ་ཅིག་གསུངས། རྒྱལ་སྲས་གཞན་ཕན་མཐའ་ཡས་ནས་ཕྱག་
གཉིས་ཀྱིས་བསྣམས་སྟེ་ལྷག་མེད་དུ་གསོལ། དེ་ནས་འབོལ་གདན་གྱི་སྟེང་དུ་
བཞུགས་པ་དང་། ཡ། རང་ནི་གསང་སྔགས་ཀྱི་བསླབ་པ་ལས་ཐེག་དམན་ལ་སྨོན་མ་
མྱོང་བས། ཁྱོད་ནི་སྔགས་ཀྱི་བསླབ་པ་ལས་བབ་ནས་ཐེག་དམན་ཉན་རང་གི་བསླབ་
པ་ལ་ཞུགས་པས་གདན་དེ་ཙམ་ལས་མི་དབང་སྟེ། མདོ་སྔགས་ཀྱི་ཐེག་པ་མཐོ་དམན་
གྱི་ཁྱད་དང་ས་ལམ་གྱི་ཁྱད་པར་ཡིན་པས་གདན་འདི་དག་ལ་ལྟོས། ཁྱོད་ཀྱིས་མཁྱེན་
ནམ། ཁྱོད་ཀྱི་སློབ་མ་འོད་ཟེར་ལ་ལྟོས་དང་ང་རང་གི་སར་སླེབས་ནས་དཀའ་ལོག་
336



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
པའི་ཀུན་སྤྱོད་ཀྱི་ཚུལ་ཁྱོད་ཀྱིས་མཐོང་ངམ། ཁོ་ལ་ལྟོས་ཤིག་གསུངས་པས། ང་རང་
ནི་སྐྲག་ཅིང་སེམས་ཕམ་བཞིན་ཅི་བྱ་གཏོལ་མེད་དུ་གྱུར་ནས་བསྡད། རྒྱལ་སྲས་ཀྱིས་
ལགས་སོའི་ལན་བཏབ། དེ་ནས་ཁོང་རྣམ་གཉིས་ཞལ་གྲོས་རྒྱ་ཆེན་གྱིས་ཡུན་རིང་
བར་བཞུགས། དེ་ནས་རྒྱལ་སྲས་བཞུགས་སར་བྱོན་སོང་འཕྲལ། གྲུབ་དབང་ནས།
ཡ༑ འོད་ཟེར་གོས་ཕུད། སྐྲ་ཁྲོལ། བྱང་ཐུལ་གྱོན་ནས་ཞལ་མཇལ་དང་ཕྱག་ཕུལ་
སོང་། བཤགས་པ་གྱིས། ང་རང་གིས་དེ་ལྟར་བྱས་པའི་རྒྱུ་མཚན་ཞུས་གསུངས།
ཞེས་གསུང་གི་གནང་བ་ཐོབ་པས། དགའ་བཞིན་རྒྱལ་སྲས་ཆེན་པོའི་མདུན་དུ་སོང་
ནས་གྲུབ་དབང་གི་བཀའ་བཞིན་ཞུས་པས། འོ་ལེགས་ལེགས། ཁྱེད་ཀྱི་ལོ་རྒྱུས་ང་
རང་གིས་ཞིབ་ཆ་ཐོས་བྱུང་བས་གོ་ཆོད། ཕོ་སྐྱེས། དོན་འགྲུབ་གདའོ་གསུངས་པས་
རང་ཡང་ཤིན་ཏུ་སྤྲོ་བྱུང་གསུངས་སོ། །
༣༢ རྒྱལ་འཕགས་དགོན་དུ་བྱོན་ནས་ཆོས་གསུང་སྐབས། ཡང་དུས་གཅིག་
སྐྱབས་རྗེ་རིན་པོ་ཆེ་རྒྱལ་འཕགས་དགོན་དུ་བྱོན་ནས་ཆོས་གསུང་སྐབས་ཀྱི་རྣམ་ཐར་
ནི་བླ་མ་ཀུ་ལུ་ཀུན་བཟང་གི་ཉམས་མགུར་ལས་གསལ་ལོ། ། །
༣ ༣ ཐབས་མཁས་ལ་ཐུགས་རྗེ་ཆེན་པོས་བླ་མ་དཀོར་ཟན་དམར་ཆོག་པ་ཞིག་གི་
སྐྱེ་བ་འཕྱི་བ་ཞིག་གི་ངན་སོང་གི་སྒོ་བཀག་པའི་སྐབས། ཡང་དུས་བཟང་ཞིག་ལ་དར་
མདོར་ལྕགས་ལ་རྒྱལ་ཁབ་ཏུ་བྱོན་སྐབས། མི་ཉག་རྡོ་ར་དཀར་མོ་བརྒྱད་ནས་ཕེབས་
པའི་ལམ་བར་དུ་ཐང་ཆུང་ཉམས་སྤྲོ་བ་ཞིག་ཏུ་སླེབས་པས། འུ་ཅག་གིས་ཇ་བབ་བྱེད་
གསུངས་ནས་དེར་བབ། མེ་བཏང་བའི་ཡུད་ཙམ་ན་ཕ་གུ་དེར་འཕྱི་བ་ཞིག་ཐོན། ཁྱུག་
337



མདོ་མཁྱེན་བརྩེའི་གསུང་འབུམ།
ཁྱུག་ཅེས་སྐད་བཏབ་པས། གྲུབ་དབང་གིས་ཕྱག་མདའ་མེ་ཁྲོམ་དེ་འཕངས་ནས་
བསད། འོད་ཟེར་འཕྱི་བའི་རོ་དེ་ཁྱེར་ཤོག་གསུངས་པས་བླངས་ནས་སྐུ་མདུན་དུ་
བཞག །དེ་ནས་གསོལ་ཇ་བཞེས་ནས་འགྲོ་རན་དུས་འོད་ཟེར་འཕྱི་བའི་རོ་དེ་ཁོ་རང་
གི་ཁུང་བུའི་ནང་དུ་ཞོག་ལ་སུས་ཀྱང་མི་གནོད་པའི་ལག་ཚགས་དམ་པོ་གྱིས། འུ་ཅག་
ཡར་ཡོང་དུས་བརྗེད་མི་ཉན་གསུངས་པས་དེ་བཞིན་བྱས་ནས་རྒྱལ་སར་སོང་།
ཞབས་རིམ་བསྒྲུབས་ནས་དབྱར་སྟོད་ནས་སྟོན་བར་འགོར། ཡར་ལམ་ས་ཆ་དེར་
སླེབས་དུས་འོད་ཟེར་གྱིས་ད་ལྟ་ཞུས་ན་དགའ་མ་གཏོགས། ལ་ཐོག་ནས་ཕྱིར་འོང་རྒྱུ་
རེད་ཚེ་དཀའ་ལས་ཆེ་བསམ་ནས། ལགས། ཁྱེད་ཀྱི་འཕྱི་བའི་རོ་དེ་དགོས་སམ་ཞུས་
པས། འོ་དགོས་ཇ་སྐོལ་ལ་སྡོད་གསུངས། དེ་བཞིན་བྱས་པས་འོད་ཟེར་ཁྱོད་སོང་ལ་
འཕྱི་བའི་རོ་དེ་སྤུ་ཉག་མ་གཅིག་ཙམ་མ་ལུས་པར་ཁྱེར་ཤོག་གསུངས། འོད་ཟེར་འཕྱི་
བའི་རོའི་རྩར་སོང་བས་ཤ་ཞིག་རུས་ཞིག་ཏུ་སོང་ནས་འབུ་མང་པོས་ཟ་ཞིང་དྲི་མི་
ཞིམ་པ་བཅར་དཀའ་བ་ཞིག་ཏུ་གྱུར་འདུག་ཀྱང་། གཟན་འཐུས་ནང་དུ་ལྷག་ལུས་མེད་
པར་བླངས་ནས་སྐུ་མདུན་དུ་བཞག །དྲི་མི་ཞིམ་པས་རང་ནི་བཟའ་བཏུང་ཡི་གར་མི་
འོང་། གྲུབ་རྗེ་ལ་ནི་ཐུགས་དོགས་མེད་པར་གསོལ་བ་བཞེས། སྒར་བགེགས་ཏེ་འགྲོ་
རན་ཁར་འཕྱི་བའི་རོ་ལ་བྱིན་རླབས་གནང་ནས་ཕྱག་གིས་བྱབ་ཙམ་མཛད་ཚེ་ཁོ་ཡར་
ལངས་ནས་ཁྱུག་ཁྱུག་ཞེས་སྐད་འདོན་བཞིན་རང་གནས་སུ་སོང་། རང་ཅག་ལ་དད་
འདུན་དང་ངོ་མཚར་བའི་དགའ་སྤྲོ་རྒྱ་ཆེར་སྐྱེས། དུས་ནམ་ཡང་ཁྲ་དང་འཕྱི་བ་བྱེའུ་རི་
དྭགས་ལ་སོགས་པ་མང་པོ་བསད་ནས་དྲོད་མ་ཡལ་གོང་ནས་གསོ་བའི་ངོ་མཚར་བ་
338



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
དུ་མ་མཐོང་ཡང་། ད་རེས་ཤ་ཞིག་རུས་ཞིག་ཏུ་སོང་བ་འབུས་གང་བ་དབྱར་སྟོད་
བསད་ནས་སྟོན་དུས་གསོ་བ་འདི་ནི་ལྷག་པར་ངོ་མཚར་རོ་སྙམས་ནས་རྒྱུ་མཚན་ཞུས་
པས། འཕྱི་བ་དེ་བླ་མ་དཀོར་ཟན་དམར་ཆོག་པ་ཞིག་གི་སྐྱེ་བ་རེད། ང་དང་མ་འཕྲད་
ན་ཁོ་ཚེ་འཕོས་མ་ཐག་ཏུ་དམྱལ་བར་སྐྱེ་རྒྱུ་རེད། རང་གིས་ཁོའི་རྣམ་ཤེས་སྤར་ནས་
ཕུང་པོ་འབྲེལ་བསྡུས་ཀྱི་ལན་ཆགས་ཚོགས་ལ་སྦྱིན་པ་ཡིན་གསུངས་སོ། །
༣༤ མཐའ་དམག་བཟློག་པའི་སྐབས། ཡང་སྐྱབས་རྗེ་དར་མདོ་ལྕགས་ལ་རྒྱལ་
ཁབ་ཏུ་བཞུགས་སྐབས། ལྕགས་རྒྱལ་གྱི་སྟེང་དུ་མཐའ་དམག་འོང་གྲབ་བྱས་ཏེ་གོ་
གནས་འཕྲོག་ལ་ཐུག་ཚེ། སྐྱབས་མགོན་ནས་ཕུར་བ་བདུད་དཔུང་ཟིལ་གནོན་གྱི་ཟོར་
བརྒྱབ་པས། གཏོར་ཟོར་སྡེར་སྣོད་དང་བཅས་པ་ལས་མེ་སྟག་ཐ་ར་ར་འཕྲོས་ནས་
འཕུར་སོང་བས། མཐའ་དམག་འཚོགས་ཡོད་པའི་ནམ་མཁའ་ནས་ཐོག་སེར་བུ་ཡུག་
འཚུབ་སྟེ་མཐའ་དམག་ཐམས་ཅད་བྲོས་ས་དང་གབ་ས་མི་རྙེད་པར་བྱས། སེར་བའི་
ཆུ་གར་ཁེལ་ས་ལ་རྨ་དང་། མེ་དབལ། ཆུ་བུར། འབྲུམ་ནད་སོགས་ཀྱི་ཆར་བབ་ནས་
དམག་འོང་རྒྱུ་ཕྱིར་ལོག་སྟེ། ལྕགས་ལ་རྒྱལ་པོར་རྒྱལ་ཁ་ཐོབ་པ་ཡིན་གསུངས་སོ། །
༣༥ དར་མདོར་སློབ་མ་བུ་ཆེན་དཔལ་གྱི་སེང་གེ་ཁྲིད་དེ་ཟངས་མདོག་དཔལ་
རིར་ཕེབས་པའི་སྐབས། ཡང་དར་མདོར་ཝ་སུ་སྐྱབས་པའི་ཁྱིམ་དུ་བཞུགས་སྐབས།
སློབ་མ་བུ་ཆེན་དཔལ་གྱི་སེང་གེ་ལ་ཤོག་སྨྱུག་དང་སྣག་ཚ་ཟུངས་དང་ངེད་གཉིས་སང་
ཉིན་ཟངས་མདོག་དཔལ་རིར་འགྲོ་གསུངས། ཕྱིར་ཉིན་ཉི་མ་ཤར་ཚེ་ལྷོ་ནུབ་ཀྱི་ནམ་
མཁའ་ནས་སྐར་ཁུང་ནང་བར་འཇའ་སྔོན་པོ་རས་ཡུག་བརྐྱང་པ་ལྟ་བུ་ཞིག་ཤར་བྱུང་། །
339



མདོ་མཁྱེན་བརྩེའི་གསུང་འབུམ།
སྐྱབས་རྗེ་སྔོན་ལ་བྱོན། རང་རྗེས་སུ་སོང་བས་ལྷོ་ནུབ་ཀྱི་ནམ་མཁར་ཐོན། བལྟས་
པས་རྒྱ་མཚོས་ཡུལ་གླིང་ཁྱབ་པ་མཐོང་། རེ་ཞིག་སོང་ཚེ་ཡུལ་གླིང་ཆེན་པོར་སླེབས།
རྒྱ་གར་གྱི་ས་ཆ་སོགས་ཡུལ་གྲུ་མང་པོ་མཐོང་ཡང་འདིར་མ་སྤྲོས། རང་མདུན་གྱི་ནམ་
མཁའ་ནས་ཕར་བལྟས་པའི་བར་སྣང་དུ་ལྷ་མོ་དཀར་སེར་དམར་ལྗང་མཐིང་ཀ་
སོགས་ཉེར་ལྔས་དར་གདུགས་མཆོད་སྤྲིན་སྣ་ཚོགས་ཐོགས་ནས་བསུ་བར་སླེབས།
དེར་རེ་ཞིག་སོང་ཚེ་སྲིན་པོའི་གྲོང་ཁྱེར་ཆེན་མང་པོ་དང་། སྲིན་པོ་མགོ་དགུ་བ་དང་
གསུམ་པ་ལྔ་པ་སོགས་མང་པོས་མཚོན་ཆ་སྣ་ཚོགས་ཐོགས་ནས་འདུག་པ་མཐོང་བ་
དང་། དེ་ནས་རི་དམར་པོ་སྙིང་གི་དབྱིབ་ཅན་ཞིག་ཏུ་སྟེང་ན་གཞལ་མེད་ཁང་ལྕགས་
རི་མུ་ཁྱུད་རིམ་པ་བཅུས་བསྐོར་བར་སླེབས། དེར་ས་ལ་བབ། གཞལ་མེད་ཁང་དེའི་
ནང་དབུས་སུ་གུ་རུ་རཀྵ་ཐོད་ཕྲེང་། དབུ་དགུ་ཕྱག་བཅོ་བརྒྱད་པ་ཤིན་ཏུ་ཁྲོས་པ་རིན་
པོ་ཆེ་དང་དུར་ཁྲོད་ཀྱི་ཆས་དུ་མས་བརྒྱན་པ། མེ་འོད་ཕྱོགས་བཅུར་འཕྲོ་བ་ལ། རཀྵ་
རིགས་ལྔའི་ཐོད་ཕྲེང་རྩལ་དང་ཧེ་རུ་ཀའི་ཆས་ཅན་གྱི་རིག་འཛིན་བརྒྱད་སོགས་ཀྱིས་
བསྐོར་བ་མཇལ། དེའི་མཐའ་སྐོར་དུ་རྗེ་འབངས་ཉེར་ལྔ་དང་གཏེར་ཆེན་བརྒྱ་རྩ་
བརྒྱད་སོགས་བླ་མ་ལེ་ལ་ཧེ་རུ་ཀའི་ཆས་དང་། ལ་ལ་རབ་བྱུང་། ་ ལ་ལ་སྔགས་པའི་
ཆས་ཅན། རྒྱ་ཡི་ཆས་དང་། བོད་ཆས་ཅན། གཅེར་བུ་དང་གང་རུས་ཀྱི་ཚོགས་དང་།
དཔའ་བོ་དང་། དཔའ་མོའི་ཚོགས་བསམ་གྱིས་མི་ཁྱབ་པར་མཇལ། བླ་མ་ལ་ལས་ཧཱུྃ་
ཕཊ་ཀྱི་གད་རྒྱང་དང་སྣང་གླུ་ལེན། ལ་ལས་ཆོས་ཀྱི་བགྲོ་གླེང་མཛད། ལ་ལས་སྒྲུབ་
ཆེན་ཚོམ་བུ་འཚོགས། ལ་ལས་ཚོགས་མཆོད་དང་ཞལ་འདོན་མཛད། སྟེང་ཕྱོགས་
，
340 །



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
དང་བར་སྣང་ཐམས་ཅད་ནས་ལྷ་མོ་དཀར་སེར་དམར་ལྗང་མཐིང་ཀ་སོགས་དུ་མས་
གླུ་གར་དང་མཆོད་སྤྲིན་སྣ་ཚོགས་འབུལ། ཡུལ་གླིང་གཞལ་མེད་ཁང་སོགས་བདེ་ཅན་
ཞིང་གི་ཡོན་ཏན་དང་མཚུངས་པ་མཇལ། རེ་ཞིག་ན་རྒྱལ་བ་ཀློང་ཆེན་རབ་འབྱམས་
དང༌། རྡོ་གྲུབ་ཆེན་སོགས་བླ་མ་འགའ་ཞིག་ལ་གུ་རུ་བུདྡྷ་ཐོད་ཕྲེང་གིས་རྫོགས་པ་
ཆེན་པོའི་དོན་དབང་པད་རག་ཡི་གེ་དང་། འཇམ་དཔལ་དགའ་རབ་དཔའ་བོའི་
ཐུགས་བཅུད་སོགས་གསུངས་པ་ཞུས། བར་ཁང་ལོངས་སྐུའི་ལྷ་ཚོགས་དང་། སྟེང་
ཁང་ཆོས་སྐུའི་ཞིང་ཁམས་སོགས་མཇལ། དེ་ནས་ནུབ་ཕྱོགས་སུ་སོང་བས་བྲག་ཕུག་
ཞིག་ཏུ་རྡོ་གྲུབ་དབང་བཞུགས་པའི་མདུན་དུ་སླེབས། མཁའ་འགྲོའི་དོན་དབང་དང་།
མན་ངག་གསེར་ཡིག་ཅན་གནང་ནས་ཕྱིར་སོང་ལ་འགྲོ་དོན་རྒྱས་པར་མཛོད་གསུངས་
པ་བཞིན་ཕྱིར་བྱོན་པས་སྔར་གྱི་འོད་ལམ་སྟེང་ནས་དར་མདོར་སླེབས། སྦྱིན་བདག་
གིས་བླ་མ་དཔོན་གཡོག་ཉི་ཟེར་ཆིབས་ནས་བྱོན་བྱུང་ཟེར། བསུ་བ་དགའ་སྟོན་རྒྱ་
ཆར་མཛད། ཟངས་མདོག་དཔལ་རིའི་ལོ་རྒྱུས་རྒྱས་པ་ཧོར་བླའི་གསུང་བཞིན་ཡིན་
གསུངས་སོ། །
༣༦ དར་མདོ་ནས་སྒོ་ཡི་རྡོ་གདན་སྟེང་དུ་ཞབས་རྗེས་བཞག་པའི་སྐབས། ཡང་
དར་མདོ་ན་བཞུགས་དུས་དགོང་མོ་གཟིམ་པའི་ནམ་ཕྱེད་ཙམ་ན་གྲུབ་དབང་གིས་འོད་
ཟེར་ཞེས་འབོད་པའི་སྒྲ་ཐོས། དེ་མ་ཐག་སྐུ་མདུན་སོང་བས་སྐྱབས་རྗེ་ནས་ང་རང་ན་
ནས་འཆི་ལ་ཐུག །སྒོ་མ་གིར་སྐུ་རྗེན་པར་བཞག་ཐུབ་ན་ངའི་ནད་དེ་དྭངས་སོ་
གསུངས། ན་བཟའ་དང་བཅས་འཇོག་ཞུས་ཀྱང་མི་ཉན་གསུངས། དེ་ནས་སྐུ་རྗེན་
341



མདོ་མཁྱེན་བརྩེའི་གསུང་འབུམ།
པར་སྒོའི་རྡོ་གདན་སྟེང་དུ་བཞག་པས་ད་ཁྱོད་རང་ཉལ་ཆོག་གསུངས། དེ་བཞིན་བྱས་
པའི་ཡུད་ཙམ་ན། ཧ་བོ་ལྕགས་ལ་རྒྱལ་པོ་འོད་ཟེར་གྱིས་ང་གཅེར་བུར་ཕུད་ནས་སྒོ་
འདིར་བཞག །ང་ནི་གྲང་ངར་གྱིས་ཉེན་ཏེ་འཆི་ལ་ཐུག །ཅེས་གདངས་དྲག་པོས་ཡང་
ཡང་འབོད་པ་དང་། རང་ནི་ལྕགས་ལ་ཡབ་སྲས་ཀྱིས་གསན་འགྲོ་བསམ་སྟེ་འཇིགས་
སྐྱག་གིས་སྐུ་མདུན་དུ་ཕྱིན་ཏེ། དེ་ལྟར་མི་གསུང་པར་གཟིམ་མལ་དུ་བྱོན་རོགས་ཡང་
ཡང་ཞུས། མཐར་སྡུག་ལ་ཐུག་ཚེ་འོ་ན་ཁྱོད་ཀྱིས་ཡར་ཞོག་གསུངས། སྐུ་བཏེགས་ཚེ་
ཆེ་ཞིང་ལྕི་བས་སྐུ་ལུས་ལྟ་ཅི་སྨོས་དབུ་སྐྲའི་ཉག་མ་གཅིག་ཙམ་ཡང་སྒུལ་མ་ནུས་པས།
འདི་ལྟར་མི་མཛད་པར་ཡར་བྱོན་རོགས་དང་ཅི་གསུང་བཀའ་བཞིན་སྒྲུབ་ཡང་ཡང་
ཞུས་ཚེ། འོ་ན་ང་རང་གི་ཤུལ་འདིར་ཁྱོད་གཅེར་བུར་ནམ་མ་ལང་བར་སྡོད་ནུས་སམ་
གསུངས་པས། ཤི་ཡང་བླ་ཡི་བསམ་སྟེ་ནུས་ལགས་ཞུས། འོ་ན་སྐུ་ཁྱོག་སྟེ་ཡར་ཞོག་
གསུངས། སྐུ་ལུས་ཡར་བཀྱག་ཚེ་སྔ་མ་ལྟར་མ་ཡིན་པར་བལ་འདབ་ཙམ་གྱི་ཡང་ལྕི་
ལས་མི་སྣང་བས་སྤྲོ་བཞིན་དུ་གཟིམ་མལ་དུ་བཞག་ཏེ་ན་བཟའ་གསོལ། རང་གིས་
གོས་ཕུད་དེ་བླ་མའི་བཞུགས་ཤུལ་དུ་བསྡད། དགུན་ཟླ་བཅུ་གཅིག་པ་ཡིན་པས་གྲང་
ལྷག་གིས་ཤིན་ཏུ་ཉེན་འདུག་པས་གཏུམ་མོའི་དམིགས་རིམ་བྱས་ཀྱང་ནུས་པ་མ་ཐོན།
ཤི་སོང་ཡང་གོ་ཆོད་བསམ་ནས་བསྡད། དེ་ནས་ནམ་ལང་ཡང་བླ་མ་གཟིམ་ནས་མ་
བཞེངས། ཉི་མ་ཤར་ལ་ཉེ་བ་ན་རྒྱལ་པོ་འཁོར་བཅས་གཟིམ་བདེ་ཞུ་བར་སླེབས་པ་
དང་ད་གཟོད་དབུ་རུམ་ནས་ཕུད་དེ། ཨེ་མ་གིར་ལྟོས་དང་འོད་ཟེར་གྱིས་རྩ་རླུང་སྒོམ་
མདོག་བྱེད་པ་རེད། ད་ངོ་ཚ་ཡར་ལོང་གོས་གྱོན་གསུངས། ཡར་ལང་བས་རྡོ་དེར་
342་



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
ཞབས་རྗེས་ཞིག་བཞག་འདུག་པས། བླ་མས་དེ་ལ་གཟིགས་ཏེ་རྐང་རྗེས་འདི་འོད་
ཟེར་གྱིས་བཏབ་པ་རེད་གསུངས། རང་ནས་ང་མ་ཡིན་ཉིད་ནས་རེད་ཞུས་པས་རྒྱལ་
པོ་ཡབ་སྲས་ཀུན་ངོ་མཚར་བར་གྱུར་རོ། །
༣༧ དར་མདོར་ཤན་པ་དར་རྒྱས་ལ་ཐུགས་རྒྱུད་ཀྱི་རྟོགས་པ་སྤར་སྐབས། ཡང་
ལྕགས་ལ་རྒྱལ་ཁབ་ཏུ་བཞུགས་སྐབས། ཤན་པ་དར་རྒྱས་ཟེར་བའི་རྔོན་པ་དེས་རྒྱལ་
པོའི་ཤུ་ཁྱི་རྣམས་ཁྲིད་ནས། ཤྭ་བ་དང་། གླ་བ་སོགས་རི་དྭགས་མང་པོ་དུས་རྒྱུན་དུ་
བསད་དེ་སྐུ་མདུན་དུ་འོང་ནས། སྔོན་བྱས་རབས་དང་། བསད་རབས་ཤ་སྟག་བཤད་
འདུག་པར་ཐུགས་དགྱེས་པའི་རྣམ་འགྱུར་བསྟན་ནས་གསན་འདུག་པས། ཉིན་ཞིག་
རྔོན་པས་ཤྭ་བ་ཞིག་བསད་ནས་གཟིམ་ཁང་གི་སྒོར་སླེབས་པ་དང་། སྐྱབས་རྗེས་
ཞབས་ལྷམ་ཕུད་དེ་ཁོའི་བྲང་མདོ་ནས་བཟུང་སྟེ་འགྲམ་རྩར་ལྔ་བརྒྱ་བརྒྱབ་པས།
རྔོན་པ་ཁོ་སྐྲག་དངངས་ངང་བརྒྱལ་ནས་ཤི་བ་ལྟར་ཡུན་རིང་ཙམ་སོང་། སླར་དྲན་པ་
རྙེད་ཚེ་ཐུགས་རྒྱུད་ཀྱི་རྟོགས་པ་འཕོས་ཏེ་ཁོ་རྟོགས་ལྡན་ཞིག་ཏུ་གྱུར་ནས་དེ་ཕྱིན་སྡིག་
རྒྱུན་ཆད་གསུངས་སོ། །
༣༨ དར་མདོར་ལྕགས་ལ་རྒྱལ་པོར་དབང་སྐུར་བའི་དུས་ཤིག་ལ་ཕྱག་དཔེ་གར་
ནང་རི་ཁྲོད་དུ་ལུས་པ་རྫུ་འཕྲུལ་གྱིས་བླངས་པའི་སྐབས། ཡང་རྒྱལ་ས་དེ་རུ་བཞུགས་
དུས་ཤིག་ལ་རྒྱལ་པོ་ནས་དབང་བསྐུར་ཞུས་པས། རིག་རྩལ་གྱིས་དཀྱིལ་འཁོར་
མཆོད་པ་སོགས་བཤམས། དབང་སྒྲུབ་རན་དུས་ཕྱག་དཔེ་གར་ནང་རི་ཁྲོད་དུ་ལུས་
འདུག་པས། རྒྱལ་པོས་བང་མི་མངག་ཆོག་ཞུས་ཚེ། མི་སྐྱོན་ལོན་ཡོང་གསུངས།
343



མདོ་མཁྱེན་བརྩེའི་གསུང་འབུམ། །
ལྕགས་ལའི་སྲས་གཡག་རའི་ཆུ་ཚན་ན་བཞུག་ཡོད་པར་ཉི་མ་ཤར་དུས་སྐྱབས་མགོན་
སྐུ་རྐྱང་ཞབས་ཐང་དུ་བྱོན་འགྲོ་བ་མཐོང་། གར་ནང་རུ་ཁྲོད་དུའང་ཉི་མ་ཤར་ཙམ་ལ་
བྱོན་ཏེ་ཕྱག་དཔེ་བླངས་ནས་ཕེབས་སོང་བ་གྲྭ་སློབ་ཀུན་གྱིས་མཐོང་། ལྕགས་ལའི་
གཟིམ་གཡོག་ཞིག་གིས་རྒྱལ་པོ་ལ་སྐྱབས་མགོན་ཚང་གཡག་རའི་ལྟག་སྒོ་ནས་སྐུ་
རྐྱང་ཞབས་ཐང་དུ་བྱོན་གྱིན་འདུག་ཞུས་པས། རྒྱལ་པོས་སྐྱབས་མགོན་ཚང་མ་རེད་
ཁོང་གིས་ཇ་གསོལ་ནས་བཞུགས་ཡོད་གསུངས་མཐར་ཁོང་དཔོན་གཡོག་ཐེ་ཚོམས་
ནས་མཇལ་བར་ཡོང་ཚེ་སྐྱབས་མགོན་བཞུགས་འདུག །མདུན་ཅོག་ཐོག་ཏུ་གླེགས་
བམ་ཆུང་ངུ་ཞིག་བཞག་འདུག་པས། རྒྱལ་པོས་དབང་ཡིག་ལོན་ནམ་ཞུས་པས་སྐུ་
སྟོད་མར་ཕུད་དེ། འོ་ང་ཡི་གེ་ལེན་སར་སོང་བས་དཀའ་ལས་ཆེ་གསུངས། སྐུ་སྟོད་ལ་
རྔུལ་ཆུ་ཁྲོམ་མེར་ཡོད་ཚེ། རྒྱལ་པོ་ཡབ་སྲས་གཟིམ་གཡོག་དང་བཅས་པ་ངོ་མཚར་
བའོ། ། །
༣༩ མདོའི་རྡོ་རྗེ་བྲག་དགོན་དུ་ཨོ་རྒྱན་ཆེན་པོའི་སྐུ་བརྙན་ལ་བྱིན་དབབ་པ་དང་
རྒྱལ་གདོན་གནས་སྤར་བའི་སྐབས། ཡང་དར་མདོའི་རྡོ་རྗེ་བྲག་དགོན་དུ་ལྕགས་ལ་
རྒྱལ་པོས་ཨོ་རྒྱན་ཆེན་པོའི་སྐུ་བརྙན་གསེར་ཟངས་ལས་བྱས་པ་ཞིག་བཞེངས་ནས་བླ་
མ་མང་པོས་རབ་གནས་མཛད་ཀྱང་རབ་གནས་མ་ཆགས་པས་བཀྲ་ཤིས་པ་མ་བྱུང་།
གྲུབ་དབང་ལ་རབ་གནས་ཞུས་པས། ཁོང་དུས་འདི་ཙམ་ལ་བྱོན་རྒྱུ་ཡིན་པས་མཆོད
པ་རྒྱ་ཆེར་གྱིས། ལྷ་ཁང་གི་སྒོ་ཡང་ཕྱེས་ལ་ཞོག་གསུངས་པ་ལྟར་བྱས། དེའི་ཉིན་
སྐྱབས་མགོན་ཆིབས་ལ་རོལ་ནས་ཕྱག་མདའ་མེ་ཁྲོམ་དེ་འཕེན་བཞིན་ཧ་ཤར་བརྒྱབ།
. 344



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽་
སྐུ་བརྙན་གྱི་ཐུགས་ཀར་མེ་ཁྲོམ་བརྒྱབ་སྟེ་སྐུ་རྒྱབ་ནས་ཕུད། ལྷ་ཁང་གི་ནང་ཐམས་
ཅད་དུ་ཕྱག་ཤན་བརྒྱབ་ནས་དེད་པའི་ཚུལ་གྱིས་སྒོའི་ཕྱིར་ཕུད། རྡོ་བྲག་དགོན་གྱི་བླ་
གྲྭ་ཐམས་ཅད་བྲོས་ས་དང་གབ་ས་མེད་པར་བྱས། དེ་ནས་བཞུགས་གདན་ལ་
བཞུགས་ནས་སྐྱེམས་བཞེས་ཟིན་པ་དང་། ཁྲུས་གསོལ་དང་རབ་གནས་མཛད་པས།
བླ་མའི་ཐུགས་ཀ་ནས་འོད་ཟེར་ཁ་དོག་ལྔ་འཕྲོས་ཏེ་སྐུ་བརྙན་ལ་ཐིམ། སླར་ཡང་འོད་
འཕྲོས་ཏེ་ལྷ་ཁང་ཐམས་ཅད་འཇའ་འོད་ཀྱིས་གང་། མེ་ཏོག་གི་ཆར་བབ། ཞག་མ་
བདུན་གྱི་བར་འཇའ་འོད་མི་ཡལ་ཞིང་དྲི་བཟང་པོས་ཕྱོགས་ཀུན་ཏུ་ཁྱབ་ཚེ། ལྕགས་
ལ་རྒྱལ་མོ་ཨ་བྷེ་ནས་གསེར་གྱི་གའུ་རིན་པོ་ཆེ་སྣ་ཚོགས་ཀྱིས་ཕྲ་རྒྱན་ཅན་དེ་མེ་ཁྲོམ་
བརྒྱབ་ཤུལ་ལ་བརྒྱན་པ་སོགས་མཆོད་འབུལ་དང་གསོལ་སྟོན་རྒྱ་ཆེར་མཛད། ཞག་
བདུན་གྱི་ནང་མོར་ཐམས་ཆད་མཆོད་འབུལ་དུ་སོང་ཚེ་གུ་རུ་རིན་པོ་ཆེའི་སྐུ་བརྙན་
གྱིས་གསུང་འབྱོན་པ་ཐོས། ཐམས་ཅད་ངོ་མཚར་ཞིང་དད་འདུན་སྐྱེས། སྐུ་བརྙན་ལ་
བྱིན་དབབ་པ་དང་རྒྱལ་གདོན་གནས་སྤར་བའོ། ། ་
༤༠ དར་མདོར་ཤར་ལྷ་མོ་རྩེའི་གཞི་བདག་ལ་བསང་མཆོད་གནང་བའི་སྐབས།
ཡང་དུས་སྐབས་ཤིག་ཏུ་དར་མདོ་ན་བཞུགས་དུས་ཤར་ལྷ་མོ་རྩེའི་གཞི་བདག་ལ་
བསང་མཆོད་བཏང་བས། གཞི་བདག་གི་རི་རྐེད་ནས་སྨུག་པ་དཀར་པོ་ཞིག་ཕྱུར་བའི་
ནང་མཆོད་རྫས་སྣ་ཚོགས་པའི་སྒྲ་གྲགས་ཤིང་། ཆར་ཟིམ་བུས་དར་མདོ་ཁྱབ་པར་
གྱུར་ཚེ་ཐམས་ཅད་ལ་ངོ་མཚར་ཆེ་བར་བྱུང་ངོ༌། །
༤༡ ནོར་བུ་ཕུག་ནས་ས་གཏེར་བཞེས་པའི་སྐབས། ཡང་དར་མདོ་ལྕགས་ལ་
345



མདོ་མཁྱེན་བརྩེའི་གསུང་འབུམ།
རྒྱལ་ཁབ་ཏུ་བཞུགས་སྐབས། ཉིན་ཞིག་འོད་ཟེར་ལ་ནོར་བུ་ཕུག་ཏུ་སོང་ལ། སུ་ལ་
འཕྲད་ཀྱང་གཏམ་མ་སྨྲ་བར་ཅི་ཞིག་རྙེད་ཀྱང་ཁྱེར་ཤོག་གསུངས། དེ་བཞིན་དུ་སོང་
བས། སྐྱེས་པ་ལྭ་བ་དཀར་པོ་གྱོན་པ་ཞིག་དང་། ནག་པོ་གྱོན་པའི་མི་གཉིས་ཀྱིས་
སྟག་ཁུག་ཅིག་ཕར་འཐེན་ཚུར་འཐེན་བྱེད་པ་མཐོང་། རང་གིས་གུ་རུ་རིན་པོ་ཆེ་དང་
སྐྱབས་མགོན་ལ་གསོལ་བ་དྲག་ཏུ་བཏབ་ནས་རྒྱུག་ཤར་གཅིག་གིས་ཁོང་གཉིས་ཀྱི་
ལག་གི་སྟག་ཁུག་དེ་འཕྲོག་ནས་བརྒྱུག་ཡོང་བ་སྐྱབས་རྗེ་སྒོ་ལམ་དུ་བྱོན་པ་དང་ཐུག་
པས། འོ་གོ་ཆོད་བུ་དཔའ་བོ་ཟེར་ན་ཁྱོད་ལྟ་བུ་ཞིག་དགོས་པ་རེད་གསུངས། སྟག་
ཁུག་དེ་སྐུ་མདུན་དུ་བཞག་ཏེ་ལོ་རྒྱུས་ཞུས་ནས་ཇ་འཐུང་ཚེ་བླ་མས་ཁུག་མའི་ནང་ནང་
རྡོ་དཀར་ནག་གི་སྒྲོམ་བུ་གཉིས་ཡོད་པ་བཅག་པའི་ནང་ན་གནམ་ལྕགས་ལས་གྲུབ་
པའི་ཕུར་བུ་མཐོ་གང་བ་ཞིག་དང་། ལི་དཀར་ལས་གྲུབ་པའི་རྣམ་སྲས་ཀྱི་སྐུ་པད་
གདན་མེད་པ་གཉིས་བླངས། སྟག་ཁུག་ནང་བྱེ་མ་ཨ་གྲོང་རེད་གསུངས་པའི་བྱེ་མ་
དམར་པོས་གང་འདུག་གོ །ནོར་བུ་ཕུག་ནས་ས་གཏེར་བཞེས་པའི་སྐབས་སོ། ། །
༤༢ བཞག་བྲ་ལྷ་རྩེའི་གནས་བདག་གིས་སྐྱབས་རྗེ་ལ་དུང་དཀར་ཕུལ་བའི་
སྐབས། ཡང་མི་ཉག་རྡོ་ར་དཀར་མོར་བཞུགས་སྐབས། ཉིན་ཞིག་བསང་བརྔན་བཏང་
བས་བཞག་བྲའི་རྩེ་ནས་སྨུག་པ་དཀར་པོ་ཞིག་འཕྱུར་བས་ཡུལ་ཀུན་ཁྱབ། བཞག་བྲ་
ལྷ་རྩེའི་གནས་བདག་མི་དཀར་ལ་ཐོད་ཅན་རྟ་དཀར་ཞོན་པ་ཞིག་བསང་ཁྲིའི་རྩར་
བབས་ནས། སྐྱབས་རྗེ་ལ་དུང་དཀར་པོ་ཞིག་ཕུལ་པ་ཕྱག་གིས་བླངས་ཏེ་བུས་པ་དང་།
ཐམས་ཅད་ཀྱིས་དུང་གི་སྒྲར་ཉན་ནས་སྐྱབས་རྗེ་ལ་བལྟས་ཚེ་བཞག་བྲའི་གནས་
346



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
་ བདག་གར་སོང་ཆ་མེད་དུ་སོང་འདུག་གོ །།
༤ ༣ མི་ཉག་རྡོ་ར་དཀར་མོའི་བྱ་རྒོད་དོང་ཆུའི་གནས་བདག་གིས་འོ་མ་ཕུལ་བའི་
སྐབས། ཡང་སྐབས་ཤིག་མི་ཉག་རྡོ་ར་དཀར་མོའི་བྱ་རྒོད་དོང་ཆུའི་གནས་མདུན་དུ་
སྒར་བབས། སྐྱབས་རྗེ་གཟིམ་གུར་ཆུང་བར་ཁེར་བཞུགས་མཛད། ལྕགས་སྲང་མ་
དང་རལ་གྲི་གཙོས་གྲྭ་འཁོར་རྣམས་གུར་ཆེན་ནང་བཞུགས། ཇ་མ་གཉིས་ཀྱིས་མེ་
བཏང་སྟེ་ཇ་ཁོལ་རན་ཚེ། སྐྱབས་མགོན་ནས་འོ་མ་ལེན་སར་ཤོག་ཅེས་གསུང་འབོད་
གནང་བར། ལ་མོར་ཇ་མ་དང་རལ་གྲི་གཉིས་སྐུ་མདུན་དུ་སོང་བས། ཤེལ་གྱི་ཟོ་ཁྲ་
འོ་མས་བཀང་བ་ཞིག་བཞག་འདུག །འོ་མ་བླུག་སྣོད་ཁྱེར་ཤོག་གསུངས། སྣོད་ཁྱེར་
ནས་འོ་མ་བླུགས་ཏེ་མར་ཡོང་། སླར་གསོལ་ཇ་དྲངས་པར་སྐུ་མདུན་དུ་སོང་པས་ཤེལ་
གྱི་ཟོ་ཁྲ་ཡང་མི་སྣང་། བྱ་རྒོད་དོང་ཆུའི་གནས་བདག་གིས་འོ་མ་ཕུལ་བའོ། །ཞེས་
གསུངས་སོ། །
༤༤ དར་མདོར་ཝ་སུ་སྐྱོབས་པའི་མ་རྒྱུད་ལ་བྱང་ཆུབ་སེམས་དཔའ་ལྔ་བཅུ་
འབྱུང་བར་ལུང་བསྟན་པའི་སྐབས། ཡང་དར་མདོར་ཝ་སུ་སྐྱབས་པའི་ཁྱིམ་ན་
བཞུགས་སྐབས་ཤིག་ཏུ། སྲས་པོ་ཡེ་ཤེས་ལ་སྟག་གི་ཁྲི་མཐོན་པོ་ཞིག་བརྒྱབ་ནས་
དེར་སྡོད་གསུངས་པས། ཁོང་ཁྲི་སྟེང་དུ་འདུག་མ་ཕོད་ནས་ཁྲིའི་རྩར་བསྡད། བུ་མོ་
ཆུང་ཆུང་ལོ་ལྔ་ལོན་པ་ཞིག་ཡོད་པ་དེས་ང་འདུག་ཟེར་ནས་ཁྲི་སྟེང་བསྡད་པས།
སྐྱབས་རྗེས་འོ་བཟང་བུ་འདི་འདུག་ནུས་ན་ཕ་རྒྱུད་ཀྱི་བྱང་ཆུབ་སེམས་དཔའི་བརྒྱ་
བྱོན། ད་མ་རྒྱུད་ལ་བྱང་ཆུབ་སེམས་དཔའ་ལྔ་བཅུ་ལས་མི་འབྱུང་གསུངས་ཏེ་ལུང་
-
347



་་ མདོ་མཁྱེན་བརྩེའི་གསུང་འབུམ།
བསྟན་པའོ། །
་་
༥ ལྷ་སྒང་དུ་ཇོ་བོའི་ཐུགས་ཀ་ནས་འོད་ཟེར་འཕྲོས་ཏེ་སྐྱབས་མགོན་གྱི་ཐུགས་
ཀར་ཐིམ་པའི་སྐབས། ཡང་སྐབས་ཤིག་ལ་ལྷ་སྒང་དུ་བྱོན་ནས་ཇོ་བོའི་མདུན་
བཞུགས་ཏེ་ཚོགས་མཆོད་འབུམ་ཕྲག་ཕུལ་བས། ཇོ་བོའི་ཐུགས་ཀ་ནས་འོད་ཟེར་
འཕྲོས་ཏེ་སྐྱབས་མགོན་གྱི་ཐུགས་ཀར་ཐིམ་པས་སྐུ་སྔར་དང་མི་འདྲ་བའི་གཟི་བརྗིད་
དང་ལྡན་པར་གྱུར། ན་བཟའ་ལ་ཡང་གྲིབ་མ་མེད་པར་འོད་ལུས་སུ་བཞུགས་པ་ཀུན་
གྱིས་མཐོང་བའི་ངོ་མཚར་བ་བྱུང་ངོ༌། །
༤༦ ལྷ་སྒང་ཇོ་བོ་ལ་ཕྱག་འཚལ་བས་ཇོ་བོས་གསུང་འབྱོན་པའི་སྐབས། ཡང་
སྐབས་ཤིག་ལྷ་སྒང་དུ་བྱོན་ནས་ཇོ་བོ་ལ་ཕྱག་འཚལ་བས། ཇོ་བོ་བཞད་ཅིང་། ཨེ་མ་
ཧོ་ཞེས་གསུང་འབྱོན་པའོ། ། ་
༤༧ ལྷ་སྒང་དུ་བྱོན་ནས་བདུད་རྩི་གཏེར་དུ་བཞེས་པའི་སྐབས། ཡང་ཤར་གངས་
རིའི་༼དཀར་པོའི་༽མཆོད་རྟེན་ལ་སྐོར་བར་བྱོན་པའི་ལམ་བར་ནས་བདུད་རྩི་ཐོད་
ཕོར་གང་བར་སྣང་ནས་གཏེར་དུ་བཞེས་པ་ཀུན་གྱིས་མཐོང་ངོ་། །
༤༨ ཆོས་བདག་དཔལ་ལྡན་བླ་མ་རིག་པའི་ཡེ་ཤེས་སྐུ་ཞི་བར་གཤེགས་པའི་
སྐབས། ཡང་སྐྱབས་མགོན་མཁྱེན་བརྩེའི་ཆོས་བདག་དཔལ་ལྡན་བླ་མ་རིག་པའི་ཡེ་
ཤེས་སྐུ་ཞི་བར་གཤེགས་པ་སྐུ་གདུང་རག་སྡེར་ཞིག་གི་ནང་དུ་བཞག་ཚེ། སྐྲ་སེན་
ལས་མེད་པར་སྐུ་ལུས་རྡུལ་ཕྲན་མཁའ་སྤྱོད་དུ་དེངས་བའི་ཚེས་བཅུའི་ཉིན། སྐྱབས་
རྗེ་བླ་མས་སྐྱེམས་བཞེས་གསོལ་བཞིན་བར་སྣང་ལ་སྤྱན་ཧ་རེར་གཟིགས་ནས་བཞད་
348



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
བཞིན། ལྕགས་རྒྱལ་ལ་ཁྱོད་ཀྱིས་ཨེ་རིག །སྔར་ཡིན་ན་ངའི་མདུན་ན་འདུག་ནས་
ཡར་བལྟ་བ་དེ། ད་རེས་ཟངས་མདོག་དཔལ་རིའི་བར་ཁང་ནས་མར་གཟིགས་འདུག་
གསུངས། རིག་ལག་ཞུས་ཏེ་ཐལ་མོ་སྦྱར་བའོ། །
༤༩ ལྷ་སྒང་དུ་ཨོ་རྒྱན་ཆེན་པོའི་སྐུ་བརྙན་ལ་ཆང་དྲངས་པའི་སྐབས། ཡང་དཔལ་
ལྷ་སྒང་དུ་ཆོས་ཁྲིད་གསུངས་ནས་བཞུགས་སྐབས་སུ། ཨོ་རྒྱན་ལྷ་ཁང་དུ་བྱོན་ནས་
ཆང་ཐོད་ཕོར་གང་ཨོ་རྒྱན་ཆེན་པོའི་སྐུ་བརྙན་ལ་དྲངས་པས། སྐུ་བརྙན་གྱིས་གསོལ་
བ་བཞེས་པའི་སྐབས་སོ། །
༥༠ ལྷ་སྒང་དུ་ཡེ་ཤེས་ཀྱི་གྷ་རུ་ཊ་སྐུ་གསུམ་ལྷུན་གྲུབ་དེ་ཉིད་ཁོང་གི་སྐྱེ་བ་གསུམ་
པར་གཏེར་ལས་བཞེས་པར་ལུང་བསྟན་པའི་སྐབས། ཡང་སྐབས་ཤིག་ཤར་གངས་
རིའི་༼དཀར་པོའི་༽མཆོད་རྟེན་དུ་བཞུགས་སྐབས། བར་སྣང་དུ་གཅིག་བསྙབས་ནས་
རྡོ་དཀར་པོ་ཞིག་བླངས་ཏེ་ལྷ་སྒང་སྐུ་གཉེར་ལ་འདི་ཁྱོད་ལ་སྦྱིན་གསུངས་པས། སྐུ་
ྋགཉེར་ གྱིས་ རྡོ་ ཞིག་གིས་ཅི་ བྱ་བསམ་ སྟེ་ ང་ ལ་ མི་དགོས་ ཞུས་པས་རྟེན་འབྲེལ་
འཆུགས་ཏེ་ཐུགས་ཁྲོས་ཚུལ་གྱིས། འོ་སྐལ་ཆད་བོ། ཡེ་ཤེས་ཀྱི་གྷ་རུ་ཊ་སྐུ་གསུམ་
ལྷུན་གྲུབ་འདི་ཤར་བཞག་བྲས་ལྷ་སྒང་དགོན་པའི་ནང་རྟེན་དུ་བྱིན་པ་རེད་དེ། ད་མི་
དགོས་ན་སྒྱུར་ཆོག །སྐྱེ་བ་གསུམ་ནས་ང་རང་གིས་བདག་པོ་བྱེད། འདི་ཕར་ཁྱེར་
གསུངས་ནས་རྡོ་བར་སྣང་ལ་འཕངས་པས་མེད་པར་གྱུར་སོང་ངོ་། །
༥༡ ཨི་འཛི་ལ་འགོར་སྤྱང་ཀི་ཞིག་གིས་གནམ་ལྕགས་ཀྱི་རྡོ་རྗེ་རྩེ་དགུ་པ་ཞིག་
ཕུལ་བའི་སྐབས། ཡང་ལྷ་སྒང་ནས་དར་མདོར་མར་བྱོན་ནས་ཨི་འཛི་ལ་འགོར་
349



མདོ་མཁྱེན་བརྩེའི་གསུང་འབུམ།
སླེབས་པ་དང་། སྤྱང་ཀི་ཞིག་གིས་ཁ་ནང་ནས་གནམ་ལྕགས་ཀྱི་རྡོ་རྗེ་རྩེ་དགུ་པ་ཞིག་
བཟུང་ནས་སྐྱབས་རྗེ་བྱོན་པའི་ལམ་ཟུར་གྱི་རྡོ་ཞིག་གི་སྟེང་དུ་བཞག་ནས་ཕྱིར་སོང་ངོ་། །
༥༢ སྐྱེར་ནང་དགོན་དུ་ཉི་གྲགས་ཀྱི་ཕྱག་བཟོའི་གུ་རུ་གསུང་འབྱོན་མའི་མདུན་
ཚོགས་མཆོད་མཛད་པའི་སྐབས། ཡང་དུས་གཞན་ཞིག་ན་སྐྱེར་ནང་དགོན་དུ་ཉི་
གྲགས་ཀྱི་ཕྱག་བཟོའི་གུ་རུ་གསུང་འབྱོན་མའི་མདུན་ཚོགས་མཆོད་དང་། བསང་
བརྔན་མཛད་པས། གུ་རུ་རིན་པོ་ཆེའི་སྐུ་བརྙན་ལས་བདུད་རྩི་བབ་པ་དང༌། གནམ་
ས་བར་སྣང་ཐམས་ཅད་བྱ་རྒོད་རིགས་མི་འདྲ་བ་མང་པོས་གང་། ལྷག་མ་རྫོགས་
འཕྲལ་བྱ་ཐམས་ཅད་དགོན་པ་ལ་གཡས་སྐོར་ལན་གསུམ་བྱས་ནས་ནམ་མཁའ་ལ་
གཤེགས་སོང་ངོ་གསུངས། ། ་
༥༣ ནག་བྲན་ར་བ་སྒང་༼ར་འགོ་ཐང་༽དུ་བསང་བརྔན་ཕུད་རབ་རྒྱས་པར་མཛད་
པའི་སྐབས། ཡང་སྐབས་ཤིག་ཏུ་སྐྱབས་རྗེ་སྒར་བ་དང་བཅས་པ་ནག་བྲན་ར་བ་སྒང་
༼ར་འགོ་ཐང་ ༽དུ་བཞུགས་པར། རྡོ་གྲུབ་སྤྲུལ་སྐུ་ཕུན་ཚོགས་འབྱུང་གནས་ཀྱང་དེར་
བྱོན། ལྕོག་སྤྲུལ་འཇིགས་མེད་ངེས་གསང་ཡང་དེར་བྱོན་ཏེ་གསུམ་ཀ་ཞལ་འཛོམས། །
ཝ་ཤུལ་ཁང་པས་སྦྱིན་བདག་ཞུས་ཏེ་ཆང་དང་བཟའ་བ་དུ་མས་མཆོད། བསང་
བརྔན་ཕུད་རབ་རྒྱས་པར་མཛད། གླིང་གི་ལྷ་རྣམས་སྤྱན་དྲངས་པའི་ཚེ། ནམ་མཁའ་
ལ་འཇའ་སྤྲིན་འཁྲིགས། ཆར་ཟིམ་བབས། ཉི་མ་ཡང་ཤར། རོལ་མོའི་སྒྲ་སྣ་ཚོགས་
ནི་མཁའ་ནས་གྲགས། བྱ་རིགས་མི་འདྲ་མང་པོས་སྐད་སྣ་ཚོགས་བསྒྲགས་པས་
ཐམས་ཅད་ངོ་མཚར་བར་གྱུར་ཏོ། །
350



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
༥ རྡོ་རྗེ་བྲག་དགོན་དུ་ཚོགས་མཆོད་འབུལ་བའི་ཚེ་ལྷ་བཟོ་གཉིས་སོགས་དེར་
་་འདུས་རྣམས་ལ་ངོ་མཚར་བའི་མཛད་པ་བསྟན་པའི་སྐབས། ཡང་སྐྱབས་རྗེ་སྐུ་འཁོར་
བཅས་རྡོ་རྗེ་བྲག་དགོན་དུ་བཞུགས་པས་དུས་ཆེན་རྣམས་སུ་ཚོགས་མཆོད་ཕུལ་ཚེ་
ཐམས་ཅད་གྲལ་དུ་འདུས། རྫོགས་ཆེན་ལྷ་བཟོ་བློ་ལྡན་ཉི་མ་དཔོན་གཡོག་གཉིས་
ཀྱང་ཡང་དང་ཡང་དུ་སོང་། ཉིན་གཅིག་ཚོགས་མཆོད་ལ་བབ་ཚེ། ལྷ་བཟོ་གཉིས་ནས་
དུས་རྒྱུན་ཚོགས་མཆོད་ལ་འགྲོ་མི་ཉན། དེ་བས་སྒར་མཐར་བསྡད་ནས་བརྐྱང་ཕྱག་
འབུལ་དགོས་བསམ་སྟེ་སོང་བས། ཡུད་ཙམ་ནས་གྲུབ་རྗེ་ཆིབས་རྟ་དཀར་པོ་ཞིག་ལ་
རོལ་ཏེ་ཕྱག་གིས་ལྕག་ཚན་བྲབ་བཞིན། ཞལ་ཁྲོ་ཉམས་ཀྱིས་གཟི་བརྗིད་བལྟར་མི་
བཟོད་པར་བྱོན་ནས། ལྷ་བཟོ་གཉིས་ལ་ཁྱོད་ཅག་ཚོགས་མཆོད་དུ་མི་འདུག་པ་ཅི་
ཡིན་མྱུར་བར་ཤོག་གསུངས་ནས་བྱོན་སོང་། ཁོང་གཉིས་སྐྲག་བཞིན་དུ་རྗེས་སུ་མྱུར་
བར་འོང་ནས་གྲལ་མཐར་བསྡད། སྐྱབས་རྗེ་ནི་ཁྲི་སྟེང་ན་བཞུགས་འདུག ཚོགས་
མཆོད་ཟིན་པ་དང་སྔ་མའི་ལོ་རྒྱུས་བཤད་པས། འདུས་པ་ཀུན་གྱིས་སྐྱབས་རྗེ་ནི་གར
མ་བྱོན། ལྷ་བཟོ་གཉིས་མ་སླེབས་པས་ཡུད་ཙམ་བསྒུག་དགོས་གསུངས་ནས་ཁྲི་སྟེང་
འདིར་བཞུགས་བསྡད་སྨྲས་སོ། ། །
༥༥ ལྕགས་ལའི་ཞབས་རིམ་སྒྲུབ་པའི་སྐབས། ཡང་དུས་གཅིག་ལྕགས་ལའི་
ཞབས་རིམ་སྒྲུབ་པའི་མནན་པ་དེ། དར་མདོའི་གཞི་བདག་ཆེན་པོ་འཛིམ་བྲག་ལ་
གཏད་དགོས་པས། མནན་པ་དེ་སློབ་བུ་པདྨ་ཐེག་མཆོག་ལ་འཛིན་བཅུག་ནས་ཆུ་བོ་
ཆེན་པོ་གྲུ་ཟམ་མེད་ལ་རྟ་ཁལ་སོགས་ཀྱིས་འབོག་མི་ནུས་པའི་རྩར་སླེབས་པ་དང་།
351



མདོ་མཁྱེན་བརྩེའི་གསུང་འབུམ། །
ཡ་པདྨ་ཐེག་མཆོག་རྒྱབ་ཟེད་ང་ཁུར་ལ་ཆུ་འབོག་གསུངས་པས། ཅི་བྱ་གཏོལ་མེད་དུ་
སྙིང་ཤོར་བཞིན་སྐྱབས་རྗེ་ཁུར་ནས་སོང་བས་ཆུ་ཐིག་ཙམ་གྱིས་ཀྱང་མ་གོས་པར་ཕ་
རོལ་དུ་བདེ་བར་སླེབས་པས་དགའ་སྤྲོའི་ངང་མནན་པ་མཛད། ཚུར་འོང་སྐབས་
སེམས་དགའ་བཞིན་དུ་དཔའ་གདེངས་ངང་བླ་མ་རྒྱབ་ཏུ་ཁུར་ནས་འོང་བས་གཉིས་ཀ་
ཆུས་ཁྱེར་ནས་སྡུག་མཐར་ཕ་རོལ་དུ་བསྒྲོད་ཐུབ་པ་ཙམ་བྱུང་བའི་གྲུབ་རྟགས་ངོ་
མཚར་བའོ། ། །
༥༦ ཤུགས་ལྡན་གྱི་སྐུ་འབག་མགོ་མཇུག་སློག་ནས་ཆབ་ཁང་ནང་འཕངས་པའི་
སྐོར། ཡང་དུས་གཅིག་དར་མདོ་རྒྱལ་རོང་སྲས་ཚང་གིས་ཤུགས་ལྡན་སྲུང་མར་མཆོད་
པའི་རྐྱེན་གྱིས་བདེ་མིན་སྣ་ཚོགས་བྱུང་བས། སྐྱབས་རྗེ་ལ་སྐྱབས་འཇུག་ཞུས་པས།
ཉིན་གཅིག་སྐྱབས་རྗེ་གློ་བུར་དུ་བྱོན་ནས་ཤུགས་ལྡན་གྱི་སྐུ་འབག་མགོ་མཇུག་སློག་
ནས་ཆབ་ཁང་ནང་འཕངས། དེའི་ཡོ་བྱད་ཐམས་ཅད་མེ་དང་ཆུ་ལ་བསྐྱལ། དེ་ནས་
བཟུང་དགེ་ཞིང་བཀྲ་ཤིས་པ་བྱུང་གསུངས་སོ། །དེ་ཡན་གྱི་རྣམ་ཐར་འདི་རྣམས་གྲུབ་
དབང་དེ་ཉིད་ཀྱི་དངོས་སློབ་དག་དང་སྤྲུལ་སྐུ་རྣམ་གསུམ་གྱི་ཞལ་ནས་རང་གིས་ཐོས་
པའོ། །
༥༧ ལྕགས་ལའི་རྒྱལ་སར་དཔལ་ཆེན་གྱི་གཏོར་བཟློག་མཛད་པའི་སྐབས། ཡང་
དུས་ཤིག་ཏུ་ལྕགས་ལའི་རྒྱལ་སར་དཔལ་ཆེན་གྱི་གཏོར་བཟློག་མཛད་པའི་ཉིན་ཐ་མ་
ལ༑ གཏོར་ཆེན་ཟོར་བཅས་གཏོར་ལམ་དུ་བསྒྲིགས་ཟིན་འཕྲལ། མཆོད་དཔོན་སྟོང་
ཟ་འོད་ཟེར་གྱིས། འོ་ང་ཡིས་ནོར། ཟ་ལམ་སྔོན་དུ་བཏང་དགོས་བསམ་པ་དང་།
་་་ 352་།



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽།
སྐྱབས་མགོན་མཁྱེན་བརྩེ་ནས་ཐུན་རྡོ་དཀར་ནག་ཞིག་ཟ་ལམ་ལ་བྲབ་ཚེ། མོ་ཁྲ་ལྡེམ་
ལྡེམ་གོམ་པ་བོར་ནས་གཏོར་མའི་སྔོན་དུ་སོང་ནས་འདུག་པ་ཀུན་གྱིས་མཐོང་བས་
ཐམས་ཅད་ངོ་མཚར་བའོ། ། །
༥༨ གཡུ་ཐང་སྨད་སྤུང་རྒྱལ་སར་བྱོན་ནས་ཐམས་ཅད་དད་འདུན་ཤིན་ཏུ་ཆེ་བར་
བཀོད་པའི་སྐབས། ཡང་དུས་སྐབས་ཤིག་གཡུ་ཐང་རྒྱལ་པོས་སྤྱན་དྲངས། སྨད་སྤུང་
རྒྱལ་སར་བྱོན་ནས་གྲུབ་སྤྱོད་སྣ་ཚོགས་མཛད་ཀྱང་དད་འདུན་ཆེར་མ་བྱུང་བས།
གསོས་པའི་ཤྭ་ཕོ་ཞིག་ཡོད་པ་བསད་ནས་ཚོགས་མཆོད་དང་། རྒྱལ་ཡུམ་འཁོར་
བཅས་ལ་གསོལ་བཅུག་སྟེ། མཐར་རུས་པ་རྣམས་ལྤགས་པའི་ནང་དུ་བཏུམ་ནས་
ལྕག་ཚན་གྱིས་བྲབ་པས་ཤྭ་ཕོ་གསོན་ཏེ་སྔ་མ་ཁོ་ན་བཞིན་དུ་སོང་བ་དང་། ཐམས་
ཅད་དད་འདུན་ཤིན་ཏུ་ཆེ་བར་བྱུང་ངོ༌། ། །
༥༩ གཡུ་ཐང་དུ་འོད་གསལ་སྙིང་ཐིག་གི་ཆོས་བརྒྱུད་ཚད་ཐུབ་བཙུགས་པའི་
སྐབས། ཡང་དུས་ཞིག་ལ་ཡུལ་དེར་གཅོད་ཀྱི་ལྷ་ཚོགས་རྣམས་ཀྱིས་ཞལ་གཟིགས་པ་
ནི་རྣམ་ཐར་རྒྱས་པའི་ནང་གསལ་ལོ། །ཡུལ་དེར་བྱང་ཆོས་སོགས་མ་ཆད་ཙམ་ལས་
རྐང་ཚུགས་པ་མེད་པས། འོད་གསལ་སྙིང་ཐིག་གི་ཆོས་བརྒྱུད་ཚད་ཐུབ་པ་ཞིག་
བཙུགས། མ་གཟའ་དམ་གསུམ་སོགས་སྲུང་མ་ཀུན་ལ་བཀའ་གཏད་མཛད་དེ། རྒྱལ་
པོ་དང་ཡུལ་འཁོར་གྱི་སྲུང་མར་བསྐོས། ཆོས་བདག་རིག་པའི་ཡེ་ཤེས་སོགས་ཀྱིས་
བར་དུ་ཆད་མེད་མཛད་པའོ། །
༦༠ གཡུ་ཐང་གི་ཡུལ་ལྷ་སྨད་སྤུང་གཡང་རྫོང་སྔ་མ་ལས་གོ་ས་མཐོ་བ་དང་སྟོབས་
ན་
ང་ང་ས་
རྡོ་
353



ས
མདོ་མཁྱེན་བརྩེའི་གསུང་འབུམ།
ནུས་ཆེ་བར་བཀོད་པའི་སྐབས། ཡང་རྒྱལ་ས་དེ་གར་བཞུགས་སྐབས་སུ། རྒྱལ་པོས།
ཁོང་ཡུལ་ལྡོང་སྟོང་༽དཔོན་རི་ནག་མ་ལས་རང་གི་ཡུལ་ལྷ་སྨད་སྤྱང་གཡང་རྫོང་གོ་
ས་མཐོ་བ་དང་མཐུ་སྟོབས་ཆེ་བར་བཀོད་དགོས་པར་ཞུས་པས། དེ་མི་འོང་རི་ནག་མ་
འདི་རྒྱལ་མོ་དམུ་རྡོའི་གནས་བདག་ཆེ་བ་དམ་ཅན་རྡོ་རྗེ་ལེགས་པ་ཡིན་པས་འགྲན་ཟླ་
མེད། ཁྱོད་ཀྱི་གཡང་རྫོང་ཡང་སྔ་མ་ལས་གོ་ས་མཐོ་བ་དང་། སྟོབས་ནུས་ཆེ་བར་
བཀོད་ཆོག་གོ་གསུངས་ནས། འཁོར་འདས་མཆོད་པ་དང་བསང་བརྔན་བཏང་། བུམ་
གཏེར་བརྒྱད་སྦས། ཁོ་རང་ལ་སྒེར་གསོལ་དང་བསང་བཏང་བས། སྨད་སྤུང་གཡང་
རྫོང་ནས་སྤྲིན་དུང་ལྟར་དཀར་བ་ཕྱུར་ནས། ཡུལ་དེའི་ཁོར་ཡུག་གི་ས་གཞི་ཀུན་ལ་
ཁྱབ་པར་གྱུར་བས། རྒྱལ་པོ་དང་ཡུལ་འཁོར་གྱི་སྐྱེ་བོ་ཀུན་ངོ་མཚར་བར་གྱུར་པའོ། །
༦༡ ཐ་མག་མང་པོ་གསོལ་ཏེ་ཕྱག་སོར་བཅུའི་རྩེ་ནས་བསང་དུད་ཕྱུར་བ་ལྟར་
ཕྱིར་བཏང་བའི་སྐབས། ཡང་དུས་ཤིག་ལ་རྒྱལ་མོ་རོང་དུ་བྱོན་ཏེ་རྒྱ་ཚོང་དཔོན་ཕྱུག་
པོ་ཞིག་ལ་གནས་ཚང་བྱས་ནས་བཞུགས། དུ་བ་མང་པོ་གསོལ་ཏེ་མཚམས་མི་བཞག་
པར་དུ་བ་ཕྱིར་མ་བཏང་བར་ཐམས་ཅད་མིད་དེ། རྒྱ་དེ་ལ་ཁྱོད་རང་དང་ང་གཉིས་
འདྲའམ་གསུངས་པས་རྒྱ་དེས་ཡི་གེ་ཤེས་མིན་གྱི་ཁྱད་ལས་སྤྱོད་ལམ་ཐམས་ཅད་འདྲ་
ཞུས། འོ་ན་འདྲ་མི་འདྲ་ལྟོས་ཤིག་གསུངས་ནས། སྔར་གསོལ་བའི་དུ་བ་ཐམས་ཅད་
ཕྱག་སོར་བཅུའི་རྩེ་ནས་བསང་དུད་ཕྱུར་བ་ལྟར་བཏང་བྱུང་བ་ཡུལ་ཁམས་ཐམས་ཅད་
ལ་ཁྱབ་པ་དང་། རྒྱ་དེས་གཙོས་ཡུལ་མི་ཐམས་ཅད་ངོ་མཚར་ཏེ་དད་པའོ། ། །
༦༢ རྒྱལ་མོ་རོང་གི་ཚ་ཆུ་གྲྭ་ཚང་གི་ལྷ་ཁང་ནང་རྒྱལ་གདོན་ཞུགས་པ་བསྒྲལ་བའི་
ཏ
་་
s
A
354



་ མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
སྐབས། ཡང་རྒྱལ་མོ་རོང་གི་ཚ་ཆུ་གྲྭ་ཚང་གི་ལྷ་ཁང་ནང་རྒྱལ་གདོན་ཞུགས་ནས། གྲྭ་
བ་རྣམས་ལོ་བཞིན་ལྷ་ཁང་ནང་སོང་ནས་འགགས་གྲིར་མང་པོ་ཤི་འགྲོ་བས། བླ་མ་
མང་པོ་ལ་སྐྱབས་འཇུག་དང་། གཏོ་རིམ་བྱས་ཀྱང་མ་ཕན་ནས། ཡང་འགགས་གྲིར་
ཤི་སྐབས་སུ་སྐྱབས་རྗེ་མཁྱེན་བརྩེ་ལ་སྐྱབས་འཇུག་ཞུས་པས། འོ། ལྷ་ཁང་དེར་ཆང་
མང་པོ་ཞོག །རོ་དེ་ཇི་ལྟར་འགགས་ཡོད་ན་མ་བསྒྲལ་བར་དེ་ལྟར་ཞོག་དང་ང་ཐོན་
ཡོང་། ང་ཐོན་རབས་དང་འོང་རབས་སུ་ལའང་མ་བཤད། མཁྱེན་བརྩེ་ཨེ་འོང་འདྲི་ན་
འོང་ཁ་མི་ཉན་འདུག་སྨྲས་ཤིག་གསུངས། དེ་བཞིན་བྱས་ཚེ་ཁོང་གློ་བུར་དུ་བྱོན་ནས་
ཆང་ཟོམ་བརྒྱད་ཡོད་པ་ཐམས་ཅད་མྱུར་བར་གསོལ། གྲིར་ཤི་བའི་སྐེ་ཡི་ཐག་དེ་
བླངས་ནས་རོ་མར་འཕངས། ཐག་པ་དེ་བླངས་སྟེ་མགུར་དུ་གྱོན་ནས་འགགས་སུ་
བཏང་། བག་དང་བག་གི་སྒྲ་མང་པོ་དང་། ཞལ་དུ་ཆང་གསོལ་བ་ཐམས་ཅད་བསྐྱུག་
བས་ལྷ་ཁང་གི་ནང་ཐམས་ཅད་གང་། ཐག་པ་དེ་མགུལ་ནས་བཏོན་ཏེ་གྲི་ཡིས་བཅད།
རོ་དེ་ལ་རལ་གྲིས་བསྣུན་པས་ལྷ་ཁང་གི་གཡས་གཡོན་ཐམས་ཅད་ནས་ཨ་ཚ་དང་དུ་
དིར་གྱི་སྒྲས་གང་ནས་རྒྱལ་གདོན་བསྒྲལ་ཏེ་རྣམ་ཤེས་སྤར། དེ་ཕྱིན་འགགས་གྲིའི་
རྒྱུན་ཆད་ཅིང་ཡུལ་ལ་བཀྲ་ཤིས་པ་བྱུང་ངོ་། ། ་་།
༦༣ དགེ་བཤེས་རྒྱལ་ནས་རྒྱལ་གདོན་གནས་ནས་བསྐྲད་པའི་སྐབས། ཡང་གྲུབ་
དབང་ཉིད་མི་ཉག་དཔལ་རིའི་དགོན་ན་བཞུགས་སྐབས། དགེ་བཤེས་རྒྱལ་པོས་
ཤུགས་ལྡན་སྲུང་མར་བཞག་པའི་རྐྱེན་གྱིས་མི་དགེ་བ་སྣ་ཚོགས་བྱུང་བ་ལ། གྲུབ་
དབང་གདན་འདྲེན་དུ་མི་གསུམ་བཏང་བ་འབྱོར། རྒྱུ་མཚན་ཞུས་པས་ཁྱོད་ཅག་མྱུར་
355



མདོ་མཁྱེན་བརྩེའི་གསུང་འབུམ། །
བར་ལོག་ལ་གྲ་སྒྲིག་གྱིས་དང་ང་རང་རྗེས་སུ་སླེབས་ཡོང་གསུངས། ཁོང་གསུམ་སོང་
བ་དང་། འོད་ཟེར་ལ་རྟ་གཉིས་དང་། དྲེའུ་དཀར་མོ་ཟུངས་ཤོག་འགྲོ་དགོས་གསུངས།
དེ་བཞིན་བྱས་པས་ཕྱི་དྲོ་ཙམ་ལ་བྱོན། དགོང་མོ་ས་རུབ་མུན་ནག་འཐུག་པོར་སོང་
བས། ང་རང་གི་དྲིལ་ཆུང་གི་སྒྲ་ལ་ཉན་ནས་མྱུར་བར་ཤོག་གསུངས་ནས་བྱོན།།
སྐབས་འགར་སྐྱབས་རྗེའི་ཆིབས་རྟའི་དྲིལ་ཆུང་གི་སྒྲ་དང་། སྐབས་འགར་གསུང་གླུ་
ལེན་པའི་སྒྲ་ཐོས། སྨག་ནག་པས་མིག་གིས་མཐོང་བ་ཤིན་ཏུ་དཀའ། སྐབས་འགར་
དྲེའུ་དཀར་མོའི་རྔ་ཕུང་ཙམ་མཐོང་བར་ཐང་དང་བྲག ་ །ལ་དང་ཆུ་སོགས་མང་པོ་
བརྒལ་ནས་བྱོན་པས་རང་གི་རྟ་ནི་བང་བུལ་བས་རྗེས་ཟིན་མི་ཟིན་ཙམ་གྱིས་སྐབས་
ཞིག་ཐང་ཆུང་ཞིག་ཏུ་སླེབས། ད་སྒ་ཕོག་དང་འདུག་ཙམ་བྱེད་གསུངས་པ་དེ་བཞིན་
བྱས། རང་ནི་ངལ་དུབ་ཀྱིས་གཉིད་ཤོར་ཙམ་གྱིས་ནམ་ལང་འདུག །སྐྱབས་རྗེས་སྒྲ་
སྟན་རྣམས་ཞོག་དང་འགྲོ་གསུངས། དེ་བཞིན་བྱས། ཕེབས་ཁར་ཕྱིར་བལྟས་ཤིག་
བྱས་པས་སྔར་གྱི་བྱོན་ལམ་ནི། རི་མཐོ་ལ་ལུང་ཟབ་པ། བྲག་དང་ཤིང་གིས་གང་བས་
སྐྱེ་བོ་སུས་ཀྱང་རྒྱུ་འགྲུལ་མེད་ས་ཞིག་ནས་བྱོན་འོང་བར་འདུག །ཡུད་ཙམ་ན་གྲོང་པ་
སོགས་མཐོང་ནས་སླེབས་པ་དང་། མི་ཀུན་གྱིས་ཁྱེད་གཉིས་སུ་ཡིན་གང་ནས་འོང་།
ལུང་པ་འདིའི་ནང་རྔོན་པའང་མི་ཐར་ཞེས་སྨྲ། སྐྱབས་རྗེའི་ཆིབས་རྟ་མྱུར་མགྱོག་ཆེ་
བས་བྱོན་སོང་། རང་ནི་རྟ་བང་བུལ་བ་དང་། མཆིན་ཁ་ཡང་ན་བས་བཟོད་དཀའ་ཞིང་།
སྐྱབས་རྗེ་ཁོང་ནི་མིག་གིས་མཐོང་བ་ལས་རྗེས་མ་ཟིན། བར་སྐབས་སུ་ཕོ་བྲང་ཆེན་
པོ་ཞིག་མཐོང་། དེ་བརྒལ་ནས་བྱོན་སོང་ན་ང་རང་གིས་རྗེས་མི་ཟིན་པས་ཅི་བྱེད་
3:56



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
བསམ་སྟེ་སེམས་ཕམ་བཞིན་ཡར་ཙམ་སོང་། ཆུ་ཁའི་བྲག་རྩར་སླེབས་པ་དང་ཆིབ་རྟ་
དེར་བཞག་ནས་ཁོང་ཞབས་ཐང་ལ་བྲག་ནང་དེར་རྒྱལ་ཁང་ཡོད་པའི་ནང་དུ་བྱོན་སོང་།
ཡུད་ཙམ་ནས་ཁང་པ་དེ་མེ་ལ་བརྒྱབ། བན་རྒན་ཞིག་ཡོད་པ་རྡུང་བཞིན་ཕྱིར་བཏོན།
ཕཊ་ཤར་དང་ཧཱུཾ་སྒྲ། ཀི་ཤར་དང་བཞད་སྒྲ་མཛད་བཞིན་བཞུགས་པ་དགེ་བཤེས་རྒྱལ་
པོས་མཐོང་ནས་ངོ་ཤེས་ཏེ། ལ་མོར་ཡོང་ནས་ཁྲམ་མདའ་བཟང་པོ་ཞིག་ཡོད་པ་ལེན་
ཆོག་གམ་ཞུས་པས། ཁོང་མེ་དཔུང་ནང་དུ་བྱོན་ནས་མེ་མདའ་བླངས་ཏེ་ཉམས་ཉེས་
མེད་པར་ཕྱིར་བྱོན། རྒྱལ་གདོན་གནས་ནས་བསྐྲད། གནས་རྟེན་རྣམས་མེ་ལ་ལྷག་
མེད་དུ་བསྲེགས། རང་གིས་ཁྲག་རྩ་དེར་རྟ་དྲེལ་གསུམ་གཟུང་ནས་ཡོད་པ་བསུ་བ་
བཅས་རྒྱལ་པོའི་ཕོ་བྲང་ནང་བྱོན་ནས་ཞིག་དྲུག་སོང་བ་དང་ད་གཟོད་གཞི་ནས་
གདན་འདྲེན་མི་གསུམ་འབྱོར་བས་ཡུལ་ཁམས་ཀྱི་སྐྱེ་བོ་ཀུན་ངོ་མཚར་ནས་བསྔགས་
སོ། ། །
༦༤ གཞན་གྱིས་མཐུ་གཏོར་བཏང་བ་ཕྱིར་བཟློག་པའི་སྐབས། ཡང་སྐབས་ཞིག་
ཏུ་སྐྱབས་རྗེ་རིན་པོ་ཆེ་ཁྲོ་སྐྱབས་ཕྱོགས་སུ་ཕེབས། ལམ་བར་དུ་དགེ་བཤེས་རྒྱལ་
པོའི་མཆོད་གནས་བོན་པོ་ཝ་ལོ་དགོན་ཞེས་པ་ཞིག་ཡོད་པའི་ཐད་ཀ་དེར་སྒར་བཏབ་
པའི་དགོང་མོར་ཝ་ལོ་དགོན་པས་མཐུ་གཏོར་བཏང་བ་སྒར་ནང་དུ་བབས། གྲྭ་འཁོར་
རྣམས་ཀྱིས་ཕྱིར་ཉིན་སོང་ན་བསམ་ཀྱང་མི་བྱོན་པར། ཞག་བདུན་བར་ཅི་ཡང་མི་
གསུངས་པར་རྩེད་མོ་ཤ་སྟག་མཛད་ནས་བཞུགས། ཞག་བདུན་གྱི་དགོང་མོར་མཐུ་
གཏོར་དེ་ཕར་ལོག་ནས་ཝ་ལོ་དགོན་པའི་ཁང་སྟེང་དུ་བབ་སོང་། དེའི་ཕྱིར་ཉིན་དུ་
357



མདོ་མཁྱེན་བརྩེའི་གསུང་འབུམ།
སྒར་བཏེགས་ནས་བྱོན་སོང་བ་ཡིན་གསུངས། །
༦༥། ཆུ་འདྲེ་དང་བྲག་སྲིན་བཏུལ་བའི་སྐབས། ཡང་རྒྱལ་རོང་ཁྲོ་ཆུའི་ཕྱོགས་སུ
བྱོན་སྐབས་བྲག་ལམ་མཐོན་པོ་ཞིག་ཏུ་ཆུ་འདྲེ་དང་བྲག་སྲིན་གཉིས་ཀྱི་གནོད་པས་མི་
མང་པོ་ཞིག་ལྷུང་ནས་གྲི་རུ་ཤི་བ་དེར་སླེབས་པས། སྐྱབས་རྗེ་ནས་ཡ་འོད་ཟེར་ཁྱོད་
དཔའ་བོ་ཡིན་ན་ངེད་མི་རྟ་གཉིས་ཀ་བྲག་སྟེང་འདི་ནས་རྒྱལ་མོ་རྔུལ་ཆུའི་ནང་དུ་
འཕོངས་ཤིག་གསུངས་པས། འོ་ལགས་སོ་ཞུས་ཏེ་སྐྱབས་མགོན་ཆིབས་རྟ་བཅས་
བྲག་སྟེང་ནས་འཕངས་བས་རྒྱལ་མོ་དངུལ་ཆུའི་ནང་དུ་ལྷུང་། མར་བལྟས་པས་སྐྱབས་
རྗེ་ཆིབས་རྟ་བཅས་ཆུས་ཁྱེར་ནས་སོང་བ་མཐོང་བས། སྟོང་ཟ་འོད་ཟེར་གྱི་ཐུགས་ལ་
སྐྱབས་རྗེ་བཀའ་དྲིན་ཅན་གྱིས་འདི་འདྲའི་སྐུ་དྲིན་གྱིས་བསྐྱངས་ཀྱང་དེ་རིང་རང་གིས་
བཀྲོངས་ཟིན། ད་ནི་རང་ཡང་སྲོག་བཅད་ན་དགའ་བསམ་སྟེ་ཐེ་ཚོམ་མེད་པར་སྐུ་
རྗེས་སུ་མཆོང་ངོ༌། །དེ་ལྟར་མཆོང་བའི་ཆུའི་ཟུར་རྡོ་ཆེན་པོ་ཞིག་ཡོད་པ་ལ་སྐྱབས་
རྗེའི་དབུ་སྐྲའི་རི་མོ་དང་། ཆིབས་རྟ་ཐུར་རྒྱུགས་བྱེད་པའི་རྟ་རྗེས། འོད་ཟེར་གཡང་
མཆོང་བྱེད་པའི་སྐུ་རྗེས་ཤིན་ཏུ་གསལ་བོ་བཅས་དེང་དུས་ཀྱང་དགུན་དུས་སུ་མཇལ་
རྒྱུ་ཡོད་ལ། དབྱར་དུས་ཆུ་བོ་རྒྱས་དུས་མི་མཐོང་། ཆུ་འདྲེ་དང་བྲག་སྲིན་བཏུལ་བའི་
གྲུབ་རྟགས་ངོ་མཚར་ཅན་བཞག་པའོ། །
༦༦ སྙི་རྒྱལ་ཨ་ཞང་གཏུམ་པོའི་རྟ་འཕོང་ལ་ཞོན་ནས་བྱུང་བ་འགྲམ་པ་བཅག་སྟེ་
སྤ་བཀོང་བའི་སྐབས། ཡང་སྐབས་ཞིག་ལ་སྒར་ཆེན་བཅས་གཡུ་ཁོག་ཏུ་བྱོན། ཨ་
ཞང་གཏུམ་པོ་ཞིག་ཡོད་པ་དེས་དྲེའུ་ཡི་སྣ་ཁྲིད་ནས་འགྲོ་སྐབས། སྙི་བ་རྒྱལ་པོ་དེས་
358



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
དུས་ནམ་ཡང་གྲུབ་དབང་ལ་འཚེ་བ་བྱས་ཀྱང་མ་དོ་བས། དེའི་ཉིན་ཨ་ཞང་གི་རྟ་
འཕོང་ལ་ཞོན་ཐུབ་ཙམ་བྱུང་བ་དེ་སྐྱབས་མགོན་མཁྱེན་བརྩེས་མཁྱེན་ནས། རིག་རྩལ་
ཐོགས་མེད་ཁྱོད་དཔའ་བོ་ཡིན་ནམ་གསུངས་པས། ཡིན་ལགས་ཞུས། མཐུ་སྟོབས་
དང་ལྡན་པ་ཡིན་ནམ་གསུངས་པས། ཡིན་ལགས་ཞུས། ཁྱོད་ཀྱིས་མི་ཐུབ་པ་སུ་ཡང་
མེད་པ་ཡིན་ནམ་གསུངས་པས། མེད་ལགས་ཞུས། འོ་ན་ཁྱོད་ཀྱིས་ཞང་པོའི་འགྲམ་
རྩར་ཁུ་ཚུར་བསྣུན་ནས་ཐང་ལ་འཕེན་ནུས་སམ་གསུངས། ནུས་ལགས་ཞུས་པས།
འོ་ན་དེ་ལྟར་གྱིས་ཤིག་གསུངས། ཡང་གྲྭ་འཁོར་རྣམས་ལ་ཨ་ཞང་ཐང་ལ་འཕང་
སྐབས་ཧ་ཤར་སྒྲོགས་ཤིག་གསུངས། དེ་ནས་རིག་རྩལ་ཐོགས་མེད་ཀྱིས་རྟ་རྒྱུག་
བཞིན་ཀི་ཤར་བསྒྲགས་ཏེ་ཨ་ཞང་གི་འགྲམ་རྩར་ཁུ་ཚུར་ལན་གསུམ་བསྣུན་ནས་ཐང་
ལ་འཕངས་བྱུང་བས། གྲྭ་འཁོར་རྣམས་ནས་ཧ་ཤར་བསྒྲགས་པས་ཞང་པོ་ཅི་བྱ་
གཏོལ་མེད་ལ་ཐུག་པ་ཞིག་བྱུང་། དེ་རྗེས་སྙི་བ་རྒྱལ་པོ་མི་ཁོག་ཏུ་ཞུགས་ནས་བཤད་
རྒྱུར། ངས་མཁྱེན་བརྩེ་ལ་རྒྱུན་དུ་འཚེ་པའི་བསམ་པ་ཡོད་ཀྱང་འཚེ་མ་ནུས། ཉིན་
གཅིག་ལ་ཨ་ཞང་གི་རྟ་འཕོང་ལ་ཞོན་ཐུབ་ཙམ་བྱུང་ཡང་། རྗེས་ནས་མི་ནག་རྟ་ནག་
འཇིགས་སུ་རུང་བ་ལག་ན་ཐོ་བ་ཐོགས་པ། རལ་བ་ས་ལ་ཉིལ་བ་ཞིག་ཐོན་ནས་ངའི་
འགྲམ་རྩར་བརྒྱབ་པས་འགྲམ་པ་བཅག་སྟེ་ད་ཅི་ཡང་ཟ་ཐབས་མེད་སྨྲས་སོ། ། །
༦༧ སྙི་རྒྱལ་ཞལ་དུ་མིད་ནས་དྲི་ཆེན་དང་ལྷན་དུ་ཕྱིར་བཏོན་པའི་སྐབས། ཡང་
དུས་ཉིན་ཞིག་ལ། སྙི་བ་རྒྱལ་པོས་སྤུ་ཉག་ཅིག་ལ་སྤྲུལ་ནས། གསོལ་བཞེས་ཀྱི་ནང་
བབ་སྟེ་སྐྱབས་རྗེའི་མིད་པ་སྡོམ་དགོས་བསམ་ནས་ཡོད་ཚེ། སྐྱབས་རྗེས་མི་མཁྱེན་
359



མདོ་མཁྱེན་བརྩེའི་གསུང་འབུམ།
པའི་ཚུལ་གྱིས་གསོལ་བ་དང་ལྷན་དུ་བཞེས་ཏེ། ལྟོ་བའི་རྩ་ཆེན་ནང་དུ་ཞག་གསུམ་ལ་
བཞག་ནས་ཆབ་ཆེན་དང་ལྷན་དུ་ཕྱིར་བཏོན་པས། དེ་རྗེས་ཁོ་མི་ཁོག་ཏུ་ཞུགས་ནས་
ང་ནི་སྐྱབས་རྗེས་ལྟོ་བའི་ནང་དུ་ལོ་གསུམ་བཟུང་། ཚ་གྲང་གི་སྡུག་བསྔལ་དཔག་མེད་
མྱོང་། བསྐྱེད་རིམ་གྱི་ལྷས་མཚོན་ཆའི་ཆར་ཕབས་པས་ཁས་ལེན་མང་པོ་བྱེད་དགོས་
བྱུང་ཟེར། དེ་ཕྱིན་སྙི་རྒྱལ་མི་ཁོག་ཏུ་ཞུགས་ཀྱང་སྐྱབས་རྗེའི་ཆབ་ཆེན་གྱིས་ལུས་ལ་
གོས་པའི་དབང་གིས་མི་གཙང་བའི་དྲི་རྟག་ཏུ་འཐུལ་བ་ཞིག་བྱུང་བར་གྲགས་སོ། །
པར ནག་བྲན་གསང་ཐོག་ཏུ་ཡུལ་སྐྱོང་རྡོ་རྗེ་དཔལ་སྐྱོང་དམ་ལ་བཞག་སྟེ་དཀར་
ཕྱོགས་སུ་བཀོད་པའི་སྐབས། ཡང་སྐབས་ཤིག་ནག་བྲན་གསང་ཐོག་ཏུ་བྱོན་ཚེ། ལུང་
མཇུག་གི་ཡུལ་སྐྱོང་རྡོ་རྗེ་དཔལ་སྐྱོང་གིས་ཐོ་འཚམ་ནས་ཐོག་སེར་བརྒྱབ་བྱུང་བར།
ཐོག་ཆུ་ཐམས་ཅད་སྐུ་ལུས་ལ་དྲིལ་ནས། ཕྱག་མཚན་སྐུ་གསུང་ཐུགས་རྟེན་མི་འདྲ་བ་
དུ་མ་ཅན་དུ་གྱུར། ཐོག་འཕེན་པའི་འབྲུག་དེ་བར་སྣང་ནས་འགུལ་ཐབས་བྲལ་བའི་
དམ་ལ་བཏགས། གཞི་བདག་འཁོར་བཅས་འགུལ་བསྐྱོད་མི་ནུས་པའི་དབང་སྡུད་
མཛད། དེ་རིང་ཕན་ཆད་ནས་སུ་ལའང་དེ་འདྲའི་བསམ་སྦྱོར་ངན་པ་མི་བྱེད་པའི་ཁས་
ལེན་པའི་དམ་ཚིག་བསྒྲགས་པར་མཛད་པས། ཁས་བླངས་ཏེ་དཀར་ཕྱོགས་སྐྱོང་བའི་
ལྷ་རིགས་སུ་བསྐོས་པའོ། ། །
༦༩ མི་ཉག་རོང་དུ་བྱོན་ནས་ཕོ་བྲང་ལྔ་བརྩེགས་སུ་གནོད་སྦྱིན་འཛམ་ལྷ་རིགས་
ལྔ་གཏེར་དུ་བཞེས་པའི་སྐབས། ཡང་མི་ཉག་རོང་དུ་བྱོན་ནས་ཕོ་བྲང་ལྔ་བརྩེགས་སུ་
ཕེབས། གནོད་སྦྱིན་འཛམ་ལྷ་རིགས་ལྔ་གཏེར་དུ་བཞེས། གཏེར་ཚབ་དུ་རིན་པོ་ཆེ་སྣ་
360



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ་ ཀ༽
ཚོགས་དང་། བུམ་གཏེར་དུ་མ་སྦས་པས་གནས་བདག་གིས་ཙནྡན་སྦྲུལ་གྱི་སྙིང་པོའི་
ཐུབ་སྐུ་ཕུལ། ཚོགས་མཆོད་དང་བསང་བརྔན་བཏང་བས་བྱ་རིགས་སྣ་ཚོགས་འདུས།
མཆོད་བཤགས་བསྒྲལ་གསུམ་ལྷག་མེད་དུ་རོལ། ལྷག་མ་རྫོགས་པ་དང་བྱ་རིགས་
རྣམས་ནམ་མཁར་དེངས། འཇའ་འོད་ཀྱིས་བར་སྣང་གང་། མེ་ཏོག་གི་ཆར་བབ་པ་
སོགས་ངོ་མཚར་ཆེ་བའི་ལྟས་བྱུང་བའོ། །་
༧༠ མི་ཉག་རོང་དུ་དུག་གསོལ་བའི་སྐབས། ཡང་མི་ཉག་རོང་དུ་བྱོན་པའི་སྐབས་
སུ། བསམ་ངན་གྱིས་དུག་དྲངས་པ་དགྱེས་བཞིན་དུ་གསོལ་ནས། དུག་བདག་ཁོ་རང་
ཁྲིད་དེ་ཐང་ཆུང་ཞིག་ཏུ་སླེབས་པ་དང་། ཞལ་ནས་དུག་ཐམས་ཅད་ཕྱིར་བསྐྱུགས་
པས་ཐང་ཆུང་དེ་ཁེབ། རྩྭ་ཐམས་ཅད་གཞི་མེད་དུ་གྱུར་པས། དུག་བདག་འགྱོད་
བཞིན་ཕྱིར་ལོག །དུས་ད་ལྟ་ཡང་དེར་རྩྭ་མི་སྐྱེ་བར་ཡོད་དོ་གསུངས་སོ། །རྣམ་ཐར་
སོ་གསུམ་ནས་བཟུང་བདུན་ཅུའི་བར་འདི་རྣམས་སྐྱབས་མགོན་མཁྱེན་བརྩེའི་དངོས་
སློབ་རྣམས་ཀྱི་ཞལ་ནས་ཡང་ཡང་ཐོས་སོ། །
༧༡ མི་ཉག་ཀ་བཞི་དགོན་དུ་གནས་དང་རྟེན་མཇལ་དུ་ཕེབས་པའི་སྐབས། ཡང་
དུས་སྐབས་ཤིག་ཏུ་མི་ཉག་ཀ་བཞི་དགོན་དུ་གནས་དང་རྟེན་མཇལ་དུ་ཕེབས། རྟེན་
སོ་སོར་ན་བཟའ་གསོལ། ཇོ་བོ་དང་སྐུ་གདུང་འགའ་ལ་གསེར་ཆབ་གསོལ། འགྲོ་
མགོན་ཆོས་རྒྱལ་འཕགས་པའི་སྐུ་གདུང་མདུན་ཚོགས་མཆོད་ཕུལ་བས་སྐུ་གདུང་ལ་
རིང་བསྲེལ་ཐེབ་ཙེ་གང་བབ་པ་དངོས་གྲུབ་ཏུ་བླངས་བའོ། །
༧༢ མི་ཉག་ཕག་མོ་རིར་ཕེབས་ནས་རྡོ་རྗེ་ཕག་མོའི་སྐུ་བརྙན་སོར་ལྔ་བ་ཞིག་
361



མདོ་མཁྱེན་བརྩེའི་གསུང་འབུམ།
གཏེར་ནས་བཞེས་པའི་སྐབས། ཡང་སྐབས་ཤིག་མི་ཉག་ཕག་མོ་རིར་ཕེབས། གནས་
དང་ཡུལ་ལྷ་ཀུན་ལ་བསང་བརྔན་ཕུལ། རྡོ་རྗེ་ཕག་མོའི་སྐུ་བརྙན་སོར་ལྔ་བ་ཞིག་
གཏེར་ནས་བཞེངས། གཏེར་སྲུང་མ་མོ་ལ་གསེར་སྐྱེམས་དང་གཏེར་ཚབ་བུམ་གཏེར་
སྦས་པས་གདུག་རྩུབ་ཆེར་མ་བྱུང་བའོ། །་
༧༣ མི་ཉག་དཔལ་རི་དགོན་དུ་སློབ་མ་འགའ་ལ་དབང་ལུང་བཀའ་གཏད་
སོགས་གནང་བའི་སྐབས། ཡང་མི་ཉག་དཔལ་རི་དགོན་དུ་གཏེར་ཆོས་འགའ་ཞིག་
བསྒྱུར་ནས་སློབ་མ་འགའ་ལ་དབང་དང་ལུང་བཀའ་གཏད་སོགས་གནང་། ཉི་མ་འོད་
ཟེར་གྱི་དབང་གསུང་སྐབས་ཁོང་ཧེ་རུ་ཀ་སེར་ནག་ཏུ་གྱུར་ནས་ཁྲི་སྟེང་བཞུགས་པ་
ཀུན་གྱིས་མཐོང་ནས་དད་འདུན་ཆེར་འཕེལ་བའོ། །
༧༤ དཔལ་ལྷ་སྒང་དུ་ཁྲོམ་དབང་གསུངས་ཤིང་རྩལ་དབང་གི་འབྲས་བུར་སྐལ་
ལྡན་བཅུ་དྲུག་རྟོགས་ལྡན་དུ་གྱུར་བའི་སྐབས། ཡང་སྐབས་ཤིག་ཏུ་དཔལ་ལྷ་སྒང་དུ་
ཁྲོམ་དབང་གསུངས། སྤྱན་འདྲེན་སྐབས་སུ་དབང་གྲལ་གྱི་མི་ཐམས་ཅད་ལ་དབང་ལྷ་
རང་བབ་དུ་བྱུང་ནས། ལ་ལས་ལྷ་ཞལ་མཐོང་། ལ་ལས་རང་ཞལ་མཐོང་། ལ་ལས་
བླ་མ་ལྷར་མཐོང་བ་སོགས་དང་། དབང་གི་འབྲས་བུར། ལ་ལས་གར་སྟབས་བསྒྱུར་
བ་དང་། ལ་ལས་སྣང་གླུ་ལེན་པ་སོགས་ངོ་མཚར་བའི་ལྟས་དུ་མ་དང་། རྩལ་དབང་
གི་འབྲས་བུར་སྐལ་ལྡན་བཅུ་དྲུག་རྟོགས་ལྡན་དུ་གྱུར་ཏེ་རྟོགས་འབུལ་བྱས་ཚུལ་ཡོད་
༧༥ མ་ཧཱ་སྐྱིད་ལུང་དགོན་དུ་པདྨ་རྒྱལ་པོའི་བུམ་སྒྲུབ་རིལ་བུ་སྒྲུབ་པའི་སྐབས།
དོ། ། །
362



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
ཡང་སྐྱབས་མགོན་རིན་པོ་ཆེ་ཁོང་མུར་ཧ་ལྕམ་ལུང་༼མ་ཧཱ་སྐྱིད་ལུང་༽དགོན་དུ་
བཞུགས་སྐབས། པདྨ་རྒྱལ་པོའི་བུམ་སྒྲུབ་རིལ་བུ་སྒྲུབ་པའི་བྱིན་འབེབས་ཀྱི་སྐབས་
སུ་རིལ་བུར་འཇའ་ཁ་དོགས་སྣ་ལྔ་ཟུག །རིལ་བུ་འཕེལ་ཞིང་འཕུར་ནས་ཁང་སྟེང་
ཤོད་དང་རྩིག་བར། ཐ་ན་སྐོར་ལམ་ཡན་ཆོད་དུ་རིལ་བུ་འཐོར་ཡོད་པ་ཀུན་གྱིས་རྙེད་
དུ་ཡོད་པ་བྱུང་ངོ༌། །
༧༦ མ་ཧཱ་སྐྱིད་ལུང་དགོན་དུ་ཚོགས་མཆོད་མཛད་པའི་སྐབས། ཡང་དགོན་དེར་
བཞུགས་ཡོད་པའི་ཉིན་གཅིག་ཚོགས་མཆོད་མཛད་ནས། ཚོགས་བསྒྲལ་དུས་སུ་རལ་
གྲིས་ཕུར་བུ་དང་ཧོམ་ཁུང་མདུན་དུ་བཞག་པས། འགུག་བསྟིམ་གྱི་དུས་སུ་རླུང་འཚུབ་
ཞིག་དང་ལྷན་དུ་ས་རྡུལ་འདྲ་བ་མང་པོ་ཞིག་ཧོམ་ཁུང་ནང་དུ་ཐིམ། དེ་ནས་ཨེ་ལས་
ཐར་མེད་སོགས་ཕྱག་རྒྱ་ལྔས་བསྒྲལ་ནས། སྐྱེ་མེད་ཁྲོས་པའི་ལྷ་ཚོགས་ཞལ་དུ་
བསྟབས་ཞེས་པའི་དུས་སུ་ཧོམ་ཁུང་ནང་ནས་འོད་ཅིག་འཕྲོས་ཏེ་སྐྱབས་རྗེའི་ཐུགས་
ཀར་ཐིམ་སོང་བའོ། །
༧༧ ར་འགོ་ཐང་གི་རི་ཞོལ་དུ་ཝ་ཤུལ་ཁག་གསུམ་ལ་ཞབས་རིམ་དུ་དཔལ་ཆེན་
གཏོར་བཟློག་མཛད་པའི་སྐབས། ཡང་སྐྱབས་རྗེའི་སྒར་བ་ནག་བྲན་ལ་བཞུགས་
སྐབས་སུ། ར་བ་སྒང་༼ར་འགོ་ཐང་༽གི་རི་ཞོལ་དུ་ཝ་ཤུལ་ཤོག་ཁག་གསུམ་ལ་ཞབས་
རིམ་དུ་དཔལ་ཆེན་གཏོར་བཟློག་མཛད་ཅིང་། ཟོར་ཆེན་འཕེན་སྐབས་མཆོད་དཔོན་
སྟོང་ཟ་འོད་ཟེར་གྱིས་ཐུན་གཏོར་བཟུང་ནས་འཕེན་སྐབས་ཐུན་གཏོར་ལ་མེ་འབར་བ་
དང༌། ཟོར་བརྒྱབ་དུས་གཏོར་ཆེན་ལ་མེ་རང་འབར་དུ་བྱུང་ནས་གཏོར་མའི་མེས་ལངྒ་
363



མདོ་མཁྱེན་བརྩེའི་གསུང་འབུམ།།
རང་འབར་དུ་གྱུར་སོང་ངོ༌། །
༧༨ སྲིབ་ལུང་༼ཧྲི་ལུང་༽གནས་ནང་ནས་གུ་རུ་རིན་པོ་ཆེའི་དབུ་སྐྲ་གཏེར་ནས་
བཞེས་པའི་སྐབས། ཡང་སྐབས་ཤིག་སྲིབ་ལུང་༼ཧྲི་ལུང་༽གནས་ནང་ལ་བྱོན་ནས་
བསང་བརྔན་བཏང་། གྲྭ་བསམ་གཏན་རྡོ་རྗེ་ལ་ཁྱོད་ལྟད་མོ་བལྟ་ཞོར་དུ་གནས་སྐོར་
སོངས་གསུངས་བཞིན་ཕྱིན་ཚེ། ཡར་ཅུང་ཞིག་སོང་ཙ་ན། བུད་མེད་གོས་དཀར་ཅན་
རྒྱན་ཆ་ལུགས་རྫོགས་པ་ཞིག་གིས་བྲག་རྩ་ན་ལག་ཡུག་བྱེད་པ་མཐོང་། དེར་ཕྱིན་
པས་དར་ཚོན་སྣ་ལྔས་དྲིལ་བ་ཞིག་གཏད་ནས་བྲག་ལ་ཐིམ། རང་མར་སྐུ་མདུན་དུ་
འོང་ནས་སླེབས་པ་དང་། ང་ལ་བསྐུར་བ་དེ་ཁྱེར་ཤོག་གསུངས། ཕྱག་ཏུ་ཕུལ། ཁ་ཕྱེ་
པས་མཐིང་ཤོག་སྔོན་པོའི་ཐུམ་ཞིག་གི་ནང་། དབུ་སྐྲ་ནག་ལ་མཐིང་བ་ཞིག་ཡོད་པ་
གུ་རུ་རིན་པོ་ཆེའི་དབུ་སྐྲ་གཏེར་ནས་བཞེས་པའོ། །
༧༩ དུས་རྒྱུན་གྱི་མཛད་པ་ངོ་མཚར་སྐོར་མདོར་བསྡུས་ནས་གླེང་བའི་སྐབས།
ཡང་དུས་ནམ་ཞིག་ཡིན་ཡང་རྒྱལ་བློན་ཕལ་བ་སོགས་ཀྱིས་ཡུལ་དུ་གདན་དྲངས་པའི་
སྐབས་སུ་སེམས་ཅན་གྱི་རིགས་བསད་པའི་ཤ་ཕྱི་ནང་ཀུན་ལ་སྣེ་ཚང་བ་རེ། སྡེར་མ་
ཆེན་པོའི་ནང་དུ་བཞག་ནས་དྲངས་ པ་ ཕྱག་ གིས་ ཚུར་བླངས་ཏེ་ གྲི་རྣོན་པོ་ཞིག་
བསྣམས་ནས། ཐུགས་གཏད་གནང་བཞིན་ཤ་སྣ་ཚང་བ་རེ་སྡེར་མ་གཞན་ཞིག་ཏུ་
སྤུངས་ནས་བཞག །ལྷག་མ་ཞལ་དུ་གསོལ་ཟིན་རྗེས། ཤ་སྣ་ཚང་དེ་ཕྱི་ལ་མཆོད་
གནང་མཛད་པས་ནམ་མཁའ་ནས་རྒོད་སོགས་བྱ་རིགས་སྣ་ཚོགས་ཐོན་ཏེ་ལྷག་མེད་
དུ་བཞེས་འགྲོ་བ་ནི་དུས་རྒྱུན་དུ་ཡིན་གསུངས་སོ། །
364



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
༨༠ མགོ་ལོག་ཕྱོགས་སུ་ཉམས་ཚོད་ལེན་པའི་རྫི་བོ་ཞིག་དག་ཞིང་དུ་བསྐྱལ་བའི་
་སྐབས། ཡང་མགོ་ལོག་ཕྱོགས་སུ་བཞུགས་པའི་ཉིན་ཞིག །གཡག་ཅིག་ཞོན་ཏེ་ཕེབས་
སྐབས་རྫི་བོ་གཉིས་ཀྱིས་མཐོང་སྟེ་བླ་མ་ཕ་ཀི་མི་གསོན་པོ་བསད་པ་དང་། བསད་པ་
གསོ་ནུས་པ་ཞིག་ཡིན་པར་ཐོས་པས། ཁྱོད་རང་ཤི་བ་ལྟར་ཉོལ་དང་། ངས་བླ་མ་དྲང་
འོང་སྨྲས། དེ་བཞིན་བྱས་པས་གྲུབ་དབང་ནས་འཕོ་བ་ཞིག་གསུངས་ཏེ་གཡག་གོང་
ལ་ཞོན་ནས་ཕེབས་སོང་བ་དང་། ཅིག་ཤོས་ཀྱིས་སྐྱེལ་མ་བྱས་ཏེ་ཡར་འོང་ནས་ཁོ་ལ་
བལྟས་པས་ཁོ་ཤི་ཚར་འདུག །སླར་ཡང་སྐྱབས་རྗེའི་རྗེས་སུ་བསྙེགས་ཏེ་ལོ་རྒྱུས་དྲང་
བཤད་དང་ཡར་གསོན་པའི་ཐབས་ཀྱི་བཀའ་དྲིན་ཞུས་པས། ཁྱོད་ཀྱིས་ད་རེས་ཤི་
སོང་སྨྲས་པས་ངས་ཁོ་ཕྱིར་མི་ལྡོག་པའི་སར་གནས་སྤར་ཚར་བས། ཕྱིར་མི་ལྡོག་པའི་
ས་ནས་མར་འཁོར་བའི་གནས་སུ་དྲངས་པའི་གདམས་ངག་ངས་མི་ཤེས་གསུངས་
ནས་མ་གསོས་པར་གྲགས་སོ། ། །
༨༡ མཛད་པ་སྣ་ཚོགས་པ་ཞིག་བསྡུས་ནས་བརྗོད་པའི་སྐབས། ཡང་སྐྱབས་རྗེ་
ཡུལ་གང་དུ་བྱོན་ཡང་མི་ཁོག་ཏུ་འདྲེ་ཞུགས་པ་དང༌། གདོན་དྲག་པོས་གཟིར་བ།
ལས་ནད་ཚབས་ཆེ་བ་སོགས་ལ། གྲིས་བསྣུན་ནས་བསད་གསོ་གནང་བ་དང་། ཕྱག་
གིས་བསྣུན་པ། ཞབས་ཀྱིས་བྲོ་བརྡུངས་པ་ཞལ་མཆིལ་གནང་བ། བྱིན་རླབས་མཛད་
པ་སོགས་ཚར་གཅོད་རྗེས་འཛིན་མཛད་པ་མང་དུ་ཐོས་ཀྱང་སོ་སོར་བྲི་བར་མི་ལང་
བས་ཕྱོགས་བསྡུས་གླེང་བའི་སྐབས་སོ། །
༨༢ སྡེ་དགེའི་ཕྱོགས་སུ་ཐན་པ་བསལ་ཏེ་མུ་གེའི་འཇིགས་པ་ལས་བསྐྱབས་བའི་
365



མདོ་མཁྱེན་བརྩེའི་གསུང་འབུམ། །
སྐབས། ཡང་སྐྱབས་རྗེ་ནི་སྔོན་འཇིགས་མེད་གླིང་པའི་སྤྲུལ་སྐུ་ཡིན་སྟབས་སྡེ་དགེ་
ཆོས་རྒྱལ་ཆེན་པོས་དབུ་བླར་བཀུར་ནས་དད་འདུན་ཆེར་མཛད་ཀྱང་། རྗེས་ནས་གྲུབ་
སྤྱོད་མ་ངེས་པ་སྣ་ཚོགས་མཛད་པའི་རྐྱེན་གྱིས་ཆོས་རྒྱལ་འཁོར་བཅས་ཐུགས་རྟོག་
ཅུང་ཟད་བྱུང་བའི་དབང་གིས་དེ་ཕྱོགས་སུ་མ་བྱོན་ནས། རྒྱལ་རོང་རྒྱལ་ཁག་བཅོ་
བརྒྱད་དང་། མགོ་ལོག་ཕྱོགས། སོག་པོའི་ཡུལ་སོགས་ལ་བྱོན་ནས་གྲུབ་སྤྱོད་སྣ་
ཚོགས་པས་ཚར་གཅོད་རྗེས་འཛིན་མཛད་པའི་ངོ་མཚར་སྙན་པའི་གཏམ་གྱིས་ཡུལ་
གྲུ་ཀུན་ཏུ་གང་བས། སྡེ་དགེ་ཆོས་རྒྱལ་ལ་ཡང་དད་འདུན་ཆེར་སྐྱེས་ནས་སྤྱན་འདྲེན་
ཞུས་ཀྱང་མ་བྱོན། དེ་ནས་རིམ་པར་ཞུ་ཡིག་དང་མདུན་སྐོར་ཧོར་འདྲ་སོགས་མང་པོ་
གདན་འདྲེན་བཏང་ཡང་མ་བྱོན། དེ་རྗེས་ཁྱོད་བྱོན་ཐུབ་ན་རིབ་མ་ཐུབ་ན་དམག་
དྲངས་རྒྱུ་ཡིན་པའི་ཞུ་ཡིག་ཕུལ་ཡང་མ་བྱོན། ཡང་གོང་མའི་རྟེན་སྒམ་ནང་དུ་མཁོ་
ཆས་མང་པོ་ཡོད་རབས་ཞུས་ཀྱང་མ་བྱོན། ཆོས་རྒྱལ་གྱིས་རྡོ་གྲུབ་དབང་རིན་པོ་ཆེ་
ཐམས་ཅད་མཁྱེན་པ་ལ་དེ་དོན་ཞུས་པས། རྡོ་གྲུབ་ནས་མཁྱེན་བརྩེ་སྤྲུལ་སྐུའི་མཛད་
སྤྱོད་འདི་དུས་ལ་བབ་པའི་གྲུབ་པའི་སྤྱོད་པ་བརླང་པོ་ཐ་མལ་མ་དག་པའི་བློར་མི་
ཤོང་བས་ན། དྲག་པོ་མ་ཡིན་པའི་དད་གུས་ཀྱིས་དྲངས་ན་བྱོན་ཀྱང་སྲིད་གསུངས་པ་
དེ་བཞིན་བྱས་པས་སྐབས་ཤིག་ཏུ། མདོ་མཁྱེན་བརྩེ་རིན་པོ་ཆེས་ཧོར་འདྲའི་ཆ་
ལུགས་ཤིག་བྱས་ནས་ཆོས་རྒྱལ་གྱི་མདུན་སར་བྱོན། ཁོང་ལ་དབང་དང་ཞབས་བརྟན་
སོགས་མཛད། སྔར་བཞིན་དབུ་བླར་བཀུར་ཀྱང་མི་འོང་ང་ལ་མཁྱེན་བརྩེའི་སྤྲུལ་སྐུའི་
མིང་བཏགས་ཀྱང་བསླབ་པ་ནས་བབས་སྟེ་དཀའ་ལོག་གི་སྡིག་ཅན་ཤན་པའི་རིགས་
366



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
ཡིན་པས་ཁྱོད་ཆོས་རྒྱལ་གྱི་དབུ་བླར་མི་འོས། ཧོར་འདྲ་ཞིག་བྱས་ན་འོས་ཞུས་པས་
དེ་ལྟར་མཛད། ཧོར་འདྲའི་བྱ་སྤྱོད་རྟ་ཞོན། ཁྲོ་མདའ་ཁུར། གོས་བརྗེས། ཤང་ལང་
བཏགས་ཏེ་གླང་༼གླིང་༽མདའ་དགོན་ཆེན་གྱི་ཕྱི་རྒྱབ་ཏུ་མི་མ་བསྒྱུར་ན་ཐར་དཀའ་
བའི་སྒོ་ཆུང་དེ་ནས་རྟ་བོས་གྲི་གསུམ་གྱིས་ཡང་ཡང་བྱོན་པ་རྒྱལ་བློན་འཁོར་བཅས་
ཀྱིས་གཟིགས་པས་དད་གུས་ཆེ་ཡང་བྱ་ཐབས་བྲལ། དེའི་དུས་སུ་སྡེ་དགེའི་ཕྱོགས་སུ་
ཐན་པ་ཤར་ཏེ་ཆར་བ་མ་བབ་ནས་ལོ་ཏོག་དང་རྩྭ་ཐམས་ཅད་ཚིག་ནས་དམར་པོར་
གྱུར། ཀརྫོགས་སོགས་བླ་གྲྭ་རྣམས་ལ་སྐྱབས་འཇུག་ཞུས་ཀྱང་མ་ཕན། བླ་མ་རྣམས་
ནས་མདོ་མཁྱེན་བརྩེ་རིན་པོ་ཆེར་སྐྱབས་འཇུག་ཞུས་ན་དགའ་གསུངས་པ་བཞིན་
ཞུས་པས། སྐྱབས་རྗེ་ནས་ད་གནམ་ཕུག་ན་མ་གཏོགས་དེ་བས་ཐབས་མེད་གསུངས།
གནམ་ཕུག་པའི་ལྕགས་ཐུར་རྣོན་པོ་འགའ་དང་ཐོ་བ་ཞིག་ཚགས་ཀྱིས་གསུངས་པས་
དེ་བཞིན་ཕུལ་བ་དང༌། དེ་ཉིན་ཧོར་འདྲའི་ཆ་ལུགས་སྔར་བཞིན་ལ་སྐུ་སྟོད་གཅེར་
བུར་ཕྱག་གཡས་ཐོ་བ་དང་གཡོན་པས་ལྕགས་ཐུར་བསྣམས། སྡེ་དགེའི་ཕོ་བྲང་གི་
ཕྱོགས་བཞིར་བྱོན་ནས་ལྕགས་ཐུར་གྱི་སྣེ་ལ་ལྕགས་ཐུར་མཐུད་དེ་ཐོ་བས་བརྡུངས
པས། གནམ་ནས་སྒྲ་སྐད་སྣ་ཚོགས་གྲག་ཅིང་སྐུ་ལུས་ལས་རྔུལ་ཆུ་མང་པོ་བབས།
ཡུན་རིང་ཙམ་ན་སྒྲ་ཆེན་པོ་ས་ཆེན་འདར་བ་ཙམ་དང་། ནམ་མཁའ་སྔོན་པོ་ལ་སྒེར་
མཐོང་ཙམ་གྱི་བུག་པ་དོད། དེའི་ནང་ནས་སྤྲིན་བསང་དུད་འཕྱུར་བ་ལྟར་ཕྱུར་ནས་
ནམ་མཁའི་དབྱིངས་ཐམས་ཅད་ཁྱབ་པར་གྱུར་བའི་ཡུད་ཙམ་ན། ཆར་དྲག་པོ་བབ་སྟེ་
ཡུལ་ཁམས་ཆུས་ཁེངས། ཕྱོགས་གཅིག་ཏུ་ཆུ་ལོག་ཆེན་པོ་བྱུང་སྟེ་ཉམས་ཉེས་སུ་ཉེ་བ་ ་
367



མདོ་མཁྱེན་བརྩེའི་གསུང་འབུམ།
ན༑ ཁོང་ལ་ཞུས་པས་ཐང་རྒྱལ་གྱི་སྐུ་བྱིན་རླབས་ཅན་བཞུགས་པ་ལ་མཆོད་འབུལ་
དང་། དུས་ངན་འཇིགས་སྐྱོབས་ཀྱི་གསོལ་འདེབས་རྒྱུད་བསྐུལ་མཛད་ན་དེས་སྐྱོབས་
པར་འགྱུར་གསུངས། གསུང་བཞིན་བྱས་པས་ཆར་ཆུ་སྙོམས། རྩི་ཐོགས་རྒྱས་ལོ་
ལེགས་ཏེ་མུ་གེའི་འཇིགས་པ་ལས་གྲོལ་ལོ། །
༨༣ གྲུབ་སྤྱོད་སྣ་ཚོགས་ཀྱིས་ཕྱོགས་མེད་ཀྱི་གདུལ་བྱ་སྐྱོང་བར་བྱོན་པའི་སྐབས།
དེ་ནས་གྲུབ་དབང་རྫོགས་ཆེན་པ་མི་འགྱུར་ནམ་མཁའི་རྡོ་རྗེ་དང་། ཀཿཐོག་དགེ་རྩེ་
མ་ཧཱ་པཎྜི་ཏ་སོགས་ཀྱིས་མཁྱེན་བརྩེས་ཧོར་འདྲའི་ཆ་ལུགས་མཛད་ནས་འདི་བཞིན་
གནང་བ་མི་རུང་བའི་ལོ་རྒྱུས་སྡེ་དགེ་ཆོས་རྒྱལ་ལ་ཞུས་པས། ཆོས་རྒྱལ་གྱིས་སྐྱབས་
རྗེ་ལ་གཏེར་ཆོས་ཀྱི་ན་བཟའ་གསོལ་ནས་ཧོར་འདྲའི་ཆས་མི་མཛད་ན་ཅི་གསུང་སྒྲུབ་
ཞུས་པས། འོ་ན་ང་རང་འགྲོ་ཆོག་གམ་གསུངས་པར་ཐུགས་བཞེད་བཞིན་མཛད་ཆོག་
ཞུས་པས། གཏེར་ཆས་མཛད་དེ་གྲུབ་སྤྱོད་སྣ་ཚོགས་ཀྱིས་ཕྱོགས་མེད་ཀྱི་གདུལ་བྱ་
སྐྱོང་བར་བྱོན་སོང་བའོ། །
ར༌ དུས་རྒྱུན་གྱི་ཆོ་གའི་སྐབས་ཀྱི་མཛད་པ་ངོ་མཚར་བ་དག་བསྡུས་ནས་བརྗོད་
པའི་སྐབས། དུས་ནམ་ཡིན་ཡང་དགོན་སྡེ་དང་རྒྱལ་བློན་ཕལ་བ་སུས་གདན་དྲངས་
ཀྱང་བུམ་སྒྲུབ་སོགས་མཛད་སྐབས། དབང་ཆེན་ཐུགས་ལས་སྤྲུལ་པ་སོགས་ཀྱིས་
ཀིང་ཀ་ར་རྣམས་སྤྱན་འདྲེན་པའི་དུས་ལྷ་རང་བབས་སུ་གྱུར་ནས་གར་སྟབས་སྣ་
ཚོགས་བསྒྱུར་བ་དང་། དུས་ལ་རྒྱུ་བའི་ཉུལ་ལེ་རྣམས་བསྐྲད་ནས་སླར་གཤེགས་པ་
དང༌། ལྷག་མ་བཙོན་དུ་བཟུང་བ་རྣམས་གཤེགས་པའི་ཚེ་ཕྱོགས་ཕྱོགས་ནས་རྒོད་
་ 368
ཕ00
，



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
སོགས་བྱ་རིགས་མི་འདྲ་བ་མང་པོ་སླེབས་ནས་ལྷག་མེད་དུ་བཞེས་ཏེ་ནམ་མཁར་
གཤེགས་འགྲོ་བ་ནི་དུས་རྒྱུན་དུ་ཡིན་གསུངས་སོ། །
༨༥ ཁྲི་བཅུ་རྒྱལ་འབངས་ལ་ཁྲོམ་དབང་བསྐུར་བའི་སྐབས། ཡང་དུས་ཤིག་ཏུ་ཁྲི་
བཅུ་རྒྱལ་པོས་སྤྱན་དྲངས་ནས་མི་ཁྲི་ཕྲག་གཅིག་ལ་ཁྲོམ་དབང་ཚེ་དབང་བསྐུར་བས།
ཆུ་ལི་བུམ་གང་གིས་དབང་རྫས་མཛད་པས་འདང་བ་དང་། དྲི་ཕུན་སུམ་ཚོགས་པས་
ཁྱབ་པ། ལུས་ལ་བདེ་དྲོད་འབར་བ། རྨི་ལྟས་བཟང་པོ་མཐོང་བ། ནད་རྙིང་མ་ལུས་
ཞི་བ་སོགས་ཀུན་ལ་ངོ་མཚར་ཆེ་བ་བྱུང་ངོ་། ། ་
༨༦ ཁྲོ་སྐྱབས་ཐུགས་རྗེ་ཆེན་པོར་བྱོན་ནས་བསང་བརྔན་དང་ཚོགས་མཆོད་ཕུལ་
བའི་སྐབས། ཡང་ཉིན་ཞིག་ཁྲོ་སྐྱབས་ཐུགས་རྗེ་ཆེན་པོར་བྱོན་ནས་ཇོ་བོ་སྤྱན་རས་
གཟིགས་དབང་མདུན་བསང་བརྔན་དང་ཚོགས་མཆོད་འབུམ་ཕྲག་ཕུལ་བས། ཇོ་
བོའི་སྐུ་ལས་བདུད་རྩི་བབ་པ་ཐོད་ཕོར་གང་དངོས་གྲུབ་ཏུ་བཞེས་སོ། །།
༨༧ བླ་མ་རིག་པའི་ཡེ་ཤེས་ཀྱི་གྲྭ་བ་བསོད་ནམས་རྒྱ་མཚོ་ཟངས་མདོག་དཔལ་
རིར་བྱོན་པའི་སྐབས། ཡང་སྐབས་ཤིག་སྐྱབས་རྗེ་རིན་པོ་ཆེའི་སྐུ་མདུན་དུ་ཨོ་རྒྱན་
རྣམ་རྒྱལ་དང་། ཧོར་བླ་མ་བསྟན་འཛིན་གཉིས་ཀྱིས་ཡི་གེ་འབྲི་བཞིན་ཡོད་སྐབས།
སྤྱན་བར་སྣང་དུ་ཧ་རེར་གཟིགས་ཏེ་ཨེ་ཕ་ཀིར་ལྟོས་དང་གསུངས། བལྟས་ཚེ་མདུན་
གྱི་ནམ་མཁར་འོད་དཀར་པོའི་ཐིག་ལེ་མིག་གིས་མི་ཚུག་ཙམ་གྱི་ནང་ནས། འགུ་ཐང་
གི་བླ་མ་རིག་པའི་ཡེ་ཤེས་ཀྱི་གྲྭ་བ་བསོད་ནམས་རྒྱ་མཚོས་སྐྱབས་རྗེ་ལ་ཕྱག་གིས་མེ་
ཏོག་གཏོར་ནས་ཟངས་མདོག་དཔལ་རིར་བྱོན་པ་མཐོང་། སྐྱབས་རྗེའི་ཞལ་ནས་གྲྭ་
L
369



བ
མདོ་མཁྱེན་བརྩེའི་གསུང་འབུམ།
བ་ནམ་མཁར་གཤེགས་པ་བླ་མ་ལ་མོས་གུས་བྱས་པའི་མཐུའོ། །ཕ་ཀི་འདི་ཡིས་ཡི་
གེ་མི་ཤེས་གསུངས་སོ། །
༨༨ སྐྱབས་མགོན་རིན་པོ་ཆེས་ལྷ་ལྡན་དུ་ཇོ་ཤཱཀ་སོགས་ཀྱི་མདུན་ཚོགས་མཆོད་
ཕུལ་སྐབས་ཇོ་བོས་མཚན་གསོལ་བའི་སྐབས། ་ཡང་སྐབས་ཤིག་སྐྱབས་མགོན་རིན་
པོ་ཆེ་ལྷ་ལྡན་དུ་བྱོན་ནས་ཇོ་ཤཱཀ་རྣམ་གཉིས་དང་། ལོ་ཀི་ཤོ་ར་དང་རང་བྱུང་ལྔ་ལྡན་
སོགས་རྟེན་གཙོ་རྣམས་ལ་གསེར་ཆབ་གསོལ། ཚོགས་མཆོད་ཕུལ་བས་ཇོ་བོའི་ཞལ་
ནས་ཨ་ཙརྱ་དམར་པོ་ཞེས་མཚན་གསོལ་གནང་བས། རྩིས་རག་བསམ་ཡས་པ་དང་
ཁྲི་ཆེན་པ་གཉིས་ཀྱི་ཞལ་ནས་འདི་ནི་སྐྱེས་བུ་དམ་པ་སྟེ། སྔོན་དུ་བསམ་ཡས་པ་རིག་
འཛིན་འཇིགས་མེད་གླིང་པ་ཇོ་བོའི་མདུན་བྱོན་ནས་ཕྱག་འཚལ་བས་ཇོ་བོ་བཞད་
ནས་མཁྱེན་བརྩེའི་ལྷ་ཞེས་མཚན་གསོལ་བ་ཡིན། སྔོན་ཆོས་རྒྱལ་སྲོང་བཙན་སྒམ་པོ་
ནས་བཟུང་ད་བར་དུ་དད་ལྡན་གྱི་སྐྱེ་བོ་དག་ལ་གསུང་འབྱོན་པ་མང་དུ་ཐོས་ཀྱང་། ཇོ་
བོས་མཚན་གསོལ་བ་ཁོང་རྣམ་གཉིས་ལས་ཐོས་མ་མྱོང་ངོ་གསུངས་ནས་བསྔགས་པ་
བརྗོད་དོ། །
༨༩ ཀ་ཀོང་དུ་སྐྱབས་མགོན་དང་འོད་ཟེར་དཔོན་སློབ་བྲག་ལས་མཆོང་ནས་སྐུ་
རྗེས་བཞག་པའི་སྐབས། ཡང་སྐབས་ཞིག་ཀ་ཀོང་ལ་བྱོན་ནས་ཤེལ་བྲག་ནོར་བུའི་
ཡང་རྩེའམ་རང་བྱུང་རྣམ་རྒྱལ་མཆོད་རྟེན་དུ་འབོད་པའི་བྲག་ཁང་བརྩེགས་བརྒྱ་ཙམ་
ཡོད་པའི་སྟེང་རྡོ་མཐོན་པོ་སྟན་ཙམ་ཡོད་པའི་སྟེང་བཞེངས་ནས། ཡ་འོད་ཟེར་ང་
འཕོངས་ཤིག་གསུངས་པས། འོ་ལགས་སོ་ཞུས་ནས་སྐྱབས་རྗེ་འཕེན་པ་དང་མཉམ་
，
370



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ： ཀ༽
དུ་འོད་ཟེར་རང་ཡང་ཐེ་མི་ཚོམ་པར་མར་མཆོང་། ཁོག་གི་བྲག་རྩ་རུ་སྐྱབས་རྗེའི་སྐུ་
རྗེས་ཤིན་ཏུ་གསལ་བར་སྐུ་སྐྱེད་ཕྱག་གྲིའི་རྗེས་བཅས་དང་། སྐུ་ཐོག་ཏུ་འོད་ཟེར་ལྷུང་
གྲབས་བྱས་ཚེ་བཟུར་བ་དང་། འོད་ཟེར་ལྷུང་བའི་རྗེས་བཅས་གསལ་བར་བཞག་
པའོ། །
༩༠ རྟ་རྫི་རྒད་པོར་གཟའ་ཕོག་ཅིང་གསོས་པའི་སྐབས། ཡང་རྟ་རྫི་རྒད་པོ་ཞིག་
ཡོད་པ་དེས་ཆིབ་རྟ་བོར་ནས་བཙལ་ཀྱང་མ་རྙེད། ལན་མང་དུ་སོང་ཡང་མ་རྙེད་ནས་
སྐུ་མདུན་དུ་ཞུས་པ་དང་། དབུ་སྐྲ་སྐུ་རྒྱབ་ཏུ་འཕང་བ་གཟའ་ཐང་གཉན་པོ་ཞིག་ཡོད་
པར་ཕོག་པ་དང་། ཞལ་ནས་ཁྱོད་ལ་གཟའ་རྒྱོབས་གསུངས་པ་བཅས་གསུམ་ཀ་ལྷན་
དུ་འཛོམ་པའི་རྐྱེན་གྱིས། མདུན་གྱི་རྟ་རྫི་ལ་གཟའ་ཕོག་ནས་འདྲིལ་སོང་བ་ལ། སླར་
ཡང་བཀའ་བསྒོ་ཞིག་མཛད་པས་སོས་སོང་བའོ། །
༩༡ གཡུ་ཁོག་ཏུ་ཁྲོམ་དབང་བསྐུར་བའི་སྐབས་ཀྱི་ལོ་རྒྱུས་གཞན་དུ་ཁ་འཕངས་
པའི་སྐབས། ཡང་སྐབས་ཤིག་གཡུ་ཁོག་ཏུ་ཁྲོམ་དབང་བསྐུར་བའི་སྐབས་ཀྱི་ལོ་རྒྱུས་
ནི་གཞན་དུ་གསལ་བ་ལྟར་རོ། ། ་
༩༢ སྐུ་སྲས་རལ་གྲིའི་སྐུ་སྟོད་ལྷུང་བ་དང་ཁམས་མི་བདེ་བ་བསལ་བའི་སྐབས།
དུས་ཤིག་སྲས་རལ་གྲི་སྐུ་སྟོད་ལྷུང་བ་དང་ཁམས་མི་བདེ་བས། གྲུབ་དབང་དང་རལ་
གྲི་འོད་ཟེར་ཁོང་གསུམ་གྱིས་འཛིན་པ་རང་གྲོལ་གྱི་ཚོགས་གསུངས། ཚོགས་ཀྱི་
མཆོད་པའི་སྐབས་སུ་འོད་ཟེར་ནས་མཆོད་བཤགས་བསྒྲལ་གསུམ་སོགས་ཕྱག་ལེན་
ཅི་ཡང་མ་མཛད། ཚོགས་དྲངས་བ་རོལ་དུས་ཆང་ཐོད་ཕོར་གང་དེ་གྲུབ་དབང་ལ་ཕུལ་
371



མདོ་མཁྱེན་བརྩེའི་གསུང་འབུམ།
བས་ལྷག་མེད་དུ་གསོལ། འོད་ཟེར་གྱིས་ཚོགས་མ་ཉམས་པ་དེ་ཚོའི་མགོ་ཞལ་
གདངས་ཏེ་ཚེམས་ཀྱིས་བཅད་དེ་གསོལ་བ་དང་། རལ་གྲིས་ཁོང་རྣམ་པའི་མཛད་
སྤྱོད་འདི་རྣམས་ཉམས་མཚར་དགོངས་ནས་ཧ་ཧའི་གད་མོ་རྒྱུན་ཆད་མི་ཤེས་པ་ཞིག་
བྱུང་བས། གྲུབ་དབང་ནས་རལ་གྲི་གད་མོ་ཞོག་ལན་གསུམ་གསུངས་ཀྱང་བཞག་མ་
ནུས་ཚེ། ཕྱག་ཤང་རལ་གྲི་ཤུབ་ནས་བཏོན་ཏེ་གཅིག་བརྒྱབ་པས་ལུས་ཕྱེད་གཤག་ཏུ་
བཏང་ནས་བརྒྱལ་སོང་བས། ཇ་སྐབས་གཅིག་ལ་བཞག་ནས་སླར་ཡང་ལུས་ཟུང་ཁ་
སྦྱར་ནས་བྱིན་རླབས་མཛད་པས་འབྱར་ཞིང་དྲན་པ་རྙེད་དེ་སྔར་སྐུ་སྟོད་ལྷུང་བའི་ཟུག་
ཟེར་ཡང་ཞི། སྐུ་ལ་བདེ་དྲོད་འབར་ཞིང་ཁམས་བདེ་བར་བྱུང་ངོ༌། །
༩༣ གཡུ་ཁོག་ཏུ་རྒྱུད་མེད་པའི་བཟའ་མི་གཉིས་ལ་ལུང་རིགས་གླིང་པ་འཁྲུངས་
བཅུག་པའི་སྐབས། ཡང་སྐབས་ཤིག་ཏུ་གཡུ་ཁོག་ལ་བྱོན། དགོན་འདབས་ན་རྒྱ་ཤིང་
བཟོ་དད་འདུན་ཅན་ཞིག་ཡོད་པ་དེས། དུས་ནམ་ཡང་སྐྱབས་རྗེ་ལ་རྩྭ་ཤིང་གི་ཞབས་
ཕྱི་ཞུས། ནམ་ཞིག་ཁོང་རྒན་རྒོན་གཉིས་ལ་བུ་རྒྱུད་མེད་པས་བུ་རྒྱུད་འབྱུང་ཐབས་
ཤིག་སྐྱབས་འཇུག་ཞུས་པས། འོ་ཉན། དོ་ནུབ་ཁྱོད་ཀྱི་བུད་མེད་དེ་ཤུག་བདུག་གཙང་
མ་གྱིས་ལ་ངའི་སྐ་རག་འདི་ཁྱེར་ནས་བུད་མེད་ཉལ་སྟེང་དུ་འཕོངས། རྒན་རྒོན་
གཉིས་ཀས་ཨོ་རྒྱན་རིན་པོ་ཆེར་གསོལ་བ་ཐོབས་དང་། བུ་གཅིག་འབྱུང་གསུངས་པ་
བཞིན་བྱས། ནང་པར་སྐུ་ཆིངས་ཡར་ཕུལ་སྐབས་ཁྱོད་གཉིས་ལ་བུ་རྒྱ་ལུང་རིགས་
གླིང་པ་ཞེས་བྱ་བའི་སྤྲུལ་སྐུ་གཏེར་སྟོན་ཞིག་གནས་གླ་བཞག་ཡོད་གསུངས་ནས་ཕྱིར་
ཉིན་བྱོན་སོང་བའོ། །
372



་ མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ་ ཀ༽་
་ ༩༤ རོང་མིའི་འབྲུ་སྨད་ནས་སྐུ་སྲས་རལ་གྲི་ཁྲིད་དེ་ཀླུ་ཡུལ་དུ་ཕེབས་པའི་
སྐབས། ཡང་སྐབས་ཤིག་རོང་མིའི་འབྲུ་སྨད་ན་ཡབ་སྲས་ཀུན་བཞུགས་པར། ཉིན་
ཞིག་རལ་གྲི་ངེད་གཉིས་དང་ཡན་དུ་འགྲོ་གསུངས་ནས་སོང་བའི་ཡུད་ཙམ་ན་རྩི་ཤིང་
མེ་ཏོག་གི་ནེའུ་གསེང་། སྤང་ལྗོངས་བཟའ་ཤིང་གི་ར་བ་ཉམས་དགའ་བ། སྤྲིན་དང་
ན་བུན་འཁྱིལ་བ། དྭངས་བའི་ཆུ་མཚོ་དང་བྱ་རིགས་སྣ་ཚོགས་ཡོད་པ་ཞིག་ཏུ་རིན་པོ་
ཆེ་སྣ་ཚོགས་ལས་གྲུབ་པའི་ཁང་པ་ཤིན་ཏུ་ཆེ་བ་ཞིག་ཡོད་པར་སླེབས་པ་དང་། ཁྱོད་
རང་འདི་གར་སྡོད་ལ་གར་ཡང་མ་འགྲོ་གསུངས། ཁོང་ནི་ངོ་མི་ཤེས་པ་གོས་བཟང་པོ་
སྣ་ཚོགས་གྱོན་པ་ཤ་སྟག་གིས་བསུས་སོང་བས། ཡུན་རིང་ཙམ་འགོར། དེ་ནས་སྐྱེལ་
མ་བཅས་བྱོན་ནས་ད་འགྲོ་གསུངས། ་ མར་བྱོན་པའི་ཡུད་ཙམ་ན་སྔར་གྱི་སྣང་ཡུལ་
མེད་སོང་བར། ལགས་ངེད་དཔོན་གཡོག་འགྲོ་ས་དེ་གང་རེད་ཞུས་པས། ཀླུ་ཡུལ་
རེད། སུ་ལའང་མ་བསྒྲག་གསུངས་སོ། ། ་
༩༥ གཡུ་ཐང་རྒྱལ་སར་བྱོན་ནས་རྒྱལ་པོའི་རིམ་གྲོར་དཔལ་ཆེན་གྱི་སྒྲུབ་པ་
གནང་བའི་སྐབས། ཡང་སྐབས་ཤིག་གཡུ་ཐང་རྒྱལ་སར་བྱོན་ནས་རྒྱལ་པོའི་རིམ་
གྲོར་དཔལ་ཆེན་གྱི་སྒྲུབ་པ་གནང་བའི་བསྒྲལ་ལས་ཚེ། ཉ་བོ་བསྒྲལ་བའི་སྐབས་སུ་
ཆོས་བདག་རིག་པའི་ཡེ་ཤེས་ཀྱིས་ཉ་བོ་བླངས་ཏེ་ཞལ་དུ་གསོལ་བའི་ཁ་འགྲམ་
གཡས་གཡོན་ནས་ཁྲག་བྱུང་བ་དང་། སྐྱབས་རྗེའི་ཞལ་ནས་ད་སྒྲུབ་པ་ལམ་དུ་སོང་
བས་འགྲོ་ཆོག་གསུངས་སོ། །
༩༦ ཐུགས་སྲས་རིག་རྩལ་ཐོགས་མེད་ཞིང་ལ་གཤེགས་པའི་སྐབས། ཡང་སྐབས་
373



མདོ་མཁྱེན་བརྩེའི་གསུང་འབུམ། །
ཤིག་སྐྱབས་རྗེ་སྒར་བཅས་དར་མདོའི་རྡོ་རྗེ་བྲག་ན་བཞུགས་དུས། ཐུགས་སྲས་རིག་
རྩལ་ཐོགས་མེད་ཞིང་ལ་གཤེགས་པར་ཉེ་ཚེ་ཐུགས་སྨྱོས་པའི་རྣམ་པར་ཤར་བས།
གྲུབ་དབང་གི་ཞལ་ནས། ཨེ་རྟོགས་ལྡན་ཡིན་མིན་མེད་པར་འཆི་བར་ཐུག་དུས་སུ་
ཡིན་ཡང་སྐྲག་པས། ཁྱེད་ཅག་སོང་ལ་ཁྱེད་འཆི་བ་ཡིན་པས་སྐྱབས་རྗེ་ལ་གསོལ་བ་
ཐོབ་ལ་སེམས་ཐོག་ཏུ་སྡོད་ཅིག་ཅེས་སྒྲོགས་ཤིག་གསུངས། དེ་བཞིན་བྱས་པས་ཡུན་
རིང་ཙམ་གྱིས་དུས་ལས་འདས། སྐྱབས་རྗེ་ནས་རིག་རྩལ་ཐོགས་མེད་གསོན་དུས་
ཀྱང་སྨྱོ་ལོ་འཁྲུལ་ལོ། འཆི་དུས་ཀྱང་སྨྱོ་ལོ་འཁྲུལ་ལོ་བྱེད་བཞིན་ང་ཡི་ནུས་པ་ལ་
བརྟེན་ནས་ཟངས་མདོག་དཔལ་རིར་གཤེགས་སོང་གསུངས་སོ། །
༩༧ རྟའུ་རྒྱལ་འཕགས་དགོན་དུ་ཁྲོམ་དབང་བསྐུར་བའི་སྐབས། ཡང་སྐབས་
ཤིག་རྟའུ་རྒྱལ་འཕགས་དགོན་དུ་ཁྲོམ་དབང་ཞིག་གསུངས་པས། དེ་དུས་ཆང་མང་པོ་
ཞིག་བཞེས། བགེགས་བསྐྲད་ཀྱི་སྐབས་སུ་ཕྱག་ཤང་རལ་གྲི་འཕྱར་ཏེ་ཁྲོམ་འཚོགས་
དེར་གནས་ཐམས་ཅད་ལ་གྲི་སོ་དང་ གི་ སྟག་ གྲིའི་ལེབ་བཅས་གར་ཁེལ་ གྱིས་
བརྡུངས་པས། དབང་དུས་དེར་ཡོད་པའི་སྐྱེ་བོ་ཕལ་ཆེ་བ་ནད་གདོན་བར་ཆད་ལས་
གྲོལ་སོང་ངོ༌། །
༩༨ རྟའུ་རྒྱལ་འཕགས་དགོན་དུ་རླུང་སེམས་སྣང་བ་ལ་རང་དབང་ཐོབ་པའི་
སྐབས། ཡང་དགོན་གནས་དེར་བཞུགས་སྐབས་སྐྱེ་བོ་རྒྱུ་འགྲུལ་མེད་པའི་དབེན་
གནས་ཞིག་ཏུ་བྱོན་ནས། ཁྱི་རོ་ཞིག་གིས་འཚོ་བ་མཛད་ནས་ཟླ་བ་གསུམ་ལ་སྒྲུབ་
པར་བཞུགས་པས་གྲུབ་འབྲས་མངོན་དུ་མཐོང་ཞིང་། རླུང་སེམས་སྣང་བ་ལ་རང་
374



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
དབང་ཐོབ་པའི་སྐབས་སོ། །
༩༩. རྒྱལ་རོང་ཁྲོ་ཆུའི་གནས་གསར་སྒོ་ཕྱེ་བའི་སྐོར། ཡང་རྒྱལ་རོང་ཁྲོ་ཆུའི་
གནས་གསར་སྒོ་ཕྱེས་པས། གནས་སྒོ་བུག་པ་ཆུང་ངུ་ཞིག་ལས་མེད་པ་དེ་ནས་མར་
མེ་དང་དཔལ་འབར་ཁྱེར་ནས། རི་ཡི་ཁོང་གསེང་ཡར་འཁྱོག་མར་འཁྱོག་དང་།
ཡངས་དོག་མང་པོའི་འཕྲེང་ལམ་བགྲོད་དཀའ་བར་ཡུན་རིང་བོར་སོང་ན་རི་རྩེ་བར་
ཁོང་སྟོང་དུ་ཡོད་པ་དེ་རུ། གྲུབ་དབང་གིས་ཆིབས་ལ་རོལ་ཏེ་གནས་སྒོའི་ཕུག་པ་ཆུང་
ངུ་ནས་བྱོན་ཏེ། རྟ་རྒྱུག་པའི་རྨིག་སྒྲ་གཞན་ཐམས་ཅད་ཀྱིས་ཐོས་པར་རི་ཡི་སྟེང་
དུ་ཕེབས་པའི་ཆིབས་རྟའི་རྨིག་རྗེས་ད་ལྟ་ཡང་མཇལ་རྒྱུ་ཡོད་པ་དང་། གནས་ནང་
དེའི་སྒྲུབ་ཕུག་ཏུ་ཟས་ཁམ་གང་མ་གསོལ་བར་ཞག་བདུན་སྐུ་འཚམས་དམ་པོར་
བཞུགས་གསུངས་སོ། ། །
༡༠༠ གླིང་རྗེ་གེ་སར་རྒྱལ་པོ་སྐྱབས་རྗེ་ལ་ཐིམ་ནས་སྐྱབས་རྗེ་དང་དབྱེར་མེད་དུ་
གྱུར་པའི་སྐབས། ཡང་དུས་སྐབས་ཤིག་ན་གླིང་གེ་སར་རྒྱལ་པོ་བཞུགས་པའི་གདན་
ས་དེར་བྱོན་སྐབས། སྐྱབས་རྗེ་ནས་རྟ་རྐྱང་བུ་ཁ་དཀར་ཞིག་ཆིབས་ནས་ཡར་བྱོན་པ་
དང༌། གེ་སར་གྱིས་རྟ་རྐྱང་བུ་ཁ་དཀར་ཞིག་ཞོན་ནས་མར་ཕེབས་པ་དང་ཞལ་
འཛོམས་པས་གེ་སར་སྤྲུལ་རྗེ་ལ་ཐིམ་ནས་གཅིག་ཏུ་གྱུར། ཡར་བྱོན་པས་གནས་ནང་
ནས་བུད་མེད་མཛེས་མ་རྒྱན་ལྡན་ཞིག་བྱུང་ནས་ཆིབས་ཁ་བླངས་ཏེ་ནང་དུ་ཕེབས།
ཁྱི་ཆེན་པོས་ངར་སྐད་འདོན་པ་ཐོས། ཡུན་རིང་ཙམ་ན་སླར་ཡང་ཆིབས་ལ་རོལ་ནས་
སྒར་དུ་ཕེབས་བྱུང་ངོ༌། །
375



མདོ་མཁྱེན་བརྩེའི་གསུང་འབུམ།
བ་མ་ས་ལ་བསམས་ནས་
ནས་
་་་་་་་་་་་་
་་་
་
་
༡༠༡ མཚོ་སྙིང་མ་ཧཱ་དེ་ཝ་རུ་གྲི་སྣེ་སྣམ་བུ་ལྟར་དྲིལ་བར་མཛད་པའི་སྐབས།
ཡང་མཚོ་སྙིང་མ་ཧཱ་དེ་ཝ་ན་བཞུགས་སྐབས་ཀྱི་ཉིན་ཞིག་ལ། སོག་པོས་ར་མ་བཞོ་
དུས་རེའུ་དེས་སྐབས་རྗེའི་སྐུ་སྟོད་དུ་ཡང་ཡང་མཆོང་ནས་རྨིག་པས་བྲད་པས། ཐུགས་
ཁྲོས་ཚུལ་གྱིས་གྲི་ཆུང་དེ་གཅིག་བསྣུན་ཚེ། གྲི་དེའི་གྲི་སྣེ་ནས་ཡར་སྣམ་བུ་དྲིལ་བ་ལྟ་
བུ་ཞིག་ཏུ་གྱུར་འདུག་གོ། །
༡༠༢ སློབ་མ་བུ་ཆེན་རིག་རྩལ་ཐོགས་མེད་གཉན་ས་གཅོད་སར་ཕེབས་པའི་
སྐབས། ཡང་སྐབས་ཤིག་སློབ་མ་རིག་རྩལ་ཐོགས་མེད་ཀྱིས་ང་རྒྱ་གར་བལ་ཡུལ་
མན་ཆད་དུ་གཉན་ས་གཅོད་སར་འགྲོ་བ་ཡིན་པས་དགོངས་པ་གནང་རོགས་ཞུས་
པས། ཨེ་དགོས་པ་མེད། ཁྱོད་ཀྱིས་གཉན་ས་ཞིག་མི་ཆོད་གསུངས། ཁོ་བོས་གཉན་
ས་ཆོད་ངེས་བྱེད་ཆོག་ཞུས་པས། འོ་ན་ཆོག །ང་རང་གིས་ཙིའུ་དམར་ལ་ཡི་གེ་ཞིག་
ཕུལ་དགོས། ཁྱོད་མར་ཡོང་དུས་བསམ་ཡས་སུ་སོང་། ལོ་གསུམ་སྒུག་དགོས་བྱུང་
ཡང་སྡུག་གྱོང་ཡིན། ཟླ་བ་གཅིག་ལས་སྒུག་མ་དགོས་ནའང་སྐྱིད་ཁེ་གྱིས། ཡི་གེ་འདི་
ཙིའུ་དམར་པོ་ཁོ་རང་ལ་སྤྲོད་དགོས་པར་མ་ཟད། ཕྱག་མདུད་འདི་ཁྱོད་ཀྱིས་ཙིའུ་
དམར་གྱི་སྐེ་ལ་ཐོགས། གཞན་ཞིག་ལ་གཏད་ནས་དེ་ལྟར་བྱས་ན་མི་འགྲིགས་
གསུངས། ལགས་སོ་ཞུས་ཏེ་རྒྱ་གར་བལ་ཡུལ་ཚུན་ཆད་དུ་གཉན་སར་བགྲོད་དེ་
བསམ་ཡས་པེ་ཧར་དཀོར་མཛོད་གླིང་དུ་སླེབས། །དེར་ཟླ་ཕྱེད་ཙམ་ཞིག་སོང་
མཚམས་ལྷ་སའི་སྐུ་དྲག་རྣམས་ཕེབས་ཏེ། བསམ་ཡས་དཀོར་མཛོད་གླིང་དུ་ཙིའུ་
དམར་ཕབ། རང་ཡང་སྔ་བར་སོང་ནས་བལྟས་པས་ཙིའུ་དམར་སྐུ་ཤིན་ཏུ་ཁྲོས་ཤིང་
དུག་
376



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
གདུག་རྩུབ་ཅན་དུ་གྱུར་པས། གཡས་གཡོན་མདུན་རྒྱབ་ཐམས་ཅད་དུ་སྐུ་དྲག་དང་བླ་
ཆེན་རྣམས་བཞུགས། རང་ནི་ཁྲོམ་ཚོགས་ཀྱི་མ་མཐར་ལུས་པ་ཅི་བྱ་གཏོལ་མེད་ཀྱིས་
སྙིང་འདར། སེམས་སྐྲག་སྔངས་སུ་གྱུར་པ་དང་། ཡང་སེམས་ལ་སྐྱབས་མགོན་གྱིས་
ཁྱོད་ཀྱིས་གཉན་ས་མི་ཆོད་གསུངས་པ་དེ་དྲན་ཞིང་། ཡི་གེ་དང་ཕྱག་མདུད་རུམ་ནང་
དུ་བཅུག་སྟེ་སྐྱབས་མགོན་མཁྱེན་བརྩེའི་མཚན་ནས་ལན་གསུམ་བོས། ཙིའུ་དམར་གྱི་
སྟེང་དུ་ཟིལ་གནོན་གྱི་དམིགས་པ་གཅིག་འཕང་། རྐང་དུང་ལན་གསུམ་བསྒྲགས་ནས་
དེ་ལག་གཡས་པས་བཟུང་ཏེ་ལྕག་རྒྱུན་གྱིས་མི་དམངས་ལ་བྲབ་བཞིན་དུ་ཁོ་རང་གི་
སྟེང་དུ་ཐེ་ཚོམས་མེད་པར་རྒྱུགས་ཤར་བྱས་ཚེ་ཁྲོམ་མི་ཐམས་ཅད་ཀྱིས་ལམ་བསལ།
སྐུ་དྲག་རྣམས་ཀྱང་ཕྱིར་བཀྱེད། ཙིའུ་དམར་ཡང་ཁྲོས་པ་དང་གདུག་རྩུབ་ཞི་ནས་
གདན་ལ་འདུག །མདུན་དུ་ཐོན་ཚེ་སྙིང་ཤོར་བ་ཡང་སོར་ཆུད་ཅིང་། སྐྱབས་རྗེ་མཁྱེན་
བརྩེ་ནས་ཡི་གེ་འདི་ཁྱོད་ལ་ཕུལ་བས་ཡིག་ལན་དགོས་ཞུས། ཕྱག་མདུད་འདི་ཉིད་
ཁྱོད་ཀྱི་མགུལ་དུ་ང་རང་གིས་བཏགས་དགོས་ཞུས་པས་དབུ་བསྒྱུར་བ་དང་མགུལ་དུ་
བཏགས། ཡི་གེ་གཟིགས་ནས་ཡིག་ལན་མདུན་དྲུང་གཅིག་ལ་འབྲི་བཅུག་ནས་བདག་
ལ་གནང་བྱུང་བས་སྤྲོ་བཞིན་གནས་ཚང་དུ་སོང་ཡང་གནས་ཚང་ལྟད་མོ་ལ་སོང་
འདུག་པས་ཡུན་རིང་ཙམ་ནས་ཐོན། སྔར་ཁང་འོག་དུ་བསྡད་ཡོད་པ་ཁང་སྟེང་དུ་
བཞག་སྟེ་སྔར་དང་མི་འདྲ་བའི་ཞབས་ཏོག་བྱས། སྐུ་དྲག་རྣམས་ཀྱིས་ཀྱང་གསོལ་
རས་རྒྱ་ཆེན་པོ་གནང་བ་རྣམས་བྱང་ཆུབ་ཆེན་པོའི་མདུན་མཆོད་པར་ཕུལ་ཏེ་མར་འོང་
ནས་གྲུབ་དབང་སྐུ་མདུན་དུ་འབྱོར། ཉིད་ནས་ཙིའུ་དམར་ལ་ཡི་གེ་ཕུལ་བ་འབུལ་
377



མདོ་མཁྱེན་བརྩེའི་གསུང་འབུམ།
ཟིན། ཡིག་ལན་གནང་བ་འདི་ལགས་ཞེས་ཡི་གེ་ཕྱག་ཏུ་ཕུལ། ཉིད་ཀྱིས་ང་ལ་གཉེན་
ས་མི་ཆོད་གསུངས་ཀྱང་གཉན་ས་མ་ཆོད་པ་གཅིག་ཀྱང་མེད་ཞུས་པས། ཨེ། ཁྲོམ་
གཏམ། ཙིའུ་དམར་དང་ཐུག་དུས་ང་འབོད་དགོས་པའི་སྡུག་ཅི་ལ་ཐུག་ཡིན། ང་མིན་
ན་ཁྱོད་ཀྱིས་མ་ཐུལ་བ་ཨེ་ཤེས་གསུངས་པའོ། །་་
༡༠༣ ལྷ་སྒང་ཇོ་བོའི་མདུན་སློབ་མ་ཨ་ཛོ་རིའི་ཚེ་བསྲིངས་པའི་སྐབས། ཡང་དུས་
ཤིག་ལྷ་སྒང་ཇོ་བོའི་མདུན་ཚོགས་མཆོད་ཅིག་ཕུལ་བའི་ཚེ། སློབ་མ་ཨ་ཛོ་རིར་ཁྱོད་
ལ་ཟངས་མདོག་དཔལ་རི་ནས་བསུ་བའི་འབོད་པ་བྱུང་བས་འགྲོའམ་འདུག་རྒྱུ་ཡིན་
གསུངས་པས། ཁྱེད་ཀྱིས་མཁྱེན་ཞུས། ཁོང་ཡུད་ཙམ་བཞུགས་ནས་ད་ལོ་གསུམ་གྱི་
རིང་ལ་མཚམས་ལ་འདུག་རྒྱུ་བྱ། སིདྡྷི་དུང་ཕྱིར་གཅིག་ཐོན། རེ་ཞིག་བར་འགྲོ་མི་
དགོས་པར་འདུག་རྒྱུ་བྱེད་གསུངས་སོ། ། །
༡༠༩ དར་མདོར་ལྕགས་ལ་རྒྱལ་པོའི་བཙོན་ཁང་ནང་གདུག་པ་ཅན་དམ་ལ་
བཏགས་ཏེ་ཕྱིར་ཕུད་པའི་སྐབས། ཡང་དུས་ཤིག་དར་མདོ་ན་བཞུགས་པས་ལྕགས་
ལ་རྒྱལ་པོར་བཙོན་ཁང་ཤིན་ཏུ་མུན་འཐུབ་པ་དཀར་སྣང་ཕྲ་མོ་ཙམ་ཡང་མེད་པར་བྱི་
བས་བཙོན་པ་དག་གི་རྣ་བ་སོགས་ཟ་འགྲོ་བ། སྡུག་བསྔལ་ཆེ་བ་ཞིག་ཡོད་པ་དེར་
རྒྱལ་པོས་ཞུས་ནས་གསལ་སྣང་ཕྲ་མོ་ཞིག་ཕུག །ཕྱག་ནས་འཐོར། བྱི་བ་གདུག་པ་
ཅན་དམ་ལ་བཏགས་ཏེ་ཕྱིར་ཕུད་པ་དང་། ཐེའུ་རང་ཞིག་གྲོང་གི་བཙོན་ཁང་དུ་དམ་
ལ་བཞག་པའོ། །
༡༠༥ གྲྭ་པ་ཞིག་རྩེད་མོ་རྩེ་ཚུལ་གྱིས་སྐུ་གཤེགས་པའི་སྐབས། ཡང་སྐབས་ཤིག་
378



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
དབྱར་སྒར་ལ་བྱོན་དུས་ཉིན་གཅིག་གྲྭ་པ་རྣམས་ཀྱིས་རྩེད་མོ་བྱས། གཅིག་གིས་ང་
འཆི་ཚུལ་བྱ་ཟེར་ནས། བཞུགས་སྟངས་གསུམ་དང་། གཟིགས་སྟངས་གསུམ་སོགས་
བྱས་ནས་འདི་ལྟར་ཤི་ན་ཅི་འདྲ། འདི་ལྟར་ཤི་ན་ཅི་འདྲ་ཟེར་བས་མི་ལེགས་སྨྲས།
ཡང་ལུས་རྣམ་སྣང་ཆོས་བདུན་བྱས་ནས་འདི་ལྟར་ཤི་ན་ཅི་འདྲ་ཟེར་བས། ཤིན་ཏུ་
ལེགས་ཟེར་སྨྲས་པ་དང་ཁོས་ཕགས་ཤར་དྲག་པོ་ཞིག་བྱས་པས་དབུགས་ཆད་སོང་།
དེར་གྲྭ་བ་རྣམས་སྐྲག་ཅིང་སེམས་ཁོང་དུ་ཆུད་དེ་ཡུན་རིང་ཙམ་དུ་ཞུ་མ་ཕོད། དེ་ནས་
སྐྲག་བཞིན་དུ་ཞུས་པས་མ་གསན་པའི་ཚུལ་མཛད། ཡང་ཡང་ཞུས་ཀྱང་མི་གསན་
པར་ཡུན་རིང་སོང་བ་དང་། མཐར་སྡུག་ལ་ཐུག་ཚེ་ངེད་ཅག་འགྲོ་གསུངས་ཏེ་རོའི་
རྩར་ཕྱིན་ནས། ཨོ། ཁྱོད་གསོན་ཚེ་ཡང་ང་རྒྱལ་ཆེན་པོ། ཤི་ཚེ་ཡང་ང་རྒྱལ་ཆེན་པོ་རོ་
ལང་དང་འདྲ་གསུངས་ནས་འགྲམ་རྩ་དེར་ཁུ་ཚར་བསྣུན། ཕཊ་སྒྲ་དྲག་པོ་ཞིག་གནང་
བས་རོ་དེ་འགྱེལ་སོང་། སང་ཉིན་ཁྱེད་ཅག་གིས་རོ་བསྲེག་ཆོག་གསུངས། གྲྭ་འཁོར་
ཤི་བ་ཕལ་ཆེར་ལ་འཕོ་ལུང་། གནས་འདྲེན་ཞེ་དགུ་སོགས་མཛད་ཀྱང་འདི་ལ་ནི་ཡིག་
དྲུག་རྡོག་གཅིག་འདོན་དགོས་པ་རང་གཞན་སུ་ལའང་མ་གསུངས་སོ། ། ་
༡༠༦ ལྕགས་ལ་རྒྱལ་མོ་ཨ་བྷེ་རྒྱུན་དྭངས་ཟམ་པའི་སྟེང་ནས་ཆུ་ལ་བསྐྱུར་ཏེ་སྔར་
གྱི་ནད་གཞི་དག་གཞི་མེད་གཏན་བྲལ་དུ་བཏང་བའི་སྐབས། ཡང་སྐབས་ཤིག་
ལྕགས་ལ་རྒྱལ་ཁབ་ཏུ་བཞུགས་སྐབས། སློབ་མ་རིག་རྩལ་ཐོགས་མེད་ལ་ཁྱེད་ཀྱིས་
ལྕགས་ལ་རྒྱལ་མོ་ཨ་བྷེ་འདི་ད་ལྟ་ཉིད་དུ་ཁྱེར་ལ་རྒྱུན་དྭངས་ཟམ་པའི་སྟེང་ནས་ཆུ་ལ་
འཕོངས་གསུངས། ལགས་སོ་ཞེས་དེ་རྒྱལ་མོ་གཟིམ་ཁང་དུ་གཟིམ་ལོག་བཞིན་པའི་
，，
379



་ མདོ་མཁྱེན་བརྩེའི་གསུང་འབུམ།
སྐབས་སུ་ཁྱེར་ཏེ། རྒྱུན་དྭངས་ཟམ་པའི་སྟེང་ནས་ཆུ་ལ་འཕངས་པས་ཉེས་སྐྱོན་ལྟ་ཅི་
ཆུ་ཐིག་པ་ཙམ་གྱིས་ཀྱང་མ་གོས་པར་ཕར་འགྲམ་དུ་བདེ་བར་སླེབས། ཁོང་ཚེ་འདི་ལ་
འདི་བས་སྐྲག་སྔངས་ཆེ་བ་ཞིག་འོང་མ་མྱོང་གསུངས། སྔ་སོར་ཐུགས་མི་བདེ་བའི་
ནད་ཞིག་ཡོད་པ་ཞབས་རིམ་མང་པོ་བསྒྲུབས་ཀྱང་མ་ཕན། སྐྱབས་རྗེ་ནས་བཀའ་
བཀྱོན་རྡུང་རྡེག་རེ་བྱས་པས་ཟླ་བ་ཁ་ཤས་ལ་ཕན། ཡང་ན་བའི་སྐབས་འདིར་གྲུབ་
སྤྱོད་འདི་མཛད་པས་ཐུགས་མི་བདེ་བའི་ནད་དེ་གཞི་མེད་དུ་དྭངས་སོང་ངོ༌། ། །
༡༠༧ ལྕགས་ལའི་རྒྱལ་ཁབ་ཏུ་རྒྱུ་རག་མང་དུ་གསོལ་ཞིང་ཕྱག་སོར་བཅུའི་རྩེ་
“ནས་ཆུ་བོའི་རྒྱུན་བཞིན་ཕྱིར་དབྱུང་བའི་སྐབས། ཡང་གྲུབ་དབང་དེ་ལྕགས་ལ་རྒྱལ་
ཁབ་ཏུ་བཞུགས་པའི་དུས་ཤིག་ལ། རྒྱལ་པོ་ཡུམ་སྲས་འཁོར་བཅས་ཝ་ལེར་རྒྱལ་
སར་བྱོན། སྐྱབས་རྗེ་ལ་གསོལ་རྒྱུའི་རྒྱ་རག་ཏ་ཆུས་རན་ཙམ་རྒྱལ་པོ་རང་ནས་མཛད་
དེ་ཁྱེར་ནས་སོང་། ཝ་ལེར་སླེབས་པ་དང་། གྲུབ་དབང་ནས་རྒྱ་རག་ཁྱེར་ཤོག་
གསུངས། གཟིམ་གཡོག་རྣམས་ཀྱིས་ཡང་ནས་ཡང་དུ་དྲངས་བས་ཟད་སོང་། ཡང་
ཁྱེར་ཤོག་གསུངས། རྒྱལ་པོ་ལ་ཞུས་པས་རྒྱལ་པོས་ཁྱོད་རྣམས་ཀྱིས་ཉེས་པ་ཆེན་པོ་
བྱས་སོང་། དུས་གཅིག་ལ་ཏ་ཆུས་དེ་འདྲ་མང་པོ་གསོལ་བས་སྐུ་ལུས་འཚིག་པའི་
ཉེས་ཆེན་ཚར། ང་འགྲོ་ནས་ཞུ་ཆོག་གསུངས་ཏེ་རྒྱལ་པོ་སོང་ནས་ཞུས་པས། ཨེ་ཁྱོད་
ཀྱིས་ང་ཐ་མལ་བ་དང་འདྲ་བསམ་ཡང་དེ་ཙམ་གྱི་ནུས་པ་གསོད་མ་ནུས་ན་བཟའ་
བཏུང་ག་ལ་བྱེད་གསུངས་ནས། ཕྱག་སོར་བཅུའི་རྩེ་ནས་རྒྱ་རག་གི་ནུས་པ་མ་ཉམས་
པ་ཆུ་བོའི་རྒྱུན་བཞིན་བྱུང་ནས་གཟིམ་ཁང་དེ་གང་ཞིང་། དེ་ལས་བྱུང་བའི་དྲི་བསུང་
380



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
ཞིམ་པོས་རྒྱལ་ས་ཀུན་ཏུ་ཁྱབ་པས་རྒྱལ་བློན་འཁོར་དང་བཅས་པ་ངོ་མཚར་སྐྱེས་པའོ། །
༡༠༨ - ལྕགས་ལ་རྒྱལ་པོར་རིགས་རྒྱུད་འབྱུང་ཚུལ་གྱི་ལུང་བསྟན་གནང་བའི་
སྐབས། ཡང་ལྕགས་ལའི་རྒྱལ་སར་བཞུགས་དུས་ཤིག་ལ། རྒྱལ་པོས་སྔ་ཕྱིར་བཙུན་
མོ་གཉིས་བཞེས་པ་ལ་བུ་རྒྱུད་མེད་པས་སྐྱབས་རྗེ་ལ་བུ་རྒྱུད་འབྱུང་ཐབས་ཞུས་པས།
རྟེན་འབྲེལ་དུས་བབ་ཀྱི་ཉིན་ཞིག་ལ་རྒྱལ་པོ་དང་བཙུན་མོ་ཟུང་དང་། བློན་པོ་གཟིམ་
གཡོག་སོགས་ཐམས་ཅད་འདུས་ནས་གྲེལ་ལ་བསྡད་བཅུག །དེར་སློབ་མ་བུ་ཆེན་
གྱིས་སྐྱབས་རྗེའི་བཀའ་ལྟར་རྟེན་འབྲེལ་བཟང་པོའི་མཚམས་སྦྱོར་མཛད། སྐྱབས་རྗེ་
ནས་དར་གཅིག་ལ་མདུད་པ་བདུན་བོར་ཏེ་ཨ་ཛ་སྒྲོལ་མའི་མགུལ་དུ་བཏགས་ནས།
རྒྱལ་པོ་ཕྱག་རྡོར་དང་། བཙུན་མོ་སྒྲོལ་མའི་སྤྲུལ་པ་འདུས་པ་ལས་སྲས་བཞི་དང་།
སྲས་མོ་གསུམ་སྟེ་བདུན་འབྱུང་བར་ལུང་བསྟན་པ་ལྟར་བྱུང་བའོ། ། ་ ་
༡༠༩ ཨ་སྡུག་ལྭ་དཀར་ཚང་ལ་འབྱུང་འགྱུར་ལུང་བསྟན་གནང་བའི་སྐབས། ཡང་
དུས་སྐབས་ཤིག་ལ་ཨ་སྡུག་ལྭ་དཀར་ཚང་གི་ལྭ་དཀར་མཁའ་འགྲོའི་བུ་སྤུན་ཟུང་
གིས་མཆོད་གནས་སུ་བཀུར་ཏེ་ལུང་བསྟན་ཞུས་པས། བསྟན་འགྲོ་རིས་མེད་ཀྱི་སྦྱིན་
བདག་བྱས་ན་འདི་ཕྱི་ཀུན་ཏུ་དགེ་བ་མི་ཟད། དེང་སྐབས་འུ་ཅག་གདོང་འཛོམ་པ་དང་
པོར་རྟེན་འབྲེལ་དགེ་བར་མཐོང་བས་ཁྱོད་ཀྱི་བརྒྱུད་འཛིན་ཐམས་ཅད་འོད་གསལ་
སྙིང་ཐིག་གི་བརྒྱུད་པ་འཛིན་པའི་དགེ་བསྙེན་དང་། རིག་པ་འཛིན་པ་རིམ་བཞིན་
འབྱུང་། ཁྱད་པར་དུ་ཁྱོད་ཀྱིས་ང་ལ་གཟིག་ཐུལ་སྤུས་ལེགས་ཞིག་བྱིན་ན་དགོས་པ་
ཁྱད་པར་ཅན་ཡོད་གསུངས་པ་བཞིན། མཁའ་འགྲོའི་སྲས་ཡ་ཁོ་ཟེར་བ་དེས། དེ་ནས་
381



མདོ་མཁྱེན་བརྩེའི་གསུང་འབུམ།
བཟུང་འོད་གསལ་སྙིང་ཐིག་གི་བསྟན་པའི་སྒོར་ཞུགས་ནས། ཐུགས་དམ་དང་ཉམས་
ལེན་ཐམས་ཅད་སྙིང་ཐིག་ཁོ་ན་ལ་བྱས་ཏེ། ཕྱི་ཚུལ་ཁྱིམ་པ་དགེ་བསྙེན་ཚད་ལྡན་དང་།
ནང་དོན་དུ་རིག་པ་འཛིན་པ་ཆེན་པོར་གྱུར་པ། བྱང་ཆུབ་ཀྱི་སྤྱོད་པ་རླབས་པོ་ཆེ་ལ་
ཐུགས་འདུན་ཆེ་བས་ཚད་ཐུབ་ཀྱི་དམ་པ་རྣམས་ཀྱིས་བྱང་ཆུབ་སེམས་དཔའ་མི་ཡི་
ཟོལ་འཆང་དུ་བསྔགས་པ་དང་། དེའི་སྲས་རྒྱུད་རྣམས་ཀྱང་དེ་དེ་བཞིན་དུ་བྱུང་བའང་
གྲུབ་པའི་དབང་པོ་དེ་ཡི་བྱིན་རླབས་དང་ནུས་མཐུ་ལས་བྱུང་བ་ཡིན་པ་དང་། དགེ་
བསྙེན་ལས་རབ་བྱུང་བྱས་ན་རྟེན་འབྲེལ་ལོག་པས་རིགས་རྒྱུད་སོགས་ཆད་པ་དང་།
ཁྱད་པར་དུ་གཟིག་ཐུལ་ ༼མཆན། བདག་གི་འདྲེན་མཆོག་དམ་པ་རྗེ་ཟླ་གསལ་དབང་
མོ་ལགས་ཀྱིས་གསུངས་རྒྱུར། འདིར་གཟིག་ཐུལ་ཞེས་བྲིས་འདུག་ཀྱང་དེ་མ་རེད།
ཁོང་ལ་སློག་པ་གཟིག་གི་གོང་བ་ཅན་ཞིག་དགོས་གསུངས་པ་རེད། ཡ་ཁོས་ཁོ་ཚོང་
ཆེན་ཞིག་གིས་སྐྱབས་མགོན་ལ་སློག་པ་ཞིག་ཕུལ་ན་མི་ལེགས་སྙམས་ནས་བརྗེད་
སོང་བའི་ཟོལ་གྱིས་མ་ཕུལ་བས་རྟེན་འབྲེལ་འཆུག །དེ་བཤགས་ཐབས་ཞུས་ཚེ་འོ་ན་
ཁོང་གི་རྣམ་ཐར་ཆེན་མོ་དེ་པར་དུ་བསྐོ་བར་གྱིས་དང་དེས་རྟེན་འབྲེལ་ཅུང་སོར་ཆུད་
པར་འགྱུར་གསུངས་པས། ཁོས་རྣམ་ཐར་ཆེན་མོ་དེ་པར་དུ་བསྐོས་ནས་ཨ་སྡུག་ཁོ་
རང་ ཚང་ལ་ པར་ ཁང་ ཆེན་ པོ་ ཞིག་ ཡོད་ པ་ དེར་ བཞུགས་ སུ་ གསོལ་ པ་ དེ་རེད་
གསུངས།།དེ་ཕུལ་གྲུབ་ན་ལུགས་གཉིས་གང་ཐད་ནས་མཐུ་དཔལ་སྟོབས་འབྱོར་
སོགས་འགྲན་ཟླ་དང་བྲལ་བར་འོང་ཡང་། དེ་ཕུལ་མ་གྲུབ་པས་ཅུང་ཟད་ཉེས་ཞེས་
དགེ་བསྙེན་རིག་པ་འཛིན་པ་ཁོང་སོགས་ཀྱི་ངག་ནས་ཐོས་སོ། །
，
382



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
༡༡༠ གཉན་པོ་གཡུ་རྩེ་རུ་འཇམ་དབྱངས་ཀྱི་རལ་གྲི་ལི་དཀར་ལས་གྲུབ་པ་ཞིག་
གཏེར་དུ་བཞེས་པའི་སྐབས། ཡང་སྐབས་ཤིག་རྟེན་འབྲེལ་བཟང་པོ་ལ་བབ་ཉིན།
འགོ་ལོག་གི་གཞི་བདག་གཉན་པོ་གཡུ་རྩེ་འཁོར་དང་བཅས་པ་གདན་འདྲེན་བྱུང་བ་
ལྟར་གནས་དེར་བྱོན་ནས་འཇམ་དབྱངས་ཀྱི་རལ་གྲི་ལི་དཀར་ལས་གྲུབ་པ་ཞིག་
གཏེར་དུ་བཞེས་པའོ། ། །
༡༡༡ ཤར་གྲོང་ཁོག་གི་རྒྱུ་འཛི་འགོ་ཞེས་པ་དེ་ལ་གཞི་བདག་བདུད་མོ་དྲེགས་པ་
ཅན་ཞིག་ཡོད་པ་དམ་འོག་ཏུ་བཅུག་པའི་སྐབས། ཡང་སྐབས་ཤིག་ལ་ཤར་གྲོང་ཁོག་
ཞེས་འཕགས་མཆོག་ཐུགས་རྗེ་ཆེན་པོའི་གནས་རི་ཡིག་དྲུག་རང་བྱོན་ཡོད་སར་བྱོན།
རྒྱུ་འཛི་འགོ་ཞེས་པ་དེ་ལ་གཞི་བདག་བདུད་མོ་དྲེགས་པ་ཅན་ཞིག་ཡོད་པའི་རི་རྩེ་
དེར། ཤ་ལག་རྐྱང་ཞིག་གི་མནན་པ་བྱས། དེའི་སྟེང་དུ་བསང་ཁྲི་བརྩིགས་ཏེ་འཁོར་
འདས་མཆོད་པ་ཕུལ། མོ་དམ་འོག་ཏུ་འདུག་མ་མོས་ནས་དགོང་མོར་གཅན་སྤྱང་དུ་
བརྫིས་ནས། སྐྱབས་མགོན་མཁྱེན་བརྩེའི་དྲེའུ་ཞིག་བསད་པར་བརྟེན་ཏེ་སྐྱབས་རྗེས་
བརྟུལ་ཞུགས་ཀྱི་སྤྱོད་པ་དྲག་པོའི་སྒོ་ནས་མོ་བཀུགས་ཏེ་དམ་ལ་བཏགས། ཡུལ་དེའི་
གནས་བདག་ཏུ་བཀོད། མ་འོང་བར་རྒྱུ་འཛི་འགོ་དེར་ཆོས་སྡེ་ཆེན་པོ་ཆགས་པར་
ལུང་བསྟན་པ་ལྟར་དེང་དུས་དེར་དགོན་སྡེ་ཆེན་པོ་ཆགས་ཏེ་བསྟན་པ་རྒྱས་བཞིན་
༡༡༢ དར་རྒྱས་དགོན་གྱི་ཉེ་འདབས་སུ་ནག་ཕྱོགས་ཀྱི་མི་མ་ཡིན་མཐུ་སྟོབས་ཆེ་
བ་ཞིག་ཡོད་པ་ཡུལ་ནས་བསྐྲད་པའི་སྐབས། ཡང་དུས་སྐབས་ཤིག་ལ་སྡེ་དགེའི་
པའོ། །
383་



མདོ་མཁྱེན་བརྩེའི་གསུང་འབུམ།
ཕྱོགས་སུ་ཕེབས་ནས་མར་ལམ་ཧོར་ཁོག་གི་ལ་དཀར་སྒང་ནས་བརྒྱུད་དེ་བྱོན་པར།
དར་རྒྱས་དགོན་གྱི་མ་གིར་རི་ནག་པོ་ཞིག་ཡོད་པ་དེ་ལ་ནག་ཕྱོགས་ཀྱི་མི་མ་ཡིན་མཐུ་
སྟོབས་ཆེ་བ་ཞིག་བརྟེན་ཡོད་པས། ས་སྐྱ་གོང་མ་སོགས་བླ་ཆེན་རྣམས་བྱོན་པའི་
སྐབས་ཁོས་རྐང་པ་གཅིག་ཆུ་བོ་ཆེན་པོའི་ཕར་ཁའི་རི་རྩེར་བཞག །རྐང་པ་གཡོན་པ་
ཁོ་རང་གནས་པའི་རི་རྩེར་བཞག་སྟེ། ཁོ་ཡི་འོག་ནས་བླ་མ་རྣམས་བྱོན་དགོས་པ་ཞིག་
ཡོད་པ་དེས་སྐྱབས་མགོན་མཁྱེན་བརྩེ་བྱོན་པར་གོ་ནས། ཁོ་རང་སྔར་བཞིན་བསྡད་
ཡོད་པ་གྲུབ་དབང་གིས་དགོངས་ནས་ཁོ་ལ་གཏད་དེ་མི་མདའ་འཕེན་བཞིན་ཆིབས་
རྒྱུགས་བྱས་པས། ཁོ་དེར་འདུག་མ་ནུས་པར་གནས་གཞན་དུ་བྲོས། ཁོ་རང་གནས་
པའི་རི་ནག་དེ་ལ་མེ་མདའ་ཡང་ཡང་བརྒྱབ་པས་འདུག་གནས་བཤིག་སྟེ་སླར་ཡང་
དེར་འཁོར་མི་ཆོག་པར་བྱས་སོ། །
༡༡༣ གཡུ་རྩེར་བྲག་དགུང་ལ་སྙེགས་ཤིང་ངོས་གཟར་བས་བྱ་ཡང་ཆགས་དཀའ་
བའི་ངོས་སུ་ཆིབས་རྒྱུགས་གནང་བའི་སྐབས། ཡང་དུས་སྐབས་ཤིག་ཏུ་གནས་ཆེན་
གཉན་པོ་གཡུ་རྩེའི་མདུན་གྱི་སྔོན་མཚོའི་རྒྱབ་ཏུ་རྡོ་ཕ་བོང་མཐའ་ཀ་ཡི་ཟེར་བ་ཞིག་
ཡོད་པའི་རྒྱབ་ཕྱོགས་དེར་བྲག་རི་དམར་པོ་དགུང་ལ་སྙེགས་པ། ངོས་གཟར་བས་བྱ་
ཡང་ཆགས་དཀའ་བའི་ངོས་དེ་ནས་མཁྱེན་བརྩེ་རིན་པོ་ཆེ་རི་རྩེ་ལ་བྱོན་ཏེ་མར་ལམ་
ཆིབས་རྒྱུགས་གནང་བས་ཐམས་ཅད་ངོ་མཚར་བའི་གནས་སུ་གྱུར་པའོ། །
༡༡༤ གཡུ་རྩེའི་ཆུ་ཁོལ་ཁ་ནས་འཕྱི་བ་ཞིག་བསད་ནས་སླར་གསོས་པའི་སྐབས།
ཡང་དུས་བཟང་གི་ཉིན་ཞིག་ལ་གཡུ་རྩེའི་ཆུ་ཁོལ་ཁ་ལ་ཕེབས། དེར་འཕྱི་བ་ཞིག་
་
384་



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
བསད་ནས་ལྤགས་པ་བཤུས། ཤ་ཐམས་ཅད་དཔོན་གཡོག་འཁོར་བཅས་ཀྱིས་ལྷག་
མེད་གསོལ་ཞིང་། རུས་པ་རྣམས་ལྤགས་པའི་ནང་དུ་བཏུམ་སྟེ་ཕྱག་གིས་བྱབ་ནས་
བྱིན་གྱིས་རླབས་པ་དང་སྔ་མ་ཁོ་ན་བཞིན་གྱུར་ནས་རི་ལ་སོང་བས་སློབ་འབངས་
ཐམས་ཅད་ངོ་མཚར་བའོ། །
༡༡༥ སྐྱབས་མགོན་མཁྱེན་བརྩེ་དང་ཕུན་ཚོགས་འབྱུང་གནས། རྫ་དཔལ་སྤྲུལ་
བཅས་གསུམ་ལྷན་དུ་ཞལ་འཛོམས་ནས་གསོལ་ཤ་བཞེས་པའི་སྐབས། ཡང་དུས་
སྐབས་བཟང་པོ་ཞིག་ལ་སྐྱབས་མགོན་མཁྱེན་བརྩེས་སྒར་ནང་དེ་ནས་ལུག་མ་མོ་ཞིག་
བཤད། ཕྱི་ཤ་ནང་ཁྲོལ་རྒྱུ་མ་བཅས་བཙོ་ཐེབ་གཅིག་བྱས། ཕུན་ཚོགས་འབྱུང་གནས་
དང༌། དཔལ་སྤྲུལ་ཟུང་བྱོན་ཤོག་གསུངས་ནས་ལྷན་དུ་བཞུགས་ཏེ་ཕྱི་ཤ་ནང་ཁྲོལ་
བཅས་བཞེས་པས། ་ དཔལ་སྤྲུལ་ཆེན་པོ་ཆེས་མ་མོ་འདིའི་ལུས་བླངས་པའི་ཤ་འདི་
ཡིས་དྲིན་པོ་ལོན། རིག་པ་འཛིན་པ་འདི་རྣམས་ཀྱིས་ཤ་ཁྲག་ལྷག་མེད་དུ་གསོལ་བའི་
འབྲེལ་ཐོགས་ཀྱིས་ཁོ་རང་ངན་སོང་གི་གནས་ནས་ཐར་བས་ངོ་མཚར་ཆེ་གསུངས་སོ། །འདི་
སྐོར་གསུམ་པོ་གཡུ་རྩེའི་གནས་ཟུར་ཕྱོགས་སུ་གནས་པའི་གྲྭ་དཔའ་ཕྲིན་གྱི་ངག་ནས་
ཐོས་སོ། །
༡༡༦ རྫ་ཆུ་ཁར་འཕྱི་བ་ཞིག་བསད་ནས་སླར་གསོས་པའི་སྐབས། ཡང་དུས་
སྐབས་ཤིག་ལ་རྫ་ཆུ་ཁར་བཞུགས་སྐབས་བྱོན་ལམ་དུ་གསོལ་འབོག་བཞེས་དུས་
འཕྱི་བ་ཞིག་ཡོད་པ་གྲི་དེད་བྱས་ནས་ལུས་སྟོད་སྨད་སོ་སོར་ཕྱེས་ཏེ་བསད་ནས་ཐབ་
ཟུར་དུ་བཞག་ཏེ་གསོལ་ཇ་བཞེས་ཟིན་པ་དང་། ཁོའི་སྟོད་སྨད་སྦྱར་ཏེ་བྱིན་རླབས་
385



མདོ་མཁྱེན་བརྩེའི་གསུང་འབུམ།
གནང་ནས་ལྕག་གིས་བྲབ་ཙ་ན། ཁོ་ལང་དེ་སྐད་འདོན་བཞིན་སོང་ངོ༌། །
༡༡༧ རྫ་ཆུ་ཁར་གྲྭ་པ་ཞིག་ལ་ཙིའུ་དམར་པོ་འབབ་བཅུག་པའི་སྐབས། ཡང་
སྐབས་ཤིག་ལ་རྫ་ཆུ་ཁར་འབྲོག་པ་དུད་ཆེན་ཞིག་ཚང་ནས་གསོལ་མཆོད་གསུངས་
པས། གྲྭ་པ་ཞིག་གིས་ལྷ་བབ་ན་ཅི་འདྲ་ཞུས། ཨ་གསུངས། ཡང་ཞུས་པས་ཅི་ཡང་
མི་གསུངས་བར་གསོལ་ཁ་གསུངས། ཙིའུ་དམར་སྤྱན་འདྲེན་སྐབས་ཁོའི་སྟེང་དུ་དར་
ཞིག་འཕང་བས། ཁོ་ལ་ཙིའུ་དམར་པོ་བབ་སྟེ་གྲི་རིང་པོ་ཞིག་ཡོད་པ་ཤུབ་ནས་བཏོན་
ཞིང་ལག་གཡོན་པའི་སྟེང་དུ་བཞག་སྟེ། གཡས་པས་རྩེ་ནས་བཟུང་སྟེ་སྣམ་བུ་དྲིལ་བ་
ལྟར་དྲིལ་ནས་ཡུ་བ་ལ་གཏུག །ཡང་དྲིལ་བ་དེ་ཡར་བཤིག་ནས་སྔར་ལྟར་དྲང་པོར་
བྱས་ནས། སྦྲ་ཆེན་པོ་དེའི་ཡར་སྣེ་ནས་མར་མཐར་མཆོང་སྟེ་དེ་ཡི་ཡུད་ཙམ་ན་
གཤེགས་སོང་བ་དང་། སྐྱབས་རྗེའི་ཞལ་ནས་ལྷ་བབ་ན་ཨེ་མཚར་དེ་འདྲ་རེད་
གསུངས་སོ། །
༡༡༨ རྒྱལ་མོ་རོང་དུ་བྲག་མཐོན་པོ་འཇིགས་སུ་རུང་བ་ཞིག་ལས་དཔོན་སློབ་ཀུན་
མཆོང་ནས་ཉམས་ཉེས་མེད་པར་སར་བབ་པའི་སྐབས། ཡང་དུས་ཤིག་རྒྱལ་མོ་རོང་
དུ་བཞུགས་པའི་ཉིན་ཞིག་གྲྭ་འཁོར་རྣམས་ལ་འུ་ཅག་ལྟད་མོར་འགྲོ་དགོས་གསུངས་
ནས་སྒང་རྒྱུད་ཅིག་ལ་སོང་སོང་བས་བྲག་མཐོན་པོ་འཇིགས་སུ་རུང་བ་ཞིག་མཐོང་བ་
དང༌། འོ་སྐོལ་ཐམས་ཅད་ལྷག་ལུས་མེད་པར་རྒྱུགས་ཤར་བྱས་ཏེ་བྲག་སྟེང་ནས་
མཆོང་གསུངས་བཞིན་བརྒྱགས་ཤར་བྱས་ཏེ་དང་པོ་སྐྱབས་རྗེ་མཆོང་བས་དབུ་མ་
རྣམས་བར་སྣང་ལ་དར་འཕན་རླུང་གིས་བསྐྱོད་པ་ལྟར་ཡང་ལྡེམ་ལྡེམ་ཡང་ཡང་གིས་
，
386



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
བྲག་རྩར་བབ། ངེད་ཅག་ཀྱང་དེ་བཞིན་མཆོང་བས་ལྡེམ་ལྡེམ་ཡང་ཡང་གིས་བྲག་
རྩར་རྐང་པ་སར་བཙུག་སྟེ་བབ་པས་ཉམ་ཉེས་ཅི་ཡང་མ་བྱུང་ངོ་། ་ ་
༡༡༩ རྒན་པོ་དད་མེད་ཅན་ཞིག་གི་རྣ་བར་ཁྲོ་མདའ་ཞིག་བསྣུན་པས་ཉེས་སྐྱོན་ཅི་
ཡང་མ་བྱུང་བའི་སྐབས། ཡང་དུས་ཞིག་ལ་རྒན་པོ་དད་མེད་ཅན་ཞིག་གི་རྣ་བ་སྲིན་
ནད་ཀྱིས་ཤིན་ཏུ་ཉེན་པ་ལ། སྐྱབས་རྗེས་ཁྲོ་མདའ་ཞིག་རྣ་བའི་ནང་ཏུ་བསྣུན་པས་
ཉེས་སྐྱོན་ཅི་ཡང་མ་བྱུང་ཡང་། དད་པ་མེད་པའི་སྟབས་ཀྱིས་ནད་ལ་ཅི་ཡང་མ་ཕན་
མོད་གྲུབ་རྟགས་ངོ་མཚར་བས་ཐམས་ཅད་དད་གུས་ཀྱི་པད་མོ་རབ་ཏུ་རྒྱས་པར་གྱུར་
༡༢༠ རྨ་ཁོག་ཏུ་རྩེ་བ་རྒྱལ་པོ་ཡུལ་འཁོར་དང་བཅས་པས་དངོས་རྫས་ཕུལ་བའི་
སྐབས། ཡང་དུས་ཤིག་རྨ་ཁོག་ཏུ་བྱོན། རྩེ་བ་རྒྱལ་པོ་དང་ཡུལ་འཁོར་གྱིས་རྒྱུ་རྫས་
དངོས་པོ་གྱ་ནོམ་པ་མང་པོ་ཕུལ་བ་བཞེས། ཡུལ་དེར་ཤིང་མང་པོ་བསྡུ་བཅུག་ནས་རྨ་
ཆུའི་ཕར་ཁར་སྤུངས་ཏེ་དངོས་རྫས་ཐམས་ཅད་ལྷག་མེད་དུ་བསྲེགས་ཏེ་ཡུན་རིང་
མ་བཞུགས་པར་བྱོན་སོང་གསུངས། ། །
༡༢༡ གྲུབ་དབང་རང་གི་ལྷ་སྡེ་པུར་སྐོར་མ་ཙིའུ་དམར་པོ་ལ་བཅོལ་བའི་སྐོར།
ཡང་དུས་སྐབས་ཤིག་ལ་གྲུབ་དབང་རང་གི་ལྷ་སྡེ་པུར་སྐོར་མ་ཟེར་བ་རྣམས་ལ་ངས་
ཁྱོད་ཅག་ཙིའུ་དམར་པོ་ལ་བཅོལ་རྒྱུ་ཡིན་གསུངས་པས། པུར་བསོ་ཟེར་བའི་མི་ཞིག་
ཡོད་པ་དེས་ཁོ་བོ་ནི་རྒྱལ་ངན་དེ་ལ་བཅོལ་མི་དགོས་སྨྲས། གཞན་ཐམས་ཅད་ཙིའུ་
དམར་ལ་བཅོལ། ཙིའུ་དམར་ནི་གནོད་སྦྱིན་ནོར་ལྷ་ཡིན་པའི་དབང་གིས་ཁོ་བོ་ཅག་
387



མདོ་མཁྱེན་བརྩེའི་གསུང་འབུམ། །
，
གི་མི་རྒྱུད་ཐམས་ཅད་རྟ་ནོར་ལུག་དང་། རྒྱུ་རྫས་ལོངས་སྤྱོད་ཆེ་ཞིང་འབྱོར་ལྡན་ཕྱུག་
པོ་ཡིན་ལ། པུར་བསོ་ཟེར་བ་དེ་དུས་དེ་ནས་བཟུང་སྤྲང་པོར་གྱུར་ཅིང་དེ་རྗེས་བུ་རྒྱུད་
དག་ཀྱང་སྤྲང་པོར་གྱུར་ཡོད་དོ། །
༡༢༢ ཞང་པོ་དད་མེད་ཅིག་ཡོད་པ་དང་ལྷན་དུ་བཞུགས་པའི་སྐབས། ཡང་དུས་
ཤིག་ཏུ་གྲུབ་དབང་ཁོང་ཞང་པོ་དད་མེད་ཅིག་ཡོད་པ་དང་ལྷན་དུ་བཞུགས་སྐབས།
ཁོང་གིས་ཕྱི་བ་ཞིག་བསད་དེ་ཞང་པོའི་སྔོན་དུ་འཕང་བས། ཞང་པོས། འོ་ཐན། ཁྱོད་
སྤྲུལ་སྐུ་ཞིག་གིས་སྐྱེ་བོ་སྡིག་སྤྱོད་ལྟ་བུར་ཕྱི་བ་བསད་ན་ཉེས་པ་ལྷག་པར་ཆེ། ཡུལ་
མིས་ཁྲེལ་ཡོང་བས་སྐལ་ཆད་སྨྲས། འོ་ན་ངས་གསོའམ་གསུངས་པས་དེ་བཞིན་གྱིས་
ཟེར་བ་དང་། སྐྱབས་རྗེ་ནས་ལྕག་གིས་བྲབ་ཙ་ན་འཕྱི་བ་སྔར་བཞིན་གྱུར་ཏེ་སྐད་
འདོན་བཞིན་སོང་བས། ཞང་པོ་ཁོས་འོ་འོ་འདིས་མིག་འཕྲུལ་ཞིག་ཀྱང་ཤེས་འདུག་
བསམ་པ་ཙམ་ལས་མ་བྱུང་གསུངས། །
༡༢༣ བླ་བྲང་བཀྲ་ཤིས་འཁྱིལ་དུ་ཁྲི་གུང་ཐང་འཇམ་པའི་དབྱངས་དང་འཇལ་
ནས་ཆོས་ཞུ་རེས་གནང་བའི་སྐབས། ཡང་སྐྱབས་རྗེར་མཁའ་འགྲོས་ལུང་བསྟན་པ་
ལྟར་བརྟུལ་ཞུགས་ཀྱི་སྤྱོད་པ་སྐྱོང་དགོས་པའི་དུས་ལ་བབ་པས་སྡེ་དགེ་ཆོས་རྒྱལ་གྱི་
དབུ་བླ་མ་མཛད་ནས་སྒར་ཐམས་ཅད་སྤང་ཏེ། རྡོ་གྲུབ་ཆེན་ཡར་ལུང་པདྨ་བཀོད་ན་
བཞུགས་སར་བྱོན་ནས་གནང་བ་ཞུས་པས་ཁོང་གིས་གནང་སྟེ་དཀར་ཆས་མཛད་དེ།
རོག་བཟའ་དཔལ་དགེ་དང་། འགོ་ཤུལ་འཇིགས་མེད་སོགས་གྲྭ་བར་ཁྲིད་དེ་བྱོན་པ་
དང༌། གྲུབ་ཆེན་ནས་ཐང་འདབས་བར་སྐྱེལ་མ་མཛད། ཡབ་སྲས་སོ་སོར་བྱོན་སྐབས་
388，



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
ཐུགས་སྐྱོ་ནས་བཤུམ་པ་དང༌། ཁྱེད་ཅག་གིས་ང་རང་ལ་ཕྱིར་བལྟས་གསུམ་བྱེད་
དགོས་གསུངས་ནས་གྲུབ་ཆེན་རིན་པོ་ཆེ་ཡར་བྱོན། སྐྱབས་མགོན་མཁྱེན་བརྩེ་སྐུ་
འཁོར་གྱིས་ཕྱིར་བལྟས་བྱས་པས་གྲུབ་ཆེན་ཚང་མ་མཇལ། དེ་ཕྱིན་ཆད་རྡོ་གྲུབ་རིན་
པོ་ཆེ་དང་མ་འཕྲད་གསུངས། དེ་ནས་སྐྱབས་རྗེས་རང་གཙོ་རྐྱང་ལས་ཁྱེད་ཅག་འོང་
མི་དགོས་གསུངས་ཀྱང་། མི་འགྲོ་ཐབས་མེད་ཞུས། འོ་ན་དེང་ཕན་ཆད་ང་མཁྱེན་
བརྩེ་ཡིན་པའི་ལོ་རྒྱུས་གཏད་ནས་གླེང་མི་ཉན། འགོ་ཤུལ་འཇིགས་མེད་ཀྱིས་བླ་མ་
གྱིས་ལ་གྲལ་མགོར་སྡོད། གཏམ་ཅི་བྱུང་གི་ལན་ཐོབ། ང་རང་ལ་འབུམ་ཐར་ཐོགས་
ལ་གྲལ་མཐར་སྡོད་རྒྱུ་བྱེད། ཡི་གེ་ཡང་མི་ཤེས་ཟེར་དགོས། གང་ནས་ཡིན་ཟེར་ན་
དྭགས་པོའི་ཁོག་ནས་ཡིན་སྨོས། ཆོས་ལུགས་གང་ཡིན་ཟེར་ན་བཀའ་བརྒྱུད་པ་ཡིན་
ཟེར་དགོས་གསུངས། དེ་བཞིན་བྱས་ཏེ་བྱོན་པའི་ལམ་བར་ནས་འཇམ་དབྱངས་
བཞད་པའི་སྤྲུལ་སྐུ་འཇིགས་མེད་རྒྱ་མཚོ་དང་མཇལ། གྲྭ་རིགས་རྣམས་ལ་ཕྱག་དབང་
ཞུ་ཆོག་གམ་སྨྲས་པས་མི་ཆོག་ཟེར། ཁོང་ཆིབས་ཁ་འཐེན་ཏེ་བཞུགས་པས་སྐུ་མདུན་
དུ་སོང་། སུ་ཡིན་གསུངས། དྭགས་པོའི་ཁོག་ནས་ཡིན་སྨྲས། ཆོས་ལུགས་ཅི་ཡིན་
གསུངས། བཀའ་བརྒྱུད་པ་ཡིན་སྨྲས་པས། འོ་ཉན་འདུག །ང་རང་གིས་བོ་ཆུང་བླ་མ་
བསོད་ནམས་བསྟན་འཛིན་འུར་ལུ་མའི་དྲུང་ནས་འོང་བ་རེད་སྙམས། ཁྱོད་བཀའ་
བརྒྱུད་པ་ལ་སྒོམ་ཟེར་བ་རྣ་བའི་ཟུར་ནས་རྔ་བརྡུངས་ན་ཡང་མི་གོ་བ་ཞིག་ཡོད་པ་ང་
རང་གིས་ཐོས་པས་ཅི་འདྲ་ཡིན་གསུངས་པས། དཔལ་དགེ་བསོད་ནམས་བསྟན་
འཛིན་ལ་འུར་ལུ་མ་གསུངས་པར་མ་དགའ་ནས་ཡོད་པས་ཁོས། འོ་ཅག་གིས་དེ་ལ་
༤
389_་



མདོ་མཁྱེན་བརྩེའི་གསུང་འབུམ།་ ་་
སྒོམ་ཅན་ཟེར་མི་དར་ཞུས། འོ་ན་ཅི་སྨྲ་གསུངས། རོ་ཟེར་བར་གདའ་ཞུས་ནས་བྱོན། །
བཀྲ་ཤིས་འཁྱིལ་གྱི་དགོན་མཐའ་རུ་གསོལ་འབོག་གནང་ནས། སྐྱབས་རྗེ་མཁྱེན་
བརྩེས་འུ་ཅག་གིས་གུང་ཐང་འཇམ་པའི་དབྱངས་མཇལ་བ་དང་མདུན་ནས་ཆོས་ཞུ་
དགོས་གསུངས། ཅུང་ཙམ་ན་དགེ་བཤེས་སྐུ་ཤ་དང་ན་བཟའ་སོགས་བརྗིད་ལྡན་ཕྱག་
ན་སྦ་མཁར་བསྣམས་པ་ཞིག་གླིང་སྐོར་ལ་བྱོན་ནས། ཁྱེད་ཅག་སུ་ཡིན་གསུངས་པས།
དྭགས་པོ་སོགས་ཡིན་ཚུལ་ཞུས། དེ་ནས་གུང་ཐང་འཇམ་པའི་དབྱངས་མཇལ་བ་དང་
ཆོས་ཞུས་ན་ཡོང་ངམ་ཞུས་པས། དེ་ལྟར་འོང་བས་ཡུད་ཙམ་ནས། གུང་ཐང་ཚང་གི་
གཟིམ་ཁང་དྲི་བཞིན་ཤོག་ཅིག་གསུངས་ནས་བྱོན། ཁོང་ཚོས་ག་ལེར་དྲི་བཞིན་བྱོན་
པས་ཁང་པ་ཆེ་ལ་མཛེས་སྡུག་དང་ལྡན་པ་ཞིག་བསྟན་ནས་དེ་རེད་སྨྲས། དེ་གར་སོང་
བས་གྲྭ་བ་ཁ་ཤས་ནས་སྒུག་བཞིན་ཡོད་ཅིང་། གུང་ཐང་འཇམ་པའི་དབྱངས་མཇལ་
དགོས་ཟེར་བ་དེ་ཁྱེད་ཅག་ཡིན་ནམ་ཞེས་དྲིས་བྱུང་བས་ཡིན་སྨྲས། ནང་དུ་ཤོག་ལ་ཁྲི་
བོ་ཞོག་དང་མདུན་དུ་འགྲོ་ཟེར། དེ་བཞིན་བྱས་ནས་སོང་བས། ཁང་རྩེགས་གསུམ་
གྱི་སྟེང་དུ་སླེབས་དུས་སྔར་མཇལ་བའི་བླ་མ་ཁོང་ཁྲི་སྟེང་དུ་བཞུགས། ཕ་ཀི་དེར་
གདན་རིང་པོའི་ཡར་སྣེར་ཁྲི་ཞིག་བརྒྱབ་ནས་འདུག །བླ་མས་ད་ཁྱོད་ཅག་གི་གཙོ་བོ་
ཁྲི་སྟེང་དུ་བཞུགས། གཞན་རྣམས་གྲལ་རིམ་བཞིན་སྡོད་གསུངས་པས། འཇིགས་
མེད་ཁྲི་སྟེང་དང་གཞན་རྣམས་གྲལ་རིམ་ལྟར་མཇུག་ཏུ་འབུམ་ཐར་བཞུགས། དེ་ནས་
འབྲས་དང་གསོལ་ཛ་དྲངས། བླ་མས་ཁྱོད་ཅག་གྲལ་མགོ་མཇུག་ལྡོག་མེད་དམ་
གསུངས། འཇིགས་མེད་ཀྱིས་མེད་ཆགས་ཡིན་ཞུས། འོ་མགོ་མཇུག་ལྡོག་ག་ལ་སྲིད།
390



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
དེ་ནས་ངེས་གསར་མའི་ཆོས་ཀྱི་ཉམས་ལེན་གྱི་གདན་འདུས་པ་སྙིང་པོ་ལྟ་བུ་ནི་ལམ་
གྱི་གཙོ་བོ་རྣམ་གསུམ་ཡིན་པས། དེའི་ཁྲིད་རྒྱས་པ་ཞིག་ང་རང་གིས་བཤད་ཆོག །
ཁྱེད་ཅག་གི་ཆོས་ཐམས་ཅད་ཀྱི་གཞི་མ་བྱིན་རླབས་དང་དངོས་གྲུབ་ཐམས་ཅད་ཀྱི་
འབྱུང་གནས་བླ་མའི་རྣལ་འབྱོར་ཡིན་པས་གྲལ་མཇུག་གི་འབུམ་ཐར་གྱིས་ལེའུ་
བདུན་མའི་ལུང་ཞིག་ང་ལ་འདོན་དགོས་གསུངས། འཇིགས་མེད་ཀྱིས་འབུམ་ཐར་
གྱིས་ཡིག་ངོ་ཡང་ཐད་མི་ཀར་མི་ཆོད་ཞུས་པའི་ཚེ། འོ་མ་གསུངས་ཐབས་མེད་ཡིན་
གསུངས་པས་མཐར་གསུངས་དགོས་བྱུང་། དེ་ནས་རིམ་བཞིན་ས་སྤྱོད་ལ་བྱོན་པ་དང་
སྐུ་འབྲུམ་བཞེས་ཚུལ་སོགས་རྣམ་ཐར་ཆེན་མོའི་ནང་བཞིན་ཡིན་གསུངས་སོ། །སླར་
སྨྲས་པ།
རྨད་བྱུང་ཐུགས་བསྐྱེད་བསྐལ་མང་གོམས་པ་ལས། །སྐྱེ་དགུའི་བསོད་ནམས་
བསགས་པའི་ཞིང་གི་མཆོག །ཁྱད་བདག་ཧེ་རུ་ཀ་དཔལ་མི་ཡི་ཟོལ། །མཁྱེན་བརྩེ་ཡེ་
ཤེས་རྡོ་རྗེ་སྤྱི་བོས་མཆོད། །མཛད་པའི་ཕྲིན་ལས་དཔོག་དཀའ་རྒྱ་མཚོ་ཆེར། །བྱིས་བློའི་
རི་བོང་རྐྱལ་གྱིས་ཆ་ཙམ་ཡང་། །བགྲོད་པའི་ནུས་མཐུ་སྲིད་ན་མ་མཆིས་ཀྱང་། །དད་
ལྡན་གསོས་སུ་འཆར་འདི་བླ་མའི་དྲིན། འོན་ཀྱང་ཡིག་ཚོགས་ཉོག་དང་འཕྲལ་སྐད་
ཀྱིས། །ལྷད་དང་གོ་རིམ་འཆོལ་བས་མཁས་དབང་ཀུན། །དགྱེས་པའི་རྣམ་དཔྱོད་རི་
བོང་རྭ་འདྲ་བས། །དག་ཚངས་དབྱིངས་བཞེས་དགྱེས་པའི་འཛུམ་ཞལ་སྟོན། །བརྟུལ་
ཞུགས་གྲུབ་པའི་སྤྱོད་པ་ཆལ་མ་ཆོལ། །སྔོན་རྗེས་གོ་རིམ་ངེས་ཏིག་མ་འཚལ་ཡང་། །
མཇལ་བདེར་ཙམ་ལས་ཡོད་འཆོས་གསར་སྣོན་སོགས། །མ་བགྱིས་དཔྱོད་ལྡན་
།
391



མདོ་མཁྱེན་བརྩེའི་གསུང་འབུམ།
གཟིགས་པས་སྤྲོ་ཡང་སྲིད། །རང་བློ་སྐྱེས་སྦྱངས་དམན་པ་རུས་སྦལ་སྤུ། །དག་ཞུས་
སྒྲུབ་པའི་རྒྱུས་ཆ་མ་མཆིས་པས། །མ་དག་ཚིག་ཚོགས་འགལ་འདུ་གང་མཆིས་
རྣམས། །བཟོད་མཛོད་དག་པའི་ཞལ་རས་གཡོ་བར་འཚལ། །ད་དུང་དམ་པའི་རྣམ་
ཐར་གསང་བའི་གཏམ།་།མང་དུ་འཚལ་བ་ཀུན་གྱི་མཐུན་གྲུབ་བཞིན། །ཕྱོགས་
གཅིག་སྡེབ་པའི་ཐུགས་འདུན་ཡོད་སྲིད་པས། །འབད་རྩོལ་གནང་བར་ལག་སོར་
སྙིང་གར་ཟུམ། །ཐུན་མིན་གསང་འོས་སྔགས་ཀྱི་མཛད་སྤྱོད་ལ། །རྟོག་གེའི་ཟོལ་ཟོག་
འཇུག་པར་མི་ནུས་མོད། །བླ་མའི་བཀའ་ལུང་ལྡོག་པར་མ་ནུས་ནས། །ཅུང་ཙམ་
འཆོས་འདིའི་སྡིག་པ་ཆོས་དབྱིངས་བཤགས། །ཀུན་སློང་བཟང་པོའི་དགེ་ཚོགས་
གངྒའི་རྒྱུན། །ཀུན་མཁྱེན་རྒྱ་མཚོར་འཇུག་པ་དེ་སྲིད་དུ། །བླ་མའི་སྣང་བ་རྟག་ཏུ་མི་
འབྲལ་ཞིང་། །ཅི་མཛད་ཚད་མར་མཐོང་བའི་བློ་ལྡན་ཤོག །དགེའོ།། །། །
ཟུར་བཀོད། །
༡ མ་ཧཱ་སྐྱིད་ལུང་དགོན་པ་གསར་བཞེངས་སྐབས་འབོ་གངས་དཀར་ལ་སོགས་
ཀ་བ་ཁུར་རོགས་སུ་མངགས་པའི་སྐབས། ཡང་སྐབས་ཤིག་སྐྱབས་མགོན་རིན་པོ་ཆེ་
མ་ཧཱ་སྐྱིད་ལུང་ཁོག་ཏུ་བཞུགས་ཤིང་དགོན་པ་གསར་བཞེང་གནང་སྐབས། ལྷ་ཁང་གི་
ཀོ་རིང་དག་ཤིན་ཏུ་སྦོམ་ལ་རིང་བར་མ་ཟད་ས་ཐག་ཀྱང་ཤིན་ཏུ་རིང་པོ་ནས་ཁྱད་
དགོས་པས། གྲུབ་དབང་གིས་སློབ་བུ་དག་ལ་ཁྱེད་རྣམས་ཀྱིས་ལམ་ནས་ངལ་གསོ་
གཏན་ནས་མ་བྱེད་པར་ཀ་བ་དག་ཁུར་ལ་ཤོག་གསུངས། དེ་དག་གིས་ལགས་སོ་
ཞུས་ནས་ཕྱིན། མི་གཉིས་རེས་ཀ་བ་རེ་ཕྲག་ཏུ་བླངས་སྐབས་ཤིན་ཏུ་ཡང་ཞིང་ཁུར་
、
392



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
མེད་ལྟར་འདུག་པས་ད་དུང་མི་རེས་ཀ་བའི་སྟེང་རྟ་ཞོན་པ་ལྟར་ཞོན་ནས་ཁོང་རྣམས་
དགའ་བཞིན་མྱུར་བར་འོང་སྟེ་དགོན་པའི་ཐག་ཉེ་གཡང་རྐྱལ་རིལ་ཞེས་པར་སླེབས།
དེར་གྲྭ་བ་ཞིག་གིས་འུ་ཅག་ལ་སྐྱབས་མགོན་ཚང་གིས་ལམ་ནས་ངལ་མ་གསོ་བར་
ཤོག་གསུངས་པ་ལྟར་འོང་བས་ད་ནི་སླེབས་ལ་ཉེ་བར་འདུག །ད་དུང་དུས་ཚོད་ཀྱང་
སྔ་བར་འདུག་པས་ང་ཚོས་ངལ་ཅུང་ཟད་ཅིག་གསོའམ་ཟེར་བས་ཀུན་འཐད་ནས་ངལ་
གསོ་བྱས། དེ་ནས་ཡར་ལངས་ཏེ་འགྲོ་བར་བརྩམ་ཚེ་ཀ་བ་དག་ཡར་བཏེགས་པ་ཕར་
ཞོག་སྒུལ་ཙམ་ཡང་མི་ནུས་པའི་ཤིན་ཏུ་ལྗིད་མོ་ཤ་སྟག་རེད་འདུག །དེར་གྲྭ་པ་ཞིག་
སྐྱབས་མགོན་མདུན་ཕྱིན་ནས་སྐྲག་བཞིན་དུ་ཁོང་ལ་ཞུས་པས། འོ་ད་དེ་རེད། ཁྱོད་
ཅག་ལ་ལམ་ནས་ངལ་མ་གསོ་བཤད་པ་མ་ཡིན་ནམ། ངས་འབོ་གངས་དཀར་ལ་
སོགས་པའི་གཞི་བདག་རྣམས་ཁྱེད་རྣམས་ལ་ཀ་བ་ཁུར་བའི་གྲོགས་སུ་མངགས་པ་
ཡིན་མོད། ཁྱེད་ཅག་གིས་ལམ་ནས་ངལ་གསོ་བྱས་པས་ཁོང་རྣམས་རང་རང་གི་ཡུལ་
དུ་གཤེགས་སོང་བ་རེད། ད་འདིའི་ནས་འདི་ཁྱེར་ལ་ཀ་བ་དག་གི་སྟེང་དུ་གཏོར་ཏེ་
ངལ་གསོ་མ་བྱེད་པར་ཤོག་གསུངས། དེ་བཞིན་ཕྱག་ནས་དེ་གཏོར་རྗེས་སླར་ཡང་ཀ་
བ་དག་སྔོན་ལྟར་ཡང་མོར་གྱུར་ཅིང་ཁོང་རྣམས་དགའ་བ་དང་ཡ་མཚན་བཞིན་དགོན་
དུ་སླེབས་སོ། ། །
༢ ཀླུ་ཡུལ་ནས་ལྷ་ཁང་གི་རྩིག་རྡོ་གཏེར་དུ་བཞེས་པའི་སྐབས། ཡང་སྐྱབས་
མགོན་རིན་པོ་ཆེ་ཁོང་ཡུལ་དེར་བཞུགས་པའི་ཉིན་ཞིག་ལ་ལྷ་ཁང་གི་རྡོ་བཟོ་དག་
གིས་རྡོ་ལེགས་པོ་མི་འདུག་ཞུས་པས་འོ་ཐབས་ཡོད་མི་སྐྱོན་གསུངས། ཕྱིར་ཉིན་ལྷ་
393



མདོ་མཁྱེན་བརྩེའི་གསུང་འབུམ།
ཁང་གི་གཡོན་ཕྱོགས་སུ་གོམས་པ་སུམ་བརྒྱ་ཙམ་ཡོད་པའི་སྤངས་སྟེང་དུ་ས་འོག་
ནས་རྡོ་དབྱིབས་ལེགས་པ་དུ་མ་གྱུར་དེ་ཤ་འོད་བརྒྱུགས་པ་ལྟར་སྤུངས་འདུག །དེར་
སྐྱེ་བོ་ཀུན་འདུས་ཤིང་བལྟས་པས་ད་དུང་ཆུ་མིག་ཤིན་ཏུ་གཙང་ཞིང་དྭངས་ལ་བཏུང་
ན་ཞིམ་པ་ཞིག་ཀྱང་བརྡོལ་འདུག་པས་ཐམས་ཅད་ཤིན་ཏུ་ངོ་མཚར་བར་གྱུར། ཆུ་
མིག་དེ་ནི་དབྱར་དུས་སུ་ཆུ་གཞན་དག་ལས་ཤིན་ཏུ་གྲང་བས་དེར་ལག་པ་སོགས་
ཡུན་རིང་བཀྲུས་ན་སྦྲིད་འགྲོ་བ་ལྟ་བུར་འཁྱག་པ་དང་། དགུན་གྱི་དུས་སུ་དེར་དྲོད་
བབས་ནས་ཆུ་གཞན་ལས་དྲོ་ཞིང་། ཆུ་གཞན་ལ་ལོ་བཞིན་དུ་འཁྱག་དར་ཆགས་ཀྱང་
དེ་ལ་ནི་གཏན་ནས་ཆགས་མ་མྱོང་བའོ། །ད་དུང་ཡུལ་དེའི་མི་དག་གིས་ཟས་མ་ཞུ་བ་
སོགས་ཀྱིས་དུག་ཏེ་ཕོ་བ་ན་དང་། གྲིབ་རིགས་སོགས་ཀྱིས་དབང་པོ་དག་འགྲིབ་པ་
དང་། ཆམ་རིགས་སོགས་ཀྱིས་ཚ་བ་རྒྱས་པ་སོགས་གང་ཞིག་བྱུང་ཀྱང་དེར་ཕྱིན་ཏེ་ཆུ་
མིག་ཏེ་བཏུང་བ་དང་དེས་ཁྲུས་བྱ་བ་སོགས་བྱེད་པ་ནི་ཆུ་མིག་དེ་བརྡོལ་ནས་ད་ལྟའི་
བར་དུ་རྒྱུན་མ་ཆད་པའོ། །དེ་ལྟར་བྱས་པར་ཕན་ཡོན་ཅི་ཞིག་ཡོད་དམ་ཅེ་ན་བདག་
གིས་འདིར་མི་བརྗོད་དེ་ཁྱོད་རང་སྐུ་དངོས་ཡུལ་དེར་གནས་མཇལ་དུ་ཕེབས་ནས་ཆུ་
མིག་དེར་དངོས་སུ་རོལ་ཞིང་ཉམས་སུ་མྱོང་བར་ཞུའོ། །ཡང་ཆུ་མིག་དེ་ལ་ད་དུང་ཤུག་
པ་སོགས་ལྷ་ཤིང་དག་གི་དུད་པས་བདུག་པ་སོགས་ཀྱིས་གཙང་སྦྲ་བྱས་ན་འཕེལ་
འོང་བ་དང་། མནོལ་གྲིབ་སོགས་ཀྱིས་བཙོག་ཤོར་ན་ཉུང་ཟད་དུ་འགྲོ་བ་སོགས་ངོ་
མཚར་གི་ཁྱད་ཆོས་བདག་གི་མཐོང་ཐོས་མྱོང་གསུམ་གྱི་ཡུལ་དུ་གྱུར་བ་དུ་མ་ཞིག་
ཡོད་ཀྱང་སྐབས་སུ་མ་བབ་པས་འདིར་དེ་ལས་མ་བྲིས། དེ་འདྲའི་རྨད་དུ་བྱུང་བའི་ཆུ་
394



་་
མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽་
མིག་དེའི་མིང་ལ་ཡུལ་དེའི་མི་རྣམས་ཀྱིས་ཀླུ་ཆུ་ཞེས་འབོད་དོ། །ཞེས་ལྷ་ཁང་གི་རྡོ་
དང་ཆུ་མིག་གཏེར་ལས་དྲངས་པའི་སྐབས་སོ། །་་ ་
༣ ལྷ་ཁང་བཞེངས་པའི་ཆ་རྐྱེན་དུ་ཀོ་ཚང་མཚོ་ནས་དངུལ་གཏེར་བཞེས་པའི་
སྐབས། ཡང་ཡུལ་དེར་བཞུགས་ནས་ལྷ་ཁང་བཞེངས་བཞིན་པའི་སྐབས་སུ། རྡོ་དང་
ཤིང་གི་བཟོ་དཔོན་དག་གི་སེམས་སུ་བླ་མ་འདི་བྱ་བྲལ་བ་ཞིག་འདུག་པས་ཁོང་ལ་གླ་
ཆ་སྤྲད་རྒྱུ་ཡོད་དམ་སྙམ་ནས་ཡོད་པའི་ཚེ། ཉིན་ཞིག་སྐྱབས་མགོན་རིན་པོ་ཆེ་ཀོ་ཚང་
མཚོ་ཁར་ཕེབས་ནས་ཅུང་ཙམ་འགོར། ཕྱིར་ཉིན་ནང་མོར་སྐྱབས་རྗེས་ཕྱག་མཛོད་ལ་
དྲེའུ་དཀར་མོ་ཁྲིད་ལ་ཀོ་ཚང་མཚོ་ཁར་དངུལ་ལེན་དུ་སོང་གསུངས། ཕྱག་མཛོད་ཀྱིས་
ལགས་སོ་ཞུས་ནས་སོང་བས། ཀོ་ཚང་མཚོ་ཁར་སླེབས་དུས་སྐྱབས་རྗེའི་བཞུགས་ཁྲི་
ཞེས་པའི་རྡོ་གྲུ་བཞི་ཆེན་པོ་ཞིག་ཡོད་པ་དེའི་སྟེང་དུ་དངུལ་མང་པོ་སྤུངས་ནས་ཡོད་པ་
མཐོང་བས་དགའ་བཞིན་དུ་ཐམས་ཅད་བླངས་ཏེ་དྲེའུ་དཀར་མོར་བཀལ་ནས་སྐུ་
མདུན་དུ་སླེབས། འོ་གོ་ཆོད་བྱུང་གསུངས། སྐྱབས་རྗེས་སྐབས་སྐབས་སུ་ཕྱག་མཛོད་
ཀྱིས་མཐོང་ས་དང་མི་མཐོང་ས་ཀུན་ནས་དངུལ་མང་པོ་ཁྱེར་ཏེ་ཤིང་རྡོའི་བཟོ་དཔོན་
བཅས་ལ་འདི་དག་གླ་ནང་དུ་མི་བརྩི་བར་ཁྱོད་རང་ཚོར་བྱིན་པ་ཡིན་གསུངས་ནས་
བྱིན་པས། ཁོ་ཚོ་ཤིན་ཏུ་དགའ་ཞིང་ཤིང་བཟོ་དང་རྡོ་བཟོའི་བྱ་བ་ཤིན་ཏུ་ཞིབ་ཚག་གི་
སྒོ་ནས་བྱས་པར་གྲགས་སོ། །ཞེས་ལྷ་ཁང་གི་གླ་དངུལ་གཏེར་ལས་བཞེས་ཏེ་ལས་ཀ་
བ་རྣམས་ཀྱི་དགོས་འདོད་བསྐང་བའི་སྐབས་སོ། །
༤ མ་ཧཱ་སྐྱིད་ལུང་དགོན་དུ་ཟངས་རག་ལས་བཟོས་པའི་ནང་མཆོད་བྱ་སྒོང་ལྟར་
395



•
ན
་
མདོ་མཁྱེན་བརྩེའི་གསུང་འབུམ།
རིལ་བོར་དྲིལ་བའི་སྐབས། ཡང་སྐབས་ཤིག་སྐྱབས་རྗེ་རིན་པོ་ཆེ་ཁོང་མ་ཧཱ་སྐྱིད་ལུང་
དགོན་དུ་བཞུགས་ཡོད་པའི་ཉིན་ཞིག་ཟངས་རག་ལས་བཟོས་པའི་ནང་མཆོད་ཞིག་
ཡོད་པ་ཕྱག་གིས་བླངས་ཤིང་ཕྱག་མཐིལ་གཉིས་ཀྱི་བར་དུ་བྱ་སྒོང་ལྟར་རིལ་བོར་
དྲིལ། དེ་ནས་སླར་ཡང་དེ་ཉིད་ལེབ་མོར་གཅིར་བས་ཕྱག་མཐིལ་གཉིས་ཀྱི་རི་མོ་དག་
གི་རྗེས་ཀྱང་ཤིན་ཏུ་གསལ་བར་དོད་པས་ངོ་མཚར་ཧ་ཅང་ཆེ་བར་ཡོད་ཅིང་། དེ་ཉིད་
ད་ལྟར་ཡང་དགོན་གྱི་ནང་རྟེན་དུ་བཞུགས་སོ། །
ཞེས་གོང་གི་ཁག་བཞི་པོ་འདི་ནི་མཆོག་སྤྲུལ་རིག་ཆུང་རིན་པོ་ཆེ་དང་ཡུལ་གྱི་རྒན་
རབས་དག་གི་གསུང་ལས་ཐོས་པ་རྣམས་ཡི་གེར་འགོད་པ་པོ་ནི་སྐྱིད་ལུང་བ་གནས་
བརྟན་ཚེ་རིང་ལགས་སོ། །
ཡང་སྐྱབས་རྗེ་རིན་པོ་ཆེ་མི་ཉག་ཏུ་བྱོན་པའི་སྐབས་ཤིག་ལ་མི་ཉག་རྡོ་ར་དཀར་
མོའི་ཉེ་ཞོལ་དུ་ཁུ་ཚང་ཞེས་པའི་ཁྱིམ་ཚང་ཞིག་ཡོད། དེ་ཚང་གིས་སྔར་ཁྱིམ་མི་ཤི་བ་
དག་གི་དུར་ས་ཁང་སྟེང་དུ་བྱས་པས། དུར་མང་བས་དེར་མ་ཤོང་བར་གཞན་དུ་སྤོ་
དགོས་ནས་དུར་ས་གསར་བའི་ས་དཔྱད་པ་དང་ཆོ་ག་བྱ་བར་སྐྱབས་མགོན་རིན་པོ་ཆེ་
གདན་ཞུ་བྱས། །སྐྱབས་རྗེ་རིན་པོ་ཆེ་དེར་ཕེབས་ནས་ས་དཔྱད་སོགས་མཛད་པས། ། །
དེ་ནས་བཟུང་ཁྱིམ་ཚང་དེར་དངུལ་སྒོར་ཁོ་ན་ཡང་སྒྲོ་བ་བཅུ་ལྷག་ཡོད་པ་སོགས་མི་
ཉག་གི་ཡུལ་ཁམས་སུ་སྐད་གྲགས་ལྡན་པའི་ཕྱུག་ཆེན་དུ་གྱུར་རོ་ཞེས་ཁུ་རྡོ་རྗེ་བློ་གྲོས་
གྱིས་བཤད་པ་བཞིན་གནས་བརྟན་གྱིས་བྲིས། ་་
༥ ་ཀ་ཀོང་གི་བྲག་བཙུན་མོ་བྱ་བའི་མགུལ་དུ་རྫུ་འཕྲུལ་གྱིས་སྐུ་རྗེས་གཉིས་
396



ན་
མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས།
བཞག་པའི་སྐབས། ཨེ་མ་ཧོ། དཔལ་སངས་རྒྱས་ཀུན་འདུས་སྤྱི་གཟུགས་མཆོག །
དུས་ལྔ་མདོའི་འགྲོ་བའི་གཉེན་གཅིག་པུ། །སྐྱབས་མ་ཧཱ་གུ་རུ་པད་འབྱུང་དང་། །
མགོན་དབྱེར་མེད་དྲིན་ཅན་བླ་མར་འདུད། །ཤར་རྒྱལ་མོ་རོང་གི་ཡུལ་གྲུ་རུ། །སྔོན་ལོ་
ཆེན་བཻ་རོས་བྱིན་བརླབས་པའི། །མ་མཁའ་འགྲོ་སྤྲིན་ལྟར་འདུ་བའི་གནས། །ཝ་སེང་
གེ་བྲག་ཞེས་གྲགས་པ་དེར། །མགོན་འཇིགས་མེད་གླིང་པའི་ཡང་སྤྲུལ་མཆོག །རྗེ་
རིག་འཛིན་འཇའ་ལུས་རྡོ་རྗེ་ཡིས། །མི་ལས་སྐལ་ལྡན་པའི་འཁོར་ཚོགས་ལ། །ཉིད་
སྐུ་ཡི་བཀོད་པའི་རྣམ་ཐར་ཡང་། །སྔར་ཁྲོ་ཆེན་རཱ་ཛར་གསུང་གནང་སྐབས། །ཁྲག་
བཙུན་མོ་རི་ཡི་རྩེ་མགུལ་དུ། །ཡར་བྱོན་ནས་སྲ་བརྟན་བྲག་ངོས་སུ། །སྐུའི་རྒྱབ་
གཏད་བྲག་རི་འདམ་ལྟར་དུ། །བརྫིས་མཛད་དེ་སྐུ་རྗེས་རྣམ་གཉིས་བཞག །ངོ་མཚར་
བའི་གསང་ལམ་ཞིག་ཀྱང་ཡོད། །མཐོང་ཚད་ཀྱི་སྐྱེ་འགྲོ་དག་ཞིང་བགྲོད། །དེ་ལྟར་
གནས་དེར་སྐྱབས་རྗེ་རིན་པོ་ཆེས་སྐུའི་རྗེས་གཉིས་བཞག་པ་སོགས་ངོ་མཚར་བའི་
མཛད་པ་དུ་མ་ཞིག་མཛད་ཅིང་། ད་དུང་དེར་འཛུལ་ཆོག་གི་གསང་ལམ་ཞིག་ཀྱང་
ཡོད་ལ། དེ་དག་མཇལ་ཚད་ཀྱི་སྐྱེ་འགྲོ་སུ་ཡིན་ཀྱང་རྗེ་བླ་མའི་གསང་གསུམ་ཡོན་ཏན་
མཛད་ཕྲིན་ཐུགས་རྗེ་ནུས་མཐུ་ལ་སོགས་དེ་འདྲ་ལ་སྙིང་ཁོང་ཐག་པ་ནས། དད་
འདུན་དང་མོས་གུས་གདུང་ཤུགས་ཀྱིས་རྩེ་གཅིག་ཏུ་གསོལ་བ་འདེབས་ནུས་ན་
འགལ་རྐྱེན་ཞི་ཞིང་བྱིན་རླབས་བཙན་ཐབས་སུ་འཇུག་པས་མཆོག་དམན་ཀུན་ཀྱིས་
ཡིད་ལ་ངེས་པར་ཟུངས་ཤིག་ །འདི་སྨྲས་པའི་དགེ་བས་མ་འགྲོ་ཀུན། །མགོན་དྲིན་
ཅན་རིག་འཛིན་བླ་མ་ཉིད། །གནས་དག་པའི་ཞིང་ཁམས་གར་བཞུགས་ཀྱང་། །དེའི་
397



་
མདོ་མཁྱེན་བརྩེའི་གསུང་འབུམ།
འཁོར་དུ་གདུལ་བྱར་འགྱུར་བར་ཤོག །ཅེས་རིག་འཛིན་འཇིགས་མེད་གླིང་པའི་ཡང་
སྤྲུལ་སྐུ་ཞོགས་མཁྱེན་བརྩེ་རིན་པོ་ཆེ་འཇིགས་མེད་ཡེ་ཤེས་རྡོ་ རྗེའམ་རིག་འཛིན་
འཇའ་ལུས་རྡོ་རྗེ་ཞེས་མཚན་སྙན་དབྱར་གྱི་རྔ་གསང་ལྟར་སྲིད་པ་གསུམ་གྱི་བླ་ན་
མངོན་པར་ལྡིར་བ་གང་གིས་ཀ་ཀོང་སེང་གེ་ཡང་དབེན་གྱི་བྲག་བཙུན་མོ་བྱ་བའི་
མགུལ་དུ་རྫུ་འཕྲུལ་གྱི་སྐུ་རྗེས་དེ་ཟུང་དང་། གྲུབ་རྟགས་དམ་པ་བཞག་ཡོད་པའི་
དཀར་ཆགས་སུ་འདི་ལྟ་བུ་ཞིག་རྩོམ་དགོས་ཞེས་རྗེ་ཉིད་ཀྱི་དངོས་སློབ་རྣལ་འབྱོར་བ་
གསང་ སྔགས་ ཀྱིས་ ཡང་ཡང་སྐུལ་ མ་ བྱས་པའི་ངོར་ཉིད་ཀྱི་བཀའ་འབངས་སུ་
གཏོགས་པ་ཤཱཀྱ་ཆོས་འཕེལ་གྱིས་གནས་ཉིད་ཀྱི་མདུན་ཞོལ་དུ་བྲིས་པའོ། ། །
དཔལ་མ་ཧཱ་པད་འབྱུང་དབྱེར་མེད་པའི། །མགོན་རིག་འཛིན་འཇའ་ལུས་རྡོ་རྗེ་
ལ༑ ༑བདག་རྩེ་གཅིག་གསོལ་བ་འདེབས་ལགས་ན། །མཆོག་ཐུན་མོངས་གཉིས་ཀྱི་
དངོས་གྲུབ་སྩོལ། །མཆན། འདི་ནི་སྔར་སྐྱབས་རྗེ་རིན་པོ་ཆེ་ཁོང་ཀ་ཀོང་སེང་གེ་ཡང་
དབེན་སྟེ་ད་ལྟ་རྔ་བ་ཁུལ་ཆུ་ཆེན་རྫོང་གི་མངའ་ཁོངས་སུ་གཏོགས་པ་དེར་བཞུགས་
ནས། ཁྲོ་སྐྱབས་ཆོས་རྒྱལ་བཅས་སྐལ་ལྡན་གྱི་རྣམས་ལ་རྣམ་ཐར་ཆེན་མོ་གསུངས་
ཤིང་བཞུགས་ཡོད་པའི་ཉིན་ཞིག་བྲག་བཙུན་མོ་བྱ་བའི་ངོས་སུ་རྫུ་འཕྲུལ་གྱིས་བྱོན་
ནས་བྲག་ལ་སྐུ་རྒྱབ་གཏད་དེ་འདམ་དུ་བརྫིས་པ་ལྟ་བུའི་སྐུ་རྗེས་གཉིས་བཞག་པ་
དེང་སང་ཡང་ཤིན་ཏུ་གསལ་བར་མཇལ་རྒྱུ་ཡོད་ལ། དེའི་ལོ་རྒྱུས་ཕྱི་རབས་པ་དག་
གི་ཆེད་དུ་ཁོང་གི་དངོས་སློབ་དག་གིས་ཡི་གེར་ཕབས་སྟེ་རྡོར་བསྐོ་བར་གནང་བ་
ད་དུང་མ་ཉམས་པར་བཞུགས་པ་ལས་རུ་སར་འཇིགས་མེད་རང་གྲོལ་གྱིས་བཤུས་
398



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། :
ཀ༽
པའོ། །
༦ ཁྲོ་སྐྱབས་སུ་སྐྱབས་མགོན་རིན་པོ་ཆེར་ཟུར་དྲུག་མཁར་གྱིས་གུས་འདུད་ཞུས་
པའི་སྐབས། ཡང་སྐབས་ཤིག་སྐྱབས་མགོན་མཁྱེན་བརྩེ་ཡེ་ཤེས་རྡོ་རྗེ་ཁོང་རྒྱལ་རོང་
ཁྲོ་སྐྱབས་རྒྱལ་པོའི་རྒྱལ་ས་དྲུག་ཟུར་དུ་བྱོན་སྐབས་སུ། དེར་མཁར་ཟུར་དྲུག་པ་ཡོད་
པ་དེས་སྐྱབས་མགོན་ཕྱོགས་སུ་གུས་འདུད་ཀྱིས་མགོ་བོ་གུག་གུག་བྱས་པས་དེང་
སང་ཡང་མཁར་དེའི་མགོ་བོ་དེ་ཕྱོགས་སུ་ཅུང་གུག་པའི་ཚུལ་དུ་གནས་པའོ། །་
༧ ཀ་ཀོང་དུ་སྐྱབས་མགོན་ང་འདྲ་མ་བཞེངས་པའི་སྐབས། ཡང་ཀ་ཀོང་སེང་གེ་
ཡང་རྫོང་ངམ་ཝ་སེང་བྲག་གམ་ཀེའུ་ཚང་སོགས་མཚན་གྱི་རྣམ་གྲངས་དུ་མ་མངའ་
བའི་གནས་ཆེན་དེའི་ནང་དུ་སྐྱབས་རྗེ་ཡེ་ཤེས་རྡོ་རྗེ་མཆོག་གིས་ཕྱག་འདེབས་གནང་
བའི་གདན་ས་ཡང་དབེན་མཁའ་འགྲོའི་རྫོང་ཆེན་ཏེ་ཡོངས་གྲགས་སུ་དགོན་གསར་
དུ་འབོད་པ་དེར། དེང་སང་སྐྱབས་རྗེའི་གཟིམ་ཁྲི་དང་མདུན་འཇོག་སོགས་མཇལ་རྒྱུ་
ཡོད་པ་དང་། དེའི་ནང་དུ་སྐྱབས་མགོན་གྱི་སྐུ་ང་འདྲ་མ་ཞེས་པ་ཤིན་ཏུ་བྱིན་རླབས་ཆེ་
བ་ཞིག་བཞུགས་ཀྱང་རིག་གསར་སྐབས་སྐུ་དེ་ཉིད་གང་དུ་སོང་མི་གསལ་བར་གྱུར་
ཡོད།
འདྲ་སྐུ་དེའི་ལོ་རྒྱུས་ཅུང་ཞིག་ཞུ་བར་བྱ་སྟེ། ཡང་སྐབས་ཤིག་ཏུ་སྐྱབས་མགོན་
ཉིད་དར་མདོར་ལྕགས་ལ་རྒྱལ་ཁབ་ཏུ་བྱོན་དགོས་བྱུང་བར། ཁྲོ་སྐྱབས་རྒྱལ་པོ་ཚེ་
དབང་ནམས་མཁའ་ཉིད་ནས་ཁོ་རང་མ་ཤི་བར་དུ་མི་བྱོན་པར་བཞུགས་པའི་ཞུ་བ་
ནན་ཆེར་གྱིས་ཡང་ཡང་ཕུལ་སྐབས། སྐྱབས་མགོན་རིན་པོ་ཆེའི་ཞལ་ནས་ང་རང་དང་
399



མདོ་མཁྱེན་བརྩེའི་གསུང་འབུམ། ་་
འདྲ་ཟེར་མཁན་ཞིག་ཡོད་ན་ཨེ་ཆོག་གསུངས་པར། རྒྱལ་པོས་དེ་འདྲ་ཞིག་ཡོད་ན་
ཆོག་པར་ཞལ་གྱིས་བཞེས་ཚེ། གནས་དེའི་སྨད་ཀྱི་ཀ་ཁུ་སྨད་ཟེར་སར་སྟག་འབུམ་
ཚང་དུ་འབོད་པའི་ཁྱིམ་ཚང་ཞིག་ལ་རྒད་པོ་ལྕགས་མགར་ཤེས་ཙམ་པ་ཞིག་ཡོད་པ་
དེ་ལ། སྐྱབས་མགོན་གྱི་འདྲ་སྐུ་མགར་དགོས་གསུངས་ནས་ཡར་དགོན་ནང་དུ་བོས་
པ་ན། རྒད་པོ་ཤིན་ཏུ་སྐྲག་ནས་ངས་མགར་ཐབས་ཆག་ངོ་མ་ཞིག་ལས་མི་ཤེས་པས་
སྐུ་ཞིག་ཇི་ ལྟར་མགར་སྙམས་ནས་ སེམས་ ཁྲལ་དང་བཅས་ སྐྱབས་ མགོན་ མདུན་
བཅར་བ་ན། སྐྱབས་མགོན་གྱིས་རྒད་པོར་སྐུ་མགར་ལུགས་ཕྱོགས་ཙམ་ཞིག་
གསུངས་པ་ལས་རྒད་པོས་སྐུ་མགར་བས་ཞག་གཅིག་ཙམ་གྱི་རིང་སྐུ་ཤིན་ཏུ་ངོ་མཚར་
བ་ཞིག་མགར་ཐུབ་པ་བྱུང་བས་མགར་བའི་རྒྱུད་ལ་སྐྱབས་མགོན་རིན་པོ་ཆེར་མི་ཕྱེད་
པའི་དད་པ་སྐྱེས། དེ་ནས་སྐྱབས་མགོན་གྱིས་གཟུངས་གཞུག་ཕུལ། ད་རབ་གནས་
བྱེད་དགོས་མི་མང་པོ་བོས་ཤོག་གསུངས། རྒྱལ་བོས་བཀའ་བཞིན་མི་མང་ལ་ཆ་
འཕྲིན་བཏང་བས་མི་མང་པོ་འདུས་ནས་བྱུང་ཞིང་། དེར་སྐྱབས་མགོན་གྱིས་འདྲ་སྐུ་
དེ་ལ། ང་ལ་རྒྱལ་པོས་ང་དང་འདྲ་ཟེར་མཁན་ཞིག་ཡོད་ན་འགྲོ་ཆོག་པར་ཞལ་བཞེས་
ཡོད་པས་ཁྱོད་ང་དང་འདྲའམ་གསུངས་པས། སྐུ་དེས་འདྲ་འོ་ཞེས་པའི་གསུང་འབྱོན་
པ་དེར་འདུས་ཚང་མས་ཐོས་པས་ཐམས་ཅད་ངོ་མཚར་བར་གྱུར། དུས་དེ་ནས་བཟུང་
སྐུ་དེར་སྐྱབས་མགོན་ང་འདྲ་མར་གསོལ་བའོ། །
༨་མ་གཟའ་དམ་གསུམ་གྱིས་ཤོག་བུ་སོགས་ལས་རོགས་མཛད་པའི་སྐབས།
ཡང་གནས་དེ་རུ་སྐྱབས་མགོན་གྱིས་ཆོས་ཚན་ཞིག་ཕབ་པའི་སྐབས་ཤིག་ན། སྐྱབས་
400



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ་ ཀ༽ །
མགོན་གྱི་ཞལ་ནས། ཉིན་གསུམ་གྱི་རིང་ལ་ཁོང་གི་གཟིམ་ཁང་གི་སྒོ་ཕྱེ་མི་ཆོག་པར་
མ་ཟད། ཁྱོད་རྣམས་ཀྱང་འཇམ་མ་ལེར་འདུག་དགོས་ཞེས་གསུངས། ཁོང་གིས་མ་
གཟའ་དམ་གསུམ་བྲན་དུ་བཀོལ་ནས་ལ་ལས་ཤོག་བུ་ལས། ལ་ལས་ཡི་གེ་བྲིས། ལ་
ལས་སྣག་ཚ་འདུལ་བ་དང་ལ་ལས་སྣག་སྨྱུག་བཞོག་པ་སོགས་བྱས་པའི་སྒྲ་སྣ་ཚོགས་
གྲགས་པ་ཕྱི་རོལ་ནས་ཐོས་ཚེ། གྲྭ་པ་ཞིག་གིས་ཁང་པའི་ནང་དུ་ཅི་ཞིག་ཡོད་པ་ཡིན་
ནམ་སྙམ་ནས་འཇབ་བུའི་སྒོ་ནས་ཤིང་གི་འཛེར་བུ་བུད་ཤུལ་གྱི་བུག་པ་ཞིག་ཏུ་ལྐོག་
བལྟ་བྱས་ཚེ། ལུས་ཀུན་མིག་གིས་གང་ཞིང་རལ་བ་དམར་པོ་ཅན་ཞིག་གིས་ཚུར་བལྟ་
ཙམ་བྱས་པས་གྲྭ་པ་དེ་དྲན་མེད་དུ་བརྒྱལ་སོང་། དེར་གྲྭ་པ་རྣམས་ཀྱིས་སྐྱབས་མགོན་
ལ་ཞུ་མ་ཕོད་པར་གནས་སྐབས། ཁོང་གིས་ཁང་པའི་སྒོ་ཕྱེ་ནས་གྲྭ་འཁོར་རྣམས་ལ།
ད་བྱ་བ་དེ་བསྒྲུབས་ཟིན། ཁྱོད་རྣམས་ལ་འུར་སྒྲ་འདྲ་མ་བྱུང་ངམ་གསུངས་བྱུང་བར་
གོང་གི་གནས་ཚུལ་དག་ཞུས་པས། སྐྱབས་མགོན་གྱིས་གྲྭ་བ་དེ་ལ་ཚེ་འགུགས་ཤིག་
གསུངས་པས་གྲྭ་པ་དེ་སྔར་ལྟར་སོས་བྱུང་པས་ཐམས་ཅད་དགའ་སྤྲོའི་ངང་གནས་སོ། །
༩ བཞག་དཔལ་ཞེས་པ་དེར་རྡོ་འབུམ་ལ་བྱིན་རླབས་གནང་བའི་སྐོར། ཡང་དེང་
སང་འབར་ཁམས་རྫོང་གི་མངའ་ཁོངས་སུ་གཏོགས་པའི་ཡུལ་སྡེའི་མིང་ལ་བཞག་
དཔལ་ཞེས་པ་དེར་མདོ་མཁྱེན་བརྩེ་ཡེ་ཤེས་རྡོ་རྗེས་རབ་གནས་མཛད་མྱོང་བའི་རྡོ་
འབུམ་ཞིག་ཡོད་པར་གནས་དེའི་གྲྭ་སངས་རྒྱས་མགོན་གྱིས་བཤད་རྒྱུར། ཡུལ་དེ་རུ་
སྔོན་ཆེ་ལོག་མང་པོ་བྱུང་ནས་ཞིང་རྣམས་ཆུ་ཡིས་དེད་ནས་དཀའ་ངལ་ཆེན་པོ་བྱུང་ཚེ། །
དེའི་ཡུལ་གཙོ་རྣམས་ཀྱིས་སྐྱབས་མགོན་ཚང་ལ་ཞུས། སྐྱབས་མགོན་ཞལ་ནས་དེར་
401
་



མདོ་མཁྱེན་བརྩེའི་གསུང་འབུམ།
རྡོ་འབུམ་ཞིག་བཞེངས་ན་ཕན་ནོ་གསུངས། ཡུལ་སྡེ་ཀུན་གྱིས་རྡོ་འབུམ་བཞེངས་ནས་
རབ་གནས་ལ་སྐྱབས་མགོན་རིན་པོ་ཆེ་ཕེབས་དགོས་པར་ཞུས། ཁོང་ཞག་འགའ་
ནས་ཕེབས་ཡོང་གསུངས་པ་ཐོས་ཚེ་ཡུལ་གཙོ་རྣམས་ཀྱིས། ནས་མང་པོ་བསྡུས་ནས་
ཆང་མང་པོ་ཞིག་བཙོ་དགོས་པ་དང་། སྐྱབས་མགོན་གྱིས་གསོལ་མ་ཚར་བ་རྣམས་ང་
ཚོ་ཚང་མས་འཐུང་དགོས་ཞེས་བཤད་ནས་ཆང་རྫ་བརྒྱ་ཙམ་བཙོས་ནས་བསྒྲགས།
ཉིན་ཞིག་སྐྱབས་མགོན་ཚང་ཕེབས་ནས་ཆང་ཚང་མ་གུ་རུ་རིན་པོ་ཆེར་གསོལ་འཇུག་
དགོས་གསུངས་སྟེ་ཆང་ཐམས་ཅད་རྡོ་འབུམ་སྟེང་བླུགས་པ་དང་ད་རབ་གནས་ཀྱང་
ཚར་སོང་གསུངས་ནས་བྱོན་སོང་། དུས་དེ་ནས་བཟུང་ཡུལ་དེར་ཆུ་ལོག་གི་གནོད་པ་
གཏན་ནས་འབྱུང་མ་མྱོང་བས་རྡོ་འབུམ་དེར་ཀུན་གྱིས་མཐོང་ཆེན་བྱ་ཞིང་དེར་ཁ་གསོ་
དང་ཕྱག་སྐོར་སོགས་རྒྱུན་ཆད་མ་མྱོང་བར་ཡོད་གསུངས། །
༡༠ ཁྲོ་སྐྱབས་རྒྱལ་ས་དཔལ་ལེགས་སུ་རྡོ་གཏེར་བཞེས་པའི་སྐབས། ཡང་ཁྲོ་
སྐྱབས་རྒྱལ་ས་དཔལ་ལེགས་སམ་གནས་དེའི་ཡུལ་སྐད་དུ་པ་ལ་རྒྱལ་སེའུ་ཞེས་པ་
གསར་བཞེངས་སྐབས། སྐྱབས་མགོན་གྱིས་ས་གཟིགས་དང་ས་འདུལ་སོགས་མཛད་
ནས་དེའི་ཉེ་འདབས་སུ་ས་འོག་ནས་རྡོ་གཏེར་བཞེས་ནས་རྒྱལ་ས་མ་ཚར་བར་རྡོ་
ཡིས་འདངས་པ་བྱུང་ཞིང་། དེ་ཡང་རྡོ་དེ་རྣམས་ནི་དེང་སང་གི་བཅག་རྡོ་ལས་ཀྱང་གྲ་
ཟུར་མཉམ་ཞིང་ལེགས་པོར་འདུག་པ་དང་། རྡོ་གཏེར་བླངས་ཤུལ་གྱི་གད་པ་ཡང་དེང་
སང་གསལ་བར་ཡོད། དེང་སང་རྒྱལ་སའི་ཤུལ་གྱི་རྡོ་དེ་ཚོ་ཡུལ་མི་ཚོས་ཁྱེར་ནས་
རང་རང་གི་ཁང་པ་ལས་བཞིན་འདུག་པ་ནི་ཤིན་ཏུ་ཕངས་པའི་གནས་སོ། །
402.་
་



མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། ཀ༽
༡༡ ཁྲོ་སྐྱབས་ནང་སོ་ནམ་མཁའ་ལྷུན་འགྲུབ་ལ་གུ་རུ་རིན་པོ་ཆེའི་ཞལ་མཇལ་
བཅུག་པའི་སྐབས། ཡང་སྐབས་རྗེ་རིན་པོ་ཆེ་ཀ་ཀོང་དུ་བྱོན་ནས་བཞུགས་ཡོད་པའི་
སྐབས་ཤིག་ལ། ཁྲོ་སྐྱབས་ནང་སོ་ནམ་མཁའ་ལྷུན་འགྲུབ་ཞེས་པ་ཞིག་ཡོད་པ་དེས།
སྐྱབས་རྗེ་ལ་གུ་རུ་རིན་པོ་ཆེའི་ཞལ་མཇལ་དགོས་པས་ཁྱོད་ཀྱིས་བདག་རྐྱེན་གནང་
རོགས་ཞེས་ནན་གྱིས་ཡང་ཡང་ཞུས་ཚེ་ཞལ་གྱིས་བཞེས། སྐབས་ཤིག་ན་གཡུ་སྦྲང་
གསེར་གྱི་གཤོག་པ་ཅན་ཞིག་འཕུར་འོང་ནས་ནང་སོའི་ཕྲག་སྟེང་དུ་འབབ་པར་
བརྩམ་པ་ན་ལག་པས་བརྡེགས་ནས་འབབ་མ་བཅུག་པས་ཕྱིར་འཕུར་སོང་། སྐྱབས་
མགོན་གྱིས་ཁྱོད་ཀྱིས་ཅི་ཞིག་མཐོང་ཞེས་དྲིས་ཚེ། བུང་བ་ཞིག་ལས་ཅི་ཡང་མ་མཐོང་
ཞུས་པས། འོ་དེ་ཨོ་རྒྱན་རིན་པོ་ཆེ་རེད་ཅེས་གསུངས་པར། བདག་ལ་དེ་ཙམ་གྱིས་མི་
ཆོག །སྐུ་དངོས་སུ་མཇལ་བ་ཞིག་དགོས་ཞེས་ཞུས། སྐྱབས་མགོན་གྱི་འོ་ན་ངའི་གོས་
གྱི་འོག་ཏུ་འཛུལ་བར་གྱིས་གསུངས་པས། ལགས་སོ་ཞུས་ནས་དེ་ལྟར་དུ་འཛུལ་བ་
ན༑ སྐྱབས་རྗེས་ཚིག་བདུན་གསོལ་འདེབས་གསུངས་པའི་ཡུད་ཙམ་ན་སྒྲ་ཆེན་པོ་
གནམ་ས་འགུལ་བ་ལྟ་བུ་ཞིག་བྱུང་བ་དང་ལྷན་དུ་འོད་ཆེན་པོ་ཉི་མའི་འོད་ཀྱང་ཟིལ་
གྱིས་གནོན་པ་ཞིག་གསལ་བྱུང་སྐབས་སྐྱབས་རྗེ་ནས་ད་ལྟོས་ཤིག་གསུངས། ཁོ་རང་
གིས་གཅིག་བལྟས་ཚེ་གནམ་གྱི་རྒྱ་ཁྱོན་ཚང་མ་གུ་རུ་རིན་པོ་ཆེའི་ཞལ་གྱིས་གང་
འདུག་པས། ཁོ་རང་ཤིན་ཏུ་སྐྲག་སྟེ་བལྟ་མ་ཕོད་སྐབས་སྐྱབས་རྗེས་ནས་ད་ཆོག་གམ
གསུངས་པས་ཆོག་གོ་ཞུས་པའི་ཡུད་ཙམ་ན་མི་སྣང་བར་ཡལ་སོང་ངོ་། །
༡༢ སྐྱབས་རྗེའི་གཟིམ་ཁྲིའི་ལོ་རྒྱུས་ངོ་མཚར་ཅན་གྱི་སྐབས། ཡང་དེང་སང་
，
403



་ མདོ་མཁྱེན་བརྩེའི་གསུང་འབུམ། །
དགོན་གསར་དུ་ཡོད་པའི་གཟིམ་ཁྲིའི་ལོ་རྒྱུའི་ཅུང་ཟད་ཅིག་བཤད་ན། རིག་གནས་
བརྗེ་ཆེན་པོའི་སྐབས་སུ་ཡུལ་འཇོ་རོའི་ཨ་གཤིན་ཚང་གི་རྒད་པོ་ཞིག་གིས། གཟིམ་
ཁང་ནས་གཟིམ་ཁྲི་དེ་ཁུར་ནས་ཁྱེར་ཚེ་ཡུལ་ཀ་ཁུ་སྨད་དུ་མ་སླེབས་བར་ཤིན་ཏུ་ལྕི་
ནས་སྐྱུར་དགོས་སྙམ་པ་མང་དུ་བྱུང་ཞིང་། དེར་ཐོན་ནས་བཟུང་སྔ་མ་ལས་ལྡབ་ལོག་
གིས་ཡང་དུ་སོང་བས་ཁྱིམ་དུ་ཁྱེར། དགོང་མོར་སྟེང་དུ་ཉལ་ས་བྱས་ནས་ཉལ་བའི་
ཕྱིར་ཉིན་ཡར་ལངས་སྐབས་ཁོའི་བཟའ་ཟླའི་མིག་ལོང་ནས་གཟུགས་མི་མཐོང་བར་
གྱུར་ཡོད་པ་དང་། ཁོ་རང་ཁྱིམ་དུའང་བཀྲ་མི་ཤིས་པའི་ལྟས་དུ་མ་བྱུང་བས་སྐྲག་ནས་
གཟིམ་ཁྲི་དེ་སྒོར་ཕུད་བཞག །འོན་ཀྱང་བཀྲ་མི་ཤིས་པའི་ལྟས་དེ་ཚོ་ད་དུང་ཡང་མ་ཞུ་
བར་མ་ཟད་ད་དུང་བཟའ་ཟླ་དེ་སྨྱོས་ནས་སྨྱོ་གཏམ་སྣ་ཚོགས་ལབ་པ་དང་། ཁྱད་པར་
དུ་གཟིམ་ཁྲི་དེ་རང་མལ་དུ་མ་བསྐྱལ་ན་ད་དུང་གནོད་པ་སྣ་ཚོགས་པ་འབྱུང་རྒྱུ་ཡིན་
ཚུལ་སོགས་བཤད་པ་ཐོས་ཚེ་རྒད་པོ་ཤིན་ཏུ་སྐྲག་ཅིང་གཟིམ་ཁྲི་དེ་ཁུར་ནས་ཕྱིར་
སྐྱེལ་སར་སོང་། ལམ་དུ་ཀ་ཁུ་སྨད་དེར་མ་ཐོན་བར་ཤིན་ཏུ་ལྕི་བས་ཐེག་དཀའ་བ་
བྱུང་ཞིང་། དེ་ནས་ཤིན་ཏུ་ཡང་ཞིང་སྔར་གྱི་གནས་དེར་བཞག་པ་དང་། བཤགས་པ་
ནན་གྱིས་བྱས་ཚེ་སྔར་གྱི་ལྟས་དེ་ཚོ་རིམ་གྱིས་ཞི་ནས་བཟའ་ཟླའི་མིག་གིས་མཐོང་བ་
དང་སྨྱོ་བའང་དང་སོང་བའོ། །ཞེས་གོང་གི་བཀྲ་ཤིས་རྟགས་བརྒྱད་ཀྱི་གྲངས་དང་
ལྡན་པའི་སྐོར་འདི་ཡུལ་གྱི་རྒན་རབས་དག་གི་ངག་རྒྱུན་བཞིན་རུ་སར་འཇིགས་མེད་
རང་གྲོལ་གྱིས་བྲིས་པའོ། ། །
མཇུག་གི་གཏམ། དེ་ལྟར་དེབ་འདི་པར་དུ་སྐྲུན་གྲུབ་པ་འདི་ཡང་། རང་གི་བླ་མ་
404



།
མཁྱེན་བརྩེ་ཡེ་ཤེས་རྡོ་རྗེའི་གྲུབ་པའི་རྣམ་ཐར་ཕྱོགས་བསྡུས། – ཀ༽
དམ་པ་དང་ཁྱིམ་མི་མཆེད་གྲོགས་ཀུན་གྱི་ཐུགས་ཁུར་དང་རྒྱབ་སྐྱོར་སྐུལ་ལྕག་བཅས་
ལ་བསྟེན་ནས་བྱུང་བས་ཁོང་རྣམ་པར་བཀའ་དྲིན་ཆེ་ཞུ་བ་དང་། རང་ཉིད་ཀྱི་ཆུ་ཚད་
དང་ཉམས་མྱོང་ཞན་པའི་དབང་གིས་དེབ་འདིར་སྒྲིག་ཉེས་དང་ཡིག་ནོར་སོགས་མི་
ཉུང་བ་ཞིག་མཆིས་ཐག་ཆོད་པས། མཁྱེན་ལྡན་ཀུན་གྱིས་ཐུགས་བརྩེ་བ་ཆེན་པོས་
དག་བཅོས་དང་ཡོ་བསྲང་གནང་བར་ཞུ། །
དེ་ལྟར་བགྱིས་པ་ལས་བྱུང་བའི་རྣམ་དཀར་གྱི་དགེ་བའི་རྩ་བས་མ་གྱུར་ནམ་
མཁའི་མཐའ་དང་མཉམ་པའི་སེམས་ཅན་ཐམས་ཅད་ཚེ་འདིར་མི་འདོད་པའི་ཉེར་
འཚེ་ཀུན་དང་བྲལ་ཞིང་། ཕྱི་མར་མཐོ་རིས་དང་ཐར་བའི་སར་འགོད་པའི་རྒྱུར་འགྱུར་
བ་དང༌། ཁྱད་པར་དུ་ཡང་གསང་མཁའ་འགྲོའི་ཐུགས་ཐིག་གི་བསྟན་པ་རིན་པོ་ཆེ་
འདི་ཉིད་ཕྱོགས་དུས་ཀུན་ཏུ་དར་ཞིང་རྒྱས་པའི་རྒྱུར་འགྱུར་བར་སྨོན་ན་དཀོན་མཆོག་
གསུམ་གྱི་བདེན་པས་འགྲུབ་པར་གྱུར་ཅིག །ཅེས་དཔར་དུ་སྒྲིག་པ་པོས། ༢༠༠༩ ༦ ༢༦ ཉིན། །
405



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
ཧཱི འཛམ་གླིང་སྐྱེས་བུའི་ཆོས་སྒྲུང་སིལ་མ་ལས༔ གསེར་ཆོས་
འོག་མིན་བགྲོད་པའི་ཐེམ་སྐས་གསང་བའི་
རྒྱ་ཅན་ཞེས་བྱ་བ་བཞུགས་སོ། །
407



མདོ་མཁྱེན་བརྩེའི་གསུང་འབུམ།
ཨོ་སྐུ་ཡི་བསྟན་པ་དར་བར་གྱུར་ཅིག༔ ཨཱུ༔ གསུང་གི་བསྟན་པ་དར་བར་གྱུར་ཅིག༔ ཧཱུྃ་ཐུགས་ཀྱི་བསྟན་པ་དར་
བར་གྱུར་ཅིག༔, རྗེ་འཛམ་གླིང་ནོར་བུ་དགྲ་འདུལ་ལ༔ ཡིད་རྩེ་གཅིག་གུས་པས་ཕྱག་འཚལ་ལོ༔ གླིང་ཇོ་རུའི་ཆོས་
སྒྲུང་སིལ་མ་ལས༔ དང་པོ་ཡིད་ཆེས་བསྐྱེད་པའི་ཕྱིརཿ ལོ་རྒྱུས་མདོ་ཙམ་བརྗོད་པར་བྱ༔ དེ་ཡང་ཕྱོགས་བཅུ་དུས་
གསུམ་གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་གཅིག་ཏུ་བསྡུས་པའི་བདག་ཉིད༔ གུ་རུ་
མཚོ་སྐྱེས་རྡོ་རྗེ་ལྷོ་ནུབ་འོ་མ་ཅན་གྱི་རྒྱ་མཚོར་མེ་ཏོག་པདྨའི་སྦུབས་སུ་བརྫུས་ཏེ་འཁྲུངས་པའི་སྐབས་སུ༔ ཉི་མ་དང་
འོད་ཟེར་གྱི་ཚུལ་དུ་ཕྲིན་ལས་ཀྱི་སྤྲུལ་པ་ལྷ་བུ་སྣང་བ་འོད་ལྡན་ཞེས་བྱ་བ༔ འོག་མིན་གྱི་གནས་ནས་སུམ་ཅུ་རྩ་གསུམ་
གྱི་གནས་སུ་བྱོན་ནས༔ ལྷའི་བུ་ཉི་ཤུ་རྩ་གཅིག་ལ་ཆོས་ཀྱི་འཁོར་ལོ་བསྐོར་ཅིང་ལྷ་ཡི་འགྲོ་དོན་མཛད་ནས་བཞུགས་
སོ༔ དེར་མཚོ་སྐྱེས་རྡོ་རྗེ་ཨིནྡྲ་བྷོ་དྷིའི་སྲས་ཀྱི་སྐལ་བར་མཛད༔ རྒྱལ་སྲིད་སྤངས་ནས་རིག་པའི་གནས་ལྔ་མཐར་ཕྱིན༔
གུ་རུ་བློ་ལྡན་མཆོག་སྲིད་ཀྱི་སྐུར་བཞེངས་ནས༔ བསྐྱེད་རྫོགས་མཐར་ཕྱིན་བརྟུལ་ཞུགས་སྤྱོད་པ་སྐྱོང་བ་དུས་བབ་
ལྷར་པདྨ་སཾ་བྷ་ཝའི་རྣམ་རོལ་གྱི་རྨད་དུ་བྱུང་བའི་རྫུ་འཕྲུལ་བསྟན་ཞིང་བཞུགས་པའི་སྐབས༔ ལྷོ་ནུབ་འོ་མ་ཅན་དུ་སྐུ་
འཁྲུངས་ནས་མི་ལོ་བརྒྱ་ཕྲག་གསུམ་དང་བརྒྱད་ཅུའི་དུས་སུ༔ མཐའ་འཁོབ་གདོང་དམར་བོད་ཀྱི་ཡུལ་འདིར་བདུད་
དང་ནག་ཕྱོགས་ཁ་དར་བས་སངས་རྒྱས་ཀྱི་བསྟན་པ་དར་དཀའ་བ་སྡིག་སྡུག་འཐོར་རླུང་དྲག་པོ་བྱུང་བའི་ཚེ༔ དེ་
རྣམས་འདུལ་བའི་ཕྱིར་དུ་བདག་ཅག་གི་སྟོན་པས་ཨོ་རྒྱན་གྱི་རྒྱལ་པོ་ཨིནྡྲ་བྷོ་དྷིར་དཔལ་གསང་བ་འདུས་པའི་དཀྱིལ་
འཁོར་ཞལ་ཕྱེ་ནས་གསང་སྔགས་རྡོ་རྗེ་ཐེག་པའི་སྨིན་གྲོལ་གྱི་ལམ་ལ་བཀོད་ཅིང༔ དབང་བཞི་རྫོགས་པར་བསྐུར་
བའི་དབང་དུས་ཀྱི་ཡེ་ཤེས་བཙན་ཐབས་སུ་ངོ་འཕྲོད་ཅིང་གྲོལ་འབྲས་མངོན་དུ་གྱུར་བའི་འཁོར་ཚོམ་བུ་འབུམ་དང་
བཅས་པ་སངས་རྒྱས་པའི་ནང་ཚན་ལས མཆོད་གནས་སྔགས་ཀྱི་པཎྜི་ཏ་གསེར་གྱི་མདོག་ཅན་བསམ་བཞིན་དུ་
སེམས་ཅན་གྱི་དོན་དུ་བོད་ལ་སྐྱེ་སྲིད་བླང་བ་སྤྱི་དཔོན་རོང་ཚ་དང༔ བྲམ་ཟེ་ལེགས་སྦྱིན་གྱི་སྐྱེ་བ་སེང་བློན༔ དམ་
དཔོན་དཔའ་རྩལ་ཐོགས་མེད་ཀྱི་རྣམ་སྤྲུལ་རྒྱ་ཚ་ཞལ་དཀར་གསུམ་གྱི་གཙོར་གྱུར་ཕྱི་ནང་གི་བློན་པོ་སུམ་ཅུ ཕུ་ནུ་
408



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
སུམ་ཅུའི་སྐྱེ་བ་ལེན་རྒྱུ་དང༔ རྒྱལ་པོ་ཨིནྡྲ་བྷོ་དྷི་གུ་རུའི་སྤྲུལ་པ་སླར་ཡང་ལྷ་བུ་སྣང་བ་འོད་ལྡན་གྱི་ཚུལ་དུ་བཞུགས་པ༔
ཨ་མྱེའི་མངོན་ཤེས་ཀྱིས་མཐོང་སྟེ༔ རྒྱ་གར་ཟངས་གླིང་དུ་གུ་རུ་པདྨ་རྒྱལ་པོ་བཞུགས་པའི་མདུན་དུ་ཕྱིན་ཏེ… གུ་རུ་
ཉིད་བོད་དུ་འབྱོན་པར་གསོལ་བ་བཏབ་པས ད་དུང་དུས་ལ་མ་བབ་ཅིང་གདུག་པ་འདུལ་ཞིང་བོད་ཁམས་བདེ་ལ་
བཀོད་ཕྱིར་ལྷ་བུ་ཉིད་དམག་དཔོན་རིན་པོ་ཆེའི་ཚུལ་དུ་སྐྱེ་བ་བཞེས་ནས་སྒྲོལ་བ་སྙིང་རྗེ་ཆེན་པོས་སེམས་ཅན་གྱི་དོན་
མཛད་པའི་དུས་ལ་བབས་པར་དགོངས་ཏེ༔ རྫུ་འཕྲུལ་གྱི་ལྷ་ཡི་གནས་སུ་གཤེགས་ཤིང་ལྷ་བུ་ལ་བཀའ་བསྒོསཿ ལྷ་
བུས་མི་ནུས་པའི་སྐྱོན་ཚིག་དགུ་ཞུས་པརཿ སྐྱོན་གྱིས་གླགས་པ་མི་རྙེད་ཅིངཿ འབྱུང་བ་བཞིའི་གནོད་པས་མི་ཚུགས་
པའི་མཁའ་འགྲོ་གསང་བ་ཡེ་ཤེས་ཀྱི་དྲུང་དུ་ཁྲིད་ནས་དབང་ཞུས རྒྱ་གར་རྡོ་རྗེ་གདན་གྱི་སུ་ཝརྞའི་ཕུག་པར་མ་ཅིག་
གྲུབ་པའི་རྒྱལ་མོའི་དྲུང་དུ་ཁྲིད་དེ་མི་ལོ་ལྔ་བརྒྱ་དང་བརྒྱད་ཅུའི་བར་དུ་འཚོ་བའི་འཆི་མེད་ཚེ་ཡི་དབང་བསྐུར༔ གུ་རུ་
དང་ལྷ་ལྕམ་རྟ་ཕག་ཡབ་ཡུམ་གྱི་སྐུར་བཞེངས་ནས་དབང་བཞི་རྫོགས་པར་མཛད་ཅིང་ཕ་མའི་མངལ་སྒྲིབ་ཀྱིས་མི་
གོས་པར་རང་བྱུང་སྤྲུལ་པའི་སྐུ་རུ་བྱིན་གྱིས་བརླབས༔ དཔའ་བོ་མཁའ་འགྲོ་རྣམས་ཀྱི་སྤྲུལ་པ་བྱིན་གྱིས་བརླབས་
པའི་ཡེ་ཤེས་ཀྱི་ལྷ་བཅུ་གསུམ༔ མཐུ་ལྡན་གྱི་སྲུང་མ་རྣམས་དགྲ་བླ་ཉི་ཤུ དྲེགས་པའི་སྡེ་དཔོན་རྣམས་ཝེར་མ་སུམ་
y, ལས་མཁན་དང་ཤན་པའི་དམག་ཚོགས་སོགས་བསྒོས་ཤིང༔ ཨོ་རྒྱན་ཡུལ་གྱི་རྟ་མཆོག་ཅང་ཤེས་བྷ་ལ་ཧ་འདོ་རྗེ་
རྐྱང་རྒོད་ཕེར་བོའི་སྲིད་བཟུང་བར་བཀའ་བསྒོས༔ གཞན་ཡང་ཕུ་བོ་དང་སྲིང་མོ་སོགས་རང་རང་དང་འཚམས་པར་
ལུང་བསྟན༔ ཕྱི་ནང་གི་ལུང་བསྟན་དང་བསླབ་བསྒོ་རྣམས་སྤྱི་དཔོན་ལ་མཛད་ཅིང༔ མིང་ཀུན་ལ་གོམས་པ་ཞེས་
བཏགས༔ ལྷ་བུ་སྣང་བ་འོད་ལྡན་ལ་བདུད་རྩི་ཐོད་པ་གང་གནང་ཞིངཿ ལུས་ཀྱི་གནས་རྣམས་སུ་ལྷ་སྐུ་དང་བརྡ་རིས་
གསལ་བར་བྱས… འཛམ་བུའི་གླིང་གི་སྐྱེས་མཆོག་ནོར་བུ་དགྲ་འདུལ་ཞེས་མཚན་དུ་བཏགས་ནས་བོད་ལ་བརྫངས་
སོ༔ དེར་ཡབ་གཉན་ཆེན་གེ་མཛོ་གཉན་པོ་དང༔ ཡུམ་སངས་རྒྱས་མཁའ་འགྲོའི་སྤྲུལ་པ་ཀླུ་མོའི་རིགས་འགོག་བཟའ་
ལྷ་དཀར་སྒྲོན་མ་གཉིས་བཤོས་པའི་མངལ་དུ་སྲིད་བཟུང་ཞིང་ཟླ་བ་བཅུ་གསུམ་གྱི་བར་དུ་མའི་མངལ་ན་གནས༔
409



མདོ་མཁྱེན་བརྩེའི་གསུང་འབུམ།
བསྐྱེད་རྫོགས་ལ་སྦྱངས་པ་མཐར་ཕྱིན༔ སྐུ་གསུང་ཐུགས་རྡོ་རྗེ་གསུམ་དུ་འགྲུབ་ནས་སྟག་གི་ལོ་རྒྱལ་ཟླ་བའི་ཚེས་བཅོ་
ལྔ་ལ་ལྷ་ཀླུ་གཉན་སྲིང་རང་དང་བཅས་པ་ངོ་མཚར་བའི་ལྟས་དཔག་ཏུ་མེད་པ་དང་བཅས་སྐུ་བལྟམས་སོ༔ དེར་ཞག་
གསུམ་གྱི་དུས་སུ་ནེ་ནེ་གུང་སྨན་རྒྱལ་མོ་དང་སྲིང་མོ་རྒོད་ལྕམ་དཀར་མོ་གཉིས་ཀྱིས་གདན་དྲངས་ཤིང༔ སུ་ཝརྞ་རྡོ་
རྗེའི་བྲག་སྐྱིབ་ཏུ་བཞུགས་པའི་མ་ཅིག་གྲུབ་པའི་རྒྱལ་མོས་ཚེ་དབང་བསྐུར༔ དུར་ཁྲོད་བསིལ་བའི་ཚལ་དུ་ཨོ་རྒྱན་
ཡབ་ཡུམ་བཞུགས་པའི་དྲུང་དུ་ཁྲིད་ནས་སླར་ཡང་མི་འཇིག་རྡོ་རྗེའི་གོ་བགོས་ཤིང་རྡོ་རྗེ་ལྟ་བུའི་ལུས་སུ་བསྒྱུར་ནས་མ་
འོངས་གསང་སྔགས་ཀྱི་བསྟན་པ་བོད་དུ་དར་བའི་གཞི་དང་སྟ་གོན་བསྒྲུབ་ཕྱིར༔ རྫོང་ཆེན་བཅུ་གཉིས་མངའ་འོག་ཏུ་
ཚུལཿ བདུད་ཧོར་འཇང་གསུམ་སོགས་ནག་ཕྱོགས་ཆམ་ལ་ཕབ་ཅིང༔ དཀར་ཕྱོགས་ཀྱི་བསྟན་པ་དར་བར་མཛད་
དགོས་པ་བཀའ་བསྒོས༔ རང་བྱུང་སྤྲུལ་པའི་སྐུ་རུ་བྱིན་གྱིས་བརླབས་ནས་མཁའ་འགྲོ་ཉིད་ཀྱིས་རང་གནས་སུ་བསྐྱལ་
ལོ༔ དགུང་ལོ་གཅིག་ལོན་པ་ནས་བཟུང་རྨ་རྫ་འབྲི་གསུམ་གྱི་གཟུགས་ཅན་དང་གཟུགས་མེད་ཀྱི་ནག་ཕྱོགས་ཀུན་
ཆམ་ལ་ཕབ་ཅིང༔ དཀར་ཕྱོགས་ཀྱི་བསྟན་པ་དར་བར་མཛད༔ དགུང་ལོ་བདུན་གྱི་དུས་སུ་རྨ་ཡུལ་མཐོང་བ་ཀུན་སྨོན་
དུ་ས་བཟུང༔ དགྲ་བླ་གནས་བདག་གཉན་པོ་གཡུ་རྩེ་དཔཿ ས་བདག་རྨ་རྒྱལ་སྤོམ་རཿ གཞི་བདག་རྫ་རྒྱལ་འཕན་
ཕྱུག ཟོ་དོར་རྩེ་ལྷ་བཅུ་གསུམ གཏེར་གནས་ཇོ་བོ་ཞལ་དཀརཿ གཏེར་སྲུང་དགེ་བསྙེན་གདོང་རཿ གཙོ་བོར་གྱུར་
པའི་མདོ་ཁམས་སྒང་དྲུག་གི་དྲེགས་པ་སྡེ་བརྒྱད་རྫུ་འཕྲུལ་དང་ལྡན་པ་ཀུན་དགྲ་བླ་ཝེར་མ་ལས་མཁན་གྱི་ཚུལ་དུ་
དམ་ལ་བཏགས ་བཀའ་བསྒོས་གཉེར་གཏད༔ ཕྲིན་ལས་ཀྱི་ཕོ་ཉར་མངའ་གསོལ་ཞིང༔ དགུང་ལོ་བཅུ་གསུམ་གྱི་
དུས་ནས་བཟུང་གླིང་གི་ལྷ་སྡེ་ཕྱུག་མོའི་ཆེ་རྒྱུད་སྟག་མོ་བུ་དགུ འབྲིང་རྒྱུད་དཔའ་བོ་མི་བརྒྱད༔ ཆུང་རྒྱུད་འབུམ་པ་
སྤྲུལ་བདུན༔ མཐུ་ལྡན་སྔགས་པ་མི་གསུམ༔ རྩལ་ཆེན་ཚ་ཞང་སྤུན་གཉིས་གཙོ་བོར་གྱུར་པའི་ལྡོང་འབྲུ་སྨྲ་སྒ་སྟེ་རུས་
ཆེན་བཞི་དང༔ རུས་ཕྲན་གཉིས་སུ་གཏོགས་པའི་ཚོ་དྲུག་ཁྲི་སྐོར་བཅུ་གཉིས་ཀྱི་དཔོན་པོ་མཛད་ཅིང༔ རྫོང་ཆེན་བཞི་
དང་རྫོང་ཕྲན་བརྒྱད་ཕབ ས་བཟང་པོ་སྨོན་ལམ་ལ་ཁར་གུར་ཆེན་མཐོང་བ་ཀུན་སྨོན་ཕུབ་ཅིང༔ ཕུ་ནུ་གྲུབ་ཆེན་སུམ་
410



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
ཅུ༔ མ་སྲུ་ལྷ་མོ་ཉེར་ལྔའི་གཙོར་གྱུར་ཚོ་དྲུག་ལྷ་སྡེ་དཀར་པོའི་ལས་ཅན་དག་པའི་སྐལ་ལྡན་ཕོ་མོ་རྣམས་ལ༔ དགེ་
སྡིག་རང་གྲོལ་གྱི་ཆོས་གསུངསཿ སྐྱེ་མེད་ཐིག་ལེ་ཉག་གཅིག་གི་ཁྲིད་བཏབ༔ གསང་བ་འདུས་པའི་དབང་བསྐུར༔
གླིང་གྲུབ་ཆེན་ཕོ་མོ་རྣམས་ཀྱི་གྲུབ་འབྲས་མངོན་དུ་གྱུར༔ སྐྱེས་བུ་རང་ཡང་ཕོ་བྲང་སེང་ཕྲུག་སྟག་རྩེར་སྒྲུབ་པ་མཛད་
ནས་བཞུགས་པ་ལ༔ གོང་མ་ལྷ་ཡིས་ལུང་བསྟན་པ་ལྟར་བདུད་མ་རུང་དགེ་བོའི་གཙོར་གྱུར་བདུད་རིགས་ཆམ་ལ་
ཕབ༔ བདུད་སྡེ་མངའ་འོག་ཏུ་དྲངས་ཤིང་ཆོས་ལ་བསྒྱུར ས་གནད་ཀྱི་ལྷ་ཁང་དང་མཆོད་རྟེན་བཞེངས༔ སྐྱེས་བུ་
མངོན་སྤྱོད་ཀྱི་ལས་ལ་ཐུགས་དམ་བསྐུལ་ཕྱིར་ཕུ་ནུ་སུམ་ཅུའི་ནང་ནས༔ གྲུབ་ཆེན་ཉི་ཤུ་རྩ་གཅིག་བདུད་ཕོ་མོའི་རྐྱེན་
གྱིས་ཧོར་དམག་དྲངས་ནས་འགྲོ་དོན་རྫོགས་ཤིང་ཞི་བར་གཤེགས་པ་ལ་ཐུགས་ཁྲོས་པ་དངཿ ལྷ་ཡིས་བསྐུལ་མ་བྱུང་
བ་ལྷར་ཧོར་ཡུལ་མུན་པའི་གླིང་དུ་རྫུ་འཕྲུལ་ཐབས་ཀྱིས་བྱོན་ནས་སངས་རྒྱས་མཁའ་འགྲོའི་སྤྲུལ་པ་མགར་ཟ་ཆོས་
འབུམ་སྒྲོན་མ་དང་གསང་བའི་རྟེན་འབྲེལ་འགྲིགས་ཤིང༔ སྤྲུལ་པ་སྣ་ཚོགས་ཀྱིས་ཧོར་ཡུལ་བདུད་སྲིན་ཤན་པའི་
དམག་ཚོགས་བསྒྲལ་ཞིང་དུས་ལ་བབ་ཚེ་བདུད་རྒན་གུར་དཀར་རྒྱལ་པོའི་གཙོར་གྱུར་ནག་ཕྱོགས་སྡིག་ལ་རྔམ་པ་
ཀུན་མིང་གི་ལྷག་མ་མེད་པར་བྱས་ཤིང༔ མགར་བ་ཆོས་དར་རྒྱལ་པོ་དང༔ གྲུ་བའི་དཔོན་པོ་སངས་རྒྱས་སྐྱབས
དཔའ་གསར་ཐང་རྩེ་གཡུ་འབྲུག༔ ཉ་བའི་དཔོན་པོ་དགེ་འདུན་ཐརཿ མ་ཟུར་དཔོན་པོ་ལྷ་མགོན་བཅས་ཀྱི་གཙོར་
གྱུར་པའི་བློ་བདུད་ལ་མ་འགྱུར་བ་ཀུན་རྗེས་སུ་བཟུང༔ ཧོར་གྱི་ལོངས་སྤྱོད་ཀུན་གནང་དུ་བཞེས་ཤིང་རང་གནས་
སུ་ཆགས་ཕེབ༔ སླར་ཡང་བདུད་འདུལ་བའི་མཐའ་རྫོགས་ཕྱིར་མི་མ་ཡིན་གྱིས་རྒྱུད་བསྐུལ་ནས་འཇང་སྡེར་དམག་
ཤོམ་བྱས་པ༔ ནེ་ནེའི་ལུང་བསྟན་བྱུང་བ་ལྟར་གླིང་གི་འབུམ་དམག་ལམ་དུ་ཆས་ནས་ས་དམ་འཇང་གི་དམག་དཔུང་
ཐར་བར་བརླག་ཅིངཿ སེ་རིའི་ལྷ་བུ་ཀུན་མཛེས༔ མཚར་དམར་ལྷ་བུ་རབ་དག༢ འཇང་བཟའ་མེ་ཏོག་ཆོས་སྒྲོན་
སོགས་ཀྱིས་གཙོས་སྐལ་བར་ལྡན་པ་ཀུན་རྗེས་སུ་བཟུང་ཞིང་ས་གནད་མཆོད་རྟེན་བདུན་གྱིས་མནན མུན་པའི་གླིང་ །
དུ་ཆོས་ཀྱི་སྒྲོན་མེ་སྦར༔ ཕྱོགས་ལས་རྣམ་པར་རྒྱལ་བའི་རྒྱལ་མཚན་བསྒྲེངས་ཤིང་ལོངས་སྤྱོད་མངའ་ཐང་ཀུན་གནང་
411



མདོ་མཁྱེན་བརྩེའི་གསུང་འབུམ། ་་
དུ་བཞེས་ཏེ༔ རྒྱལ་བློན་འབངས་གསུམ་ཀུན་དགྱེས་པ་ཆེན་པོའི་ངང་ནས་རང་གནས་སུ་ཆགས་ཕེབ༔ དེ་ཚེ་རྨ་སྨད་ལྷ་
ལུང་གཡུ་མདོ་གསེར་ཆེན་ཉི་མའི་དཀྱིལ་འཁོར་སྨོན་ལམ་གྲུབ་པའི་གདན་སྟེང་དུ་གུར་ཆེན་མཐོང་བ་ཀུན་སྨོན་ཕུབ་
ཅིང་ཇ་ཐབ་དང་སྟོན་མོ་མང་པོ་བསྒྲིགས༔ སྒར་བ་གནམ་གྱི་སྐར་མ་ས་ལ་བབས་པ་ལྟར་བྱས་ཤིང༔ དབུས་སུ་གདན་
ས་ཁྲ་མོ་གྲུ་བཞིའི་སྟེང་དུ་གླིང་སྐྱེས་བུ་བཞུགས་སུ་གསོལ་བའི་མདུན་དུ་སྤྱི་དཔོན་དང་ཚ་ཞིང༔ དགའ་བདེ་གསུམ་
འཁོད༔ གཡས་གྲལ་གཡོན་གྲལ་མདུན་གྲལ་ཀུན་ཏུ་ལྷ་བུ་སོ་གསུམ་དང༔ མཁའ་འགྲོ་དུང་སྨན་རྣམས་ཀྱིས་གཙོས་
ཚོ་དྲུག་མི་དཔོན་རྣམས་དང༔ གླིང་སྡེའི་སྐལ་ལྡན་ཕོ་མོ་ཀུན་རྩི་ཐོག་རྒྱས་པ་ལྟར་འཚོགས་ཤིང༔ སྤྱི་དཔོན་བུ་མོ་གཡུ་
སྒྲོན༔ སྔོ་ལོའི་བུ་མོ་ནེའུ་ཆུང༔ འཇང་བཟའ་མེ་ཏོག་ཆོས་སྒྲོན་གསུམ་གྱིས་སྐྱེམས་དྲངས་ཤིང༔ ཁུ་བོ་སྤྱི་དཔོན་རྒྱལ་
པོ་ཨ་མྱེ་རོང་ཚ་ཁྲ་རྒན་གྱིསཿ གླིང་སྐྱེས་བུས་ཆོས་སྒྲུང་གསུང་བའི་དུས་ལ་བབ་པར་མངོན་ཤེས་ཀྱིས་མཐོང་སྟེ་དར་
དཀར་པོ་ཉིན་མོ་བདེ་ལེགས་དང དུང་དཀར་པོ་གཡས་སུ་འཁྱིལ་བ་རྟ་དཀར་པོ་རིན་ཆེན་རྒྱན་ཅན་གསུམ་ཕུལ་ཏེ་
ཕྱག་དགུ་ཕྲུག་ཏུ་འཚལ་ནས༔ གསོལ་འདེབས་ཐུགས་དམ་རྒྱུད་བསྐུལ་གྱི་གླུ་འདི་ངག་རྟ་དལ་བ་རིང་མོ་ལ་དྲངས་
ནས་ཕུལ་ལོ༔ ཨོཾ་ཆོས་མ་ཎི་པདྨེ་ཧཱུྃ༔ ཡང་དག་པའི་ཆོས་ལ་གསོལ་བ་འདེབས༔
སྐྱབས་བསླུ་བ་མེད་པའི་དཀོན་མཆོག་གསུམ༔ མི་འབྲལ་སྤྱི་བོའི་རྒྱན་དུ་བཞུགས༔
རྨ་ཁོག་སེང་ཆེན་ཁོག་པ་འདི༔ ཡར་ཟུག་རྒྱ་གར་ཡུལ་དུ་ཟུག༔ ཆུ་ཕུགས་ཆོས་ལ་ཐུག་
ལེ་ཡིན༔ མར་ཟུག་རྒྱ་ནག་ཡུལ་དུ་ཟུག༔ ཆུ་མཇུག་ཁྲིམས་ལ་ཐུག་ལེ་ཡིན༔ གཡས་
ཕྱོགས་སྐུ་རྒྱལ་བོད་ལ་བྱས༔ གཡོན་ཕྱོགས་སེར་པོ་ཧོར་སོགས་བྱས༔ བོད་ཁམས་ས་
ཡི་ལྟེ་བ་ཡིན༔ གནམ་འཁོར་རྩིབས་བརྒྱད་མར་ཞབས་མཿ ས་པདྨ་འདབ་བརྒྱད་ཡར་
སྟེང་དུ༔ དཔལ་བཀྲ་ཤིས་འཁྱིལ་བའི་ཁུག་ས་སྟེ༔ རྨ་སྨད་ལྷ་ལུང་གཡུ་མདོ་ཞེས
གསེར་གོང་ཉི་མའི་དཀྱིལ་འཁོར་ན༔ སྨོན་ལམ་ཐེབས་པའི་ཐང་དཀྱིལ་དུ༔ གླིང་སྐྱེས་
oo
412



LL
，
00
ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽ །
བུའི་ཆོས་སྒར་ཁྲ་མོའི་དབུས༔ ང་སྤྱི་དཔོན་ཀུན་ལ་གོམས་པ་ཞེསཿ མི་རབས་གསུམ་
གྱི་མི་རྒན་ཡིན༔ ལྷ་རབས་གསུམ་གྱི་ལྷ་རྒན་ཡིན༔ བོད་ཀྱི་མིའུ་རིགས་དྲུག་ལཿ མང་
པོས་བཀུར་བའི་རྒྱལ་པོ་ཞེས༔ མི་རབས་བདུན་གྱི་ཁུག་སོ་ལ༔ ལྷ་རིགས་སྨུག་པོ་
ལྡོང་གི་རྒྱུད༔ གཉན་མོ་རག་དཀར་ཨ་མཚོའི་བུ གླིང་ཆོས་ལྷ་འཕན་གྱི་སྐུ་རིང་ནས
མི་རབས་སུམ་ཅུ་སོ་བདུན་དུསཿ ཚེས་འཕན་ནག་པོའི་སྐུ་རིང་ལཿ གསེར་བཟའ་
འོམ་བཟའ་སྤྱང་བཟའ་གསུམ གསེར་བུའི་ལྷ་ཡག་དར་དཀར་དངཿ འོམ་བུ་ཁྲི་སྤྱང་
པར་རྒྱལ་དངཿ སྤྱང་བུ་དགྲ་རྒྱལ་འབུམ་མི་ཟེརཿ ཚེ་རྒྱུད་ཆུང་རྒྱུད་འབྲིང་རྒྱུད་གསུམ
དེ་གསུམ་གདུང་རྒྱུད་མཆེད་ལེ་ཡིན༔ འབུམ་མེའི་སྲས་པོ་ཐོག་ལྷ་འབུམ༔ དེ་ཡི་སྲས་
པོ་ཆོས་ལྷ་འབུམ༔ རོང་བཟའ་སྒ་བཟའ་དམུ་བཟའ་གསུམ༔ རོང་བཟའི་བུ་ལ་ཁོ་བོ་
བྱུང༔ གཞོན་དུས་རོང་བཟའི་ཁྲ་ཕྲུག་ཟེརཿ སྒྲ་བཟའི་བུ་ལ་གཡུལ་རྒྱལ་བྱུང༔ དམུ་
བཟའི་བུ་ལ་སེང་བློན་བྱུང༔ ཚེ་ཡར་སྟོད་དབང་པོ་དར་དུས་སུ༔ སྐྱིད་ཟེར་བ་སྤྲིན་
བར་ཉི་མ་འདྲ༔ བདེ་སྡུག་སོས་ཁའི་གནམ་ངོ་བཞིན༔ གླིང་ཕ་ཆུས་གནམ་ལྕགས་
རལ་གྲི་དེ༔ རྒད་པོ་ང་ཡི་ལག་ཏུ་བབས༔ ཁྲོ་རྒོད་རྒྱལ་པོ་སྐྱེས་ནས་བཟུང༔ སེར་པོ་
ཧོར་ལ་མགོ་བཏད་བྱས༔ དགྲ་ལ་ལག་གཡུག་བྱས་ནས་ཐལ གཡུ་རྒྱལ་ཧོར་གྱི་ལག་
ཏུ་ཤོརཿ ལ་དགུའི་ཕག་ནས་ཁྲལ་འཇལ་བྱས ངས་བསམ་བློ་བཞི་གསུམ་བཅུ་
གཉིས་བཏང༔ བློ་རྩེ་ཉི་ཤུ་རྩ་ལྔ་བཀྲམསཿ སྟེང་མ་ལྷ་ལ་གསོལ་བ་བཏབ༔ ང་རྒྱ་
གར་འཕགས་པའི་ཡུལ་དུ་སོང༔ པད་འབྱུང་བཞུགས་པའི་དྲུང་དུ་ཕྱིན༔ གསོལ་བཏབ་
བོད་ལ་བྱོན་པར་ཞུས༔ རྗེ་ཨོ་རྒྱན་པདྨའི་ཐུགས་རྗེ་ལས༔ སྐུ་འཛམ་གླིང་རྒྱལ་པོ་བོད་
413



མདོ་མཁྱེན་བརྩེའི་གསུང་འབུམ།
དུ་བྱོན༔ མུ་བུ་ལྷ་སྲས་རིན་པོ་ཆེ ཁྱེད་ལོ་གཅིག་ལོ་ངོ་ལོན་ནས་བཟུང ང་སྐྱིད་མགོ་
གང་གི་ཉི་མ་ཤར་ལེ་ཡིན༔ སྡུག་རྒྱབ་གང་གི་ཁུར་བོ་ཕོག་ལེ་ཡིན༔ ངས་ཕ་ཆུས་
གནམ་ལྕགས་རལ་གྲི་དེ༔ གླིང་སྐྱེས་བུའི་ཕྱག་ཏུ་འཕྲོད་ནས་ཐལ - ཚོ་དྲུག་ལྷ་སྡེ་
དཀར་པོ་དང༔ གླིང་གི་ལྷ་སྡེ་ཕྱུག་མོ་ཡིསཿ མོ་རྫ་འབྲུ་གསུམ་གང་ནས་བྱུང༔ མ་
བཞིའི་དཔོན་པོ་ཁྲོ་ཐུང་དངཿ སྐྱ་ལོའི་སེང་ལྕམ་འབྲུག་མོ་གཉིསཿ ལས་དག་ནས་
སྐྱེས་བུའི་འཁོར་དུ་སྐྱེས༔ མ་དག་ཚོ་དྲུག་བསྟན་ལ་སྡངཿ གླིང་སྐྱེས་བུ་བདུད་དུ་ཕེབ་
ཤུལ་དུ༔ ཧོར་དམག་འབུམ་ཚོ་མང་པོ་ཕབས༔ དཔའ་ཐུལ་གྲུབ་ཆེན་ཉེར་བདུན་ཏེ
སྐུ་ཡི་མེ་ཏོག་འཐོར་ནས་ཐལ གླིང་ཕ་ཟོག་སྣ་ཁ་བཅོ་བརྒྱད་དངཿ འཛམ་བྷ་ལ་ཡི་
གཏེར་ཟོག་སོགས༔ རྒྱུ་ནོར་ཧོར་ལ་དྲངས་ནས་ཐལ༔ འཐབ་མ་ནུས་པའི་སེང་བློན་
དང༔ ལེ་ལན་དེད་པའི་ཁྲ་རྒན་བཞག ལྷ་སྲུང་བཙན་པའི་དགའ་བདེ་ཤོར མཐའ་
མེད་འགྲིམ་པའི་ཚ་ཞིང་ལུས༔ གཡུ་རྩེའི་བྲག་ར་སྒོ་མེད་པཿ གཞི་བདག་བཙན་པའི་
དྭ་ཕྲུག་ལུསཿ སྡུག་བསྔལ་མུན་པ་འཐིབ་ན་ཡངཿ སངས་རྒྱས་བསྟན་པ་དར་བ་དང
སེམས་ཅན་བདེ་ལ་འགོད་པའི་ཕྱིརཿ གླིང་གྲུབ་ཆེན་འགྲོ་དོན་རྫོགས་ལེ་རེད༔ གླིང་
སྐྱེས་བུ་བདུད་ནས་བྱོན་ཚུན་ཆད༔ ཤ་ཤོར་གྱི་ཤ་ལེན་མཛད་ནས་ཐལ ནོར་ཤོར་གྱི་
ནོར་ལེན་མཛད་ནས་བྱུང༔ ཨ་ཆེན་ཧོར་གྱི་ས་ཆ་ལ རྩྭ་འཇག་མ་མ་གཏོགས་མེད་ལེ་
གཅིག ཆུ་རྙོག་མ་མ་གཏོགས་མེད་ལེ་གཉིས༔ ཤིང་ཁེ་ཚེ་མ་གཏོགས་མེད་ལེ་གསུམ༔
ས་བྱེ་མ་མ་གཏོགས་མེད་ལེ་བཞི༔ གཟུགས་དྲི་ཟ་མ་གཏོགས་མེད་ལེ་ལཿ - རི་འགོ་
མེད་མ་གཏོགས་མེད་ལེ་དྲུག གླིང་སྐྱེས་བུའི་ཐུགས་རྗེས་འགྲུབ་ནས་བྱུང༔ འཇང་ས་
414་



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
དམ་མངའ་འོག་ཚུད་ནས་ཐལཿ གླིང་གི་ལྷ་བུ་སུམ་ཅུ་བོ༔ ཕ་ལས་ལྷག་པ་མི་སྲིད་
ཀྱངཿ འགའ་རེ་ཕ་ལས་ལྷག་ཙམ་བྱུང༔ རྩལ་དྲུག་ལུས་ལ་རྫོགས་སྐབས་རེད༔ དགྲ་
ལ་ཡ་བོ་ཐུབ་ངེས་དང༔ ཟུན་ལ་བརྩེ་སྐྱོང་འབྱུང་ངེས་དང གླིང་སྐྱེས་བུའི་ཞབས་ཏོག་
འགྲུབ་ངེས་རེད ང་ཕོ་ལོ་བཞི་བརྒྱ་ལྔ་བཅུ་ཡིན༔ དབུ་ལོ་དུང་ལས་དཀར་བ་ཡིན
སྤྱན་མིག་སྔོན་པོ་གཡུ་དང་འདྲ རྒས་པའི་རང་མཚང་ཐོན་ལེ་ཡིན༔ ང་གཞོན་པའི་
སྡུག་བསྔལ་བརྗེད་ནས་ཐལཿ རྒས་དུས་སྐྱིད་དང་འཕྲད་ལེ་ཡིན གླིང་གི་ལྷ་སྡེ་ཕྱུག་
མོ་དེ༔ སྔར་བས་ད་དར་བྱུང་ནས་གདའ ད་དར་དགུང་ལ་རེག་ལེ་ཡིན༔ ཕྱོགས་
བཞིའི་དགྲ་བཞི་ཐུལ་ལེ་ཡིན དེང་སང་བདེ་སྐྱིད་ཉི་མ་ཤར༔ སྐྱེས་བུ་དགུང་ལོ་སུམ་
བརྒྱ་ཉེར་གཅིག་རེདཿ ད་བདེ་སྐྱིད་འཛོམ་པའི་དུས་འདི་རུ༔ ངེད་རྒན་རིམ་བདུན་
གྱིས་གཙོར་གྱུར་པའི༔ གླིང་གི་ལྷ་སྡེ་ཕྱུག་མོའི་ཚོགས༔ མགོ་སེ་མན་དང་རྐང་དམར་
ཡན༔ ཚེ་འདི་བས་ཕྱི་མའི་ཁ་ཐག་རིང༔ དགྲ་འདི་བས་བར་དོའི་འཇིགས་སྐྲག་ཆེ༔
ཆོས་ཀྱི་རྒྱལ་པོ་ཁྲོ་གཏུམ་ལྡན༔ གཤིན་རྗེའི་ལས་མཁན་གདུག་རྩུབ་ཆེ དེ་དུས་
སྐྱབས་དང་དཔུང་གཉེན་མེད༔ བླ་མ་མ་གཏོགས་རེ་ས་མེད༔ དམ་ཆོས་མ་གཏོགས་
ཕན་པ་མེདཿ འཛམ་གླིང་ལྷ་ཡི་ནོར་བུ་ལགས༔ ཁྱེད་རྡོ་རྗེ་འཆང་གི་རྣམ་སྤྲུལ་རེད
ཨོ་རྒྱན་པདྨའི་ཕོ་ཉ་རེད བསྐོས་མི་མན་དཱ་ར་བ་རེད༔ བསྒྲུབས་མི་གྲུབ་པའི་རྒྱལ་མོ་
རེད༔ སྐུ་མི་འགྱུར་འཕགས་པ་འཇམ་དཔལ་རེད༔ གསུང་མི་འགྱུར་ཐུགས་རྗེ་ཆེན་པོ་
རེད༔ ཐུགས་མི་འགྱུར་ཕྱག་ན་རྡོ་རྗེ་རེད༔ སྐུ་ལུས་ཆོས་ཀྱི་བང་མཛོད་རེད༔ མགྲིན་
པ་ཆོས་ཀྱི་རྒྱུག་ལམ་རེད༔ སྤྱིར་འཛམ་བུའི་གླིང་ལ་སྐུ་དྲིན་ཆེ༔ སྒོས་གླིང་གི་སྐུ་དྲིན་
415



མདོ་མཁྱེན་བརྩེའི་གསུང་འབུམ།
གཞལ་དུ་མེད༔ ད་ཕྱི་མར་ཕན་པའི་དམ་ཆོས་ གླིང་གི་གཅེས་ཕྲུག་སུམ་ཅུ་དང
དུང་སྨན་ལྷ་སྡེ་ཕྱུག་མོའི་ཚོགས༔ དགྱེ་དགྱེ་བ་ལ་ཕྱག་གསུམ་འཚལ༔ ལུས་ཀྱི་སྒྲིབ་
པ་འདག་པར་ཤོག༔ རྒུར་རྒུར་བ་ལ་ཕྱག་གསུམ་འཚལ༔ ངག་གི་སྒྲིབ་པ་འདག་པར་
ཤོག དགྱེ་མ་རྒུར་ལ་ཕྱག་གསུམ་འཚལ༔ སེམས་ཀྱི་སྒྲིབ་པ་འདག་པར་ཤོག༔ དར་
དཀར་ཉིན་མོ་བདེ་ལེགས་དངཿ ཆོས་དུང་དཀར་པོ་གཡས་སུ་འཁྱིལ༔ རྟ་དཀར་རིན་
ཆེན་རྒྱན་ཆ་ཅན༔ ཆོས་ཀྱི་སྒོ་འབྱེད་མཎྜལ་འབུལ༔ གླིང་གི་དུང་སྨན་སུམ་ཅུ་པོས
རྩ་ཁམས་བདེ་བའི་མཆོད་པ་འབུལ༔ ལྷ་བུར་ལུས་དང་ལོངས་སྤྱོད་འབུལ༔ ལྷ་སྡེའི་
མི་ནོར་འཁོར་བཅས་འབུལ༔ སྔར་ནས་བདག་པོ་ཁྱེད་ཡིན་ཡང༔ ད་དུང་ལྟོས་པ་མེད་
པར་འབུལ༔ བར་དོའི་སྡུག་བསྔལ་སེལ་བ་དང༔ ངན་སོང་གསུམ་གྱི་སྐྱེ་སྒོ་ཆོད༔
བདེ་ཆེན་ཐར་ལམ་ཟིན་པ་ཡི༔ ཆོས་ཀྱི་འཁོར་ལོ་བསྐོར་དུ་གསོལ༔ སྤྱིར་སེམས་ཅན་
ཡོངས་ལ་ཐུགས་རྗེས་གཟིགས༔ སྒོས་མངའ་འབངས་ཡོངས་ལ་ཐུགས་རྗེས་
གཟིགས༔ ཡང་སྒོས་འདིར་འདུས་ཕོ་མོ་དང༔ མི་རྒན་བདག་ལ་ཐུགས་རྗེས་གཟིགས༔
བྱིན་གྱིས་རློབས་ཤིག་སྤྲུལ་པའི་སྐུ༔ ལམ་སྣ་དྲོངས་ཤིག་རྡོ་རྗེ་འཆང༔ ་ ཞེས་ཕྱག་དགུ་
ཕྲུག་ཏུ་འཚལ་ཞིང་མོས་གུས་ཀྱི་མཆི་མ་འཁྲུགས་ནས་ཞུས དེར་འདུས་པ་རྣམས་ནས་ཀྱང་ཕྱག་དང་སྐོར་བ་རང་རང་
གི་གཅེས་ནོར༔ དུང་སྨན་རྣམས་ཀྱིས་རང་ལུས་རྒྱན་ཆ་དང་བཅས་མཎྜལ་དུ་ཕུལ༔ དེའི་ཚེ་སྐྱེས་བུས་ཟ་འོག་ན་བཟའ་
སྐུ་ལ་གསོལ༔ དར་དཀར་གྱི་ལྭ་ཐོད་དབུ་ལ་བཅིངས་ཤིང༔ རིན་པོ་ཆེའི་རྒྱན་ཆ་དུ་མས་སྤྲས༔ ཞབས་སྐྱིལ་ཀྲུང་ཕྱག་
མཉམ་བཞག་དང་བཅས་ཏེ་སྤྱན་འབྲུ་ཚུགས་སུ་ནམ་མཁར་གཟིགས་ནས་བཞུགས་སོ༔ དར་ཅིག་ནས་ནམ་མཁའི་
དབྱིངས་ཐམས་ཅད་སྤྲིན་དང་འཇའ་འོད་འཁྲིགས་པའི་ཀློང་ནས་གུ་རུ་པདྨ་རྒྱལ་པོ་སྐུ་མདོག་བྱུ་རུ་ལྟར་དམར་ཞིང༔
416



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
ཕྱག་གཡས་ཐོད་པའི་ཌ་མ་རུ་ནམ་མཁར་འཁྲོལ་བ༔ གཡོན་པས་སྲིད་གསུམ་གསལ་ཞིང་འོད་ཟེར་སྣ་ཚོགས་ཕྱོགས་
བཅུར་འཕྲོ་བའི་མེ་ལོང་བསྣམས་པ༔ གཡས་ཕྱོགས་སུ་མ་ཅིག་གྲུབ་པའི་རྒྱལ་མོ་མདའ་དར་དང་བུམ་པ་བསྣམས་པ༔
གཡོན་ཕྱོགས་སུ་མན་དཱ་ར་བ་བདུད་རྩིའི་ཐོད་པ་བསྣམས་པ༔ གཙོ་བོ་གསུམ་ལ་རིག་འཛིན་དཔའ་བོ་མཁའ་འགྲོས་
བསྐོར་ཞིང་བཞུགས་སོ༔ དེའི་མདུན་ངོས་ནས་འཇའ་ཚོན་གྱི་ལམ་བརྒྱུད་དེ༔ མགར་བཟའ་ཆོས་འབུམ་སྒྲོན་མ་ཡེ་
ཤེས་མཁའ་འགྲོའི་ཆ་ལུགས་སྐུ་ལ་རྫོགས་ཤིང༔ དར་གྱི་ན་བཟའ་དང་རིན་པོ་ཆེའི་རྒྱན་ཆ་དུ་མས་སྤྲས་ཤིང་ཕྱག་ན་
དུང་ཕོར་བདུད་རྩིས་གང་བ་བསྣམས་ནས་མར་བྱོན་ཞིང༔ སྐྱེས་བུའི་གཡོན་ཕྱོགས་སུ་བཞུགས་ནས་འདི་སྐད་
གསུངས་སོ༔ རྗེ་བླ་མ་ཡི་དམ་མཁའ་འགྲོ་གསུམ༔ མི་འབྲལ་སྤྱི་བོའི་རྒྱན་དུ་བཞུགས
འདིར་འཚོགས་རྣམས་ལ་བྱིན་གྱིས་རློབས༔ གུ་རུ་པད་འབྱུང་སྤྲུལ་པའི་སྐུ༔ ཉི་མ་དང་
ནི་འོད་ཟེར་བཞིན༔ རྒྱལ་བ་རྣམས་ཀྱི་འཕྲིན་ལས་ཀྱི༔ རྣམ་རོལ་མཆོག་གི་སྤྲུལ་པའི་
སྐུ༔ འཛམ་གླིང་རྒྱན་གཅིག་སྐྱེས་བུ་ལཿ རྩ་རླུང་མགུར་གྱི་མཆོད་པ་འབུལཿ འཆི་མེད་
ཡེ་ཤེས་བདུད་རྩིའི་བཅུད༔ མ་གྲུབ་པའི་རྒྱལ་མོའི་ཚེ་ཆུ་དང༔ པདྨ་རྒྱལ་པོའི་བྱིན་
རླབས་ཆུ༔ སྨན་གྱི་ལྷ་མོས་བཅུད་བསྡུས་པ༔ ཆོས་ཀྱི་རྒྱལ་པོར་ཞལ་སྐྱེམས་འབུལ
ཞལ་དུ་གསོལ་ལོ་རོ་མངར་ལྡན༔ མགྲིན་པའི་ལམ་བརྒྱུད་རྩ་ཁམས་འབྱེད༔ ལོངས་
སྤྱོད་འཁོར་ལོའི་གསང་མཛོད་རྡོལཿ རྩ་གནས་ཐིག་ལེའི་ཁམས་འཕེལ་ཞིང༔ བདེ་བ་
ཆེན་པོའི་ཡེ་ཤེས་བསྐྱེད༔ བདུད་རྩི་སྨན་གྱི་མཆོད་པ་འབུལ༔ སརྦ་པཉྩ་ཨ་མྲྀ་ཏ༔
ཡང་ཅིག་གསོན་དང་འདིར་འཚོགས་རྣམས༔ ང་སྐྱེ་བ་འདི་ཡི་གོང་རོལ་གྱི༔ སྔ་རོལ་
རི་བོ་པོ་ཊ་ལརཿ རྗེ་བཙུན་སྒྲོལ་མ་དཀར་མོ་ཡིན༔ བླ་མ་སྤྱན་རས་གཟིགས་དབང་
གིས༔ ཧོར་མ་རིག་མུན་པའི་ས་ཆ་ལཿ རྗེ་སྐྱེས་བུའི་ཞབས་ཏོག་བསྒྲུབ་ཕྱིར་སོང༔
417



མདོ་མཁྱེན་བརྩེའི་གསུང་འབུམ། །
བདུད་སྡེ་ཆམ་ལ་ཕབ་གྱིས་ལཿ པྲ་ཏ་པུ་རུ་བོད་ཀྱི་ཡུལ༔ སངས་རྒྱས་བསྟན་པ་དར་
བ་དང༔ སེམས་ཅན་བདེ་སྐྱིད་སྤེལ་དགོས་གསུངས༔ སྐྱེས་བུའི་གདུང་རྒྱུད་ཚུགས་
གྱུར་ན༔ སྤྱན་རས་གཟིགས་ཀྱི་སྤྲུལ་པ་འབྱུང༔ རྒྱ་གར་རྒྱ་ནག་མོན་འཇང་ཧོར༔
དབང་དུ་འདུ་བའི་རྟེན་འབྲེལ་ཡོད༔ ཤཱཀ་ཐུབ་བསྟན་པ་མ་རྫོགས་པརཿ བསྟན་པ་མི་
ནུབ་མངའ་ཐང་འཕེལ༔ འོན་ཀྱང་སེམས་ཅན་བསོད་ནམས་དམན༔ བདུད་སྤྲུལ་བྱ་
སྤྱོད་མང་བའི་ཕྱིར༔ བར་ཆད་ཤིན་ཏུ་ཆེ་བར་གསུངས༔ གུ་རུ་བློ་ལྡན་མཆོག་སྲེད་
ཀྱི༔ སླར་ཡང་བཀའ་བསྒོས་བྱིན་གྱིས་བརླབས༔ ཧོར་མ་རིག་མུན་པའི་ས་ཆེ་རུ
མགར་ཆོས་དར་རྒྱལ་པོའི་སྲས་མོ་བྱས༔ སྐྱེས་ཚེ་ནམ་མཁའི་ཁམས་ནས་སྒྲ༔ ཆོས་
འབུམ་མ་ཞེས་ཟེར་བ་བྱུང ཕས་ཀྱང་དེ་ལྟར་མིང་དུ་བཏགས༔ ལོ་བརྒྱད་ལོ་ངོ་ལོན་
པའི་ཚེ༔ རྨི་ལམ་འོད་གསལ་སྣང་བ་རུ༔ བླ་མ་སྤྱན་རས་གཟིགས་དང་མཇལ༔
གསོལ་འདེབས་མི་རྟག་རྒྱུད་བསྐུལ་དང༔ ཡི་གེ་དྲུག་མའི་གདམས་པ་གནང༔ བླ་རི་
མདོག་ནག་རྩེ་རྒྱལ་ལཿ ཡི་གེ་དྲུག་མ་རང་བྱོན་བྱུང ཕྱག་དང་བསྐོར་བ་བྱེད་དགོས་
གསུངས༔ གསུང་བཞིན་ཕྱག་དང་བསྐོར་བ་བྱས༔ དེ་ནས་ཆོས་ལ་དད་པ་སྐྱེས༔ དགེ་
སྡིག་གཉིས་དང་ངོ་ཚ་ཤེས༔ ཕྱག་དང་བསྐོར་བ་མ་ཚིར་འབད༔ མ་ནས་པ་ལ་སྙིང་རྗེ་
སྐྱེས༔ ཨ་ཆེན་ཧོར་གྱི་ས་ཆ་ལ༔ ཆོས་ཟེར་བ་རྣ་བས་མ་ཐོས་ཤིང༔ དཀོན་མཆོག་
གསུམ་གྱི་སྒྲ་མི་གྲགསཿ ང་ཡིས་མ་ཎི་བགྲང་བའི་ཚེ༔ ཀུན་ཀྱང་ཞེ་ཁ་ལོག་ཀྱིན་
གདལ༔ ང་ཡིས་བསྐོར་བ་བྱས་པའི་ཚེ༔ མཐོང་ཚད་མགོ་ཡུས་འཁོར་རོ་ཟེར ང་ཡིས་
གུས་ཕྱག་འཚལ་བའི་ཚེ༔ ཀུན་གྱིས་སྨྱོན་པ་རེད་འདུག་ཟེར༔ མི་ཤ་རློན་ཟ་བྱེད་པ་
418.



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽་
དངཿ རྟ་ཁྲག་དྲོན་འཐུང་བྱེད་པ་རེདཿ ནམ་ཡར་ལངས་སྲོག་གཅོད་དབུགས་ལེན་
དངཿ མུན་མར་རུབ་ཤ་ཟ་ཁྲག་འཐུང་ཡིན ཆོས་མེད་བདུད་ཀྱི་ས་ཆ་རེདཿ ཧོར་ཡུལ་
བདུད་ཀྱི་མུན་གླིང་ན༔ བླ་མ་སྤྱན་རས་གཟིགས་དབང་དངཿ མཚོ་སྐྱེས་རྡོ་རྗེའི་བྱིན་
རླབས་ཀྱིས༔ ང་བུ་མོ་གཅིག་པུས་ཆོས་ཚུགས་བཟུང༔ བཅུ་བདུན་ལོ་ངོ་ལོན་པའི་
དུས༔ གཡག་ལ་སེ་བོའི་ལ་འགོ་ནས༔ གླིང་སྐྱེས་བུ་ཧོར་ལ་བྱོན་ནས་བྱུང༔ རྫུ་འཕྲུལ་
སྤྲུལ་པ་སྣ་ཚོགས་མཛདཿ མགར་ཚང་ཕ་མཁར་མཛད་ནས་ཐལ༔ ཆོས་དར་རྒྱལ་པོའི་
བུ་ཚབ་དངཿ ཆོས་འབུམ་ཐུགས་རྗེས་རྗེས་སུ་བཟུངཿ དག་པ་ལྷ་ཡི་ཕོ་བྲང་ནས
སྨོན་ལམ་དཀར་པོའི་རྩ་བ་དེ༔ རང་ཡང་སྔོན་གནས་རྗེས་དྲན་བྱུང༔ ཧོར་རྒྱལ་པོ་
བསད་པའི་བློ་ཕུག་དང མིང་པོ་བསད་པའི་དམེ་ཕུག་དངཿ ཧོར་མི་མང་བསད་པའི་
སྡིག་ཕུག་བྱས༔ ཧོར་སྡེ་བདུད་དམག་གྲངས་མང་དེ༔ ལོ་ཐོག་སེར་བས་བཅོམ་བཞིན་
བཏང གུར་དཀར་རྒྱལ་པོར་གཉའ་སྒ་བསྟརཿ མགོ་བོ་བྲེག་ཅིང་དོན་སྙིང་ཕྱུང༔ ཤ་
ཁྲག་དགྲ་བླའི་ཚོགས་འཁོར་མཛད༔ གུར་སེར་རྒྱལ་པོ་སྟ་གྲིས་བསད༔ གུར་ནག་
རྒྱལ་པོ་མཐའ་ལ་སྤྲུགས༔ སྟོབས་ཆེན་རྒྱལ་པོ་ཀླད་ཁྲག་དཀྲུགས སྡིག་གཅོད་ཤན་
པར་རྒྱུ་གྲི་སྤྲད༔ གླིང་པོ་ཁྲ་འབར་བྲག་ལ་བསྒྲིངས གཟུགས་བཞིར་ཕུར་པ་བཏབ་
ནས་བཞག ཨ་ཆེན་ཧོར་སྡེ་ཡེ་མེད་བཏང་ ཐེའུ་རང་སྤྱན་གསུམ་ཨར་ལ་གཏདཿ ཧོར་
རི་རྡོ་རྗེ་རྩེ་དགུ་དེ༔ དམར་གཏོར་མགོ་མཇུག་བརྗེ་འདྲ་མཛད༔ སྐྱེས་བུས་རང་ཆུས་
དགོངས་ལེ་མིན༔ སེར་མོའི་འདུག་ཆུས་བསམ་ལེ་མིན༔ བོད་ཁ་བ་ཅན་གྱི་ཞིང་
ཁམས་སུ༔ ཤཱཀྱའི་བསྟན་པ་ཨེ་དར་དགོངས༔ འཕགས་པའི་བསྟན་བཅོས་ཨེ་དར་
419



་་ མདོ་མཁྱེན་བརྩེའི་གསུང་འབུམ།
དགོངས༔ གུ་རུའི་ཟབ་ཆོས་ཨེ་དར་དགོངས༔ སེམས་ཅན་བདེ་ལ་འགོད་ཕྱིར་དུ༔ ཧོར་
ཡུལ་གྱི་བཞེད་དོན་འགྲུབ་ནས་ཐལ༔ རང་ཡུལ་འཁོར་བའི་དུས་ཀྱི་ཚེ༔ སྐྱ་ལོའི་སེང་
ལྕམ་འབྲུག་མོ་དེ༔ བྱ་སྤྱོད་མང་ཞིང་ཞེ་སྡང་འབརཿ སྐྱེས་བུའི་གདུང་རྒྱུད་མ་ཚུགས་
པའི༔ ཧོར་ཡུལ་ཞབས་ཏོག་མཐར་ཕྱིན་དུསཿ ང་ཉིད་དག་པ་མཁའ་སྤྱོད་འགྲིམས
སྐྱེས་བུས་ཆོས་སྒྲུང་གསུང་དུས་དང༔ ནམོ་དགོས་པའི་ཞབས་ཏོག་སྒྲུབ་ཆད་ཞུས མ་
འོངས་དུས་ཀྱི་ཁུག་སོ་ལཿ སྐྱེས་བུས་འགྲོ་དོན་རྫོགས་པའི་ཚེ༔ དམྱལ་བའི་འདྲེན་
སྟོན་མཛད་པ་དང༔ དག་པ་ལྷ་ཡུལ་འགྲིམ་པ་དང༔ སྤྲུལ་སྐུའི་འགྲོ་དོན་མཛད་པའི་
ཚེ༔ ཞབས་ཏོག་བསྒྲུབ་པའི་ཁས་ལེན་ཞུས༔ ད་ཞག་སྐྱིད་པའི་དུས་ཚོད་ལཿ གླིང་
སྐྱེས་བུའི་ཆོས་སྒྲུང་སིལ་མ་འདི༔ གསུང་བའི་དུས་བབས་ངོ་མཚར་ཆེ༔ སྨོན་ལམ་
དཀར་པོའི་རྩ་བ་དེ༔ ནམ་མཁའ་ཡ་གི་ཕོ་བྲང་ལ༔ བླ་མ་ཨོ་རྒྱན་པད་མ་བཞུགས༔
མཁའ་འགྲོ་མ་ཚོགས་སྤྲིན་ལྟར་གཏིབ་ལས་ཅན་དག་པའི་འཁོར་རྣམས་འདུས༔
མཁའ་འགྲོ་ང་ཡང་གྲོགས་སུ་འོངཿ རྗེ་འཛམ་གླིང་ལྷ་ཡི་ནོར་བུ་ལགས༔ ཁྱེད་སྐུ་ཚེའི
བར་གྱི་ཁུག་ཟུར་འདིརཿ ལྷ་ཨོ་རྒྱན་པདྨ་མ་བྱོན་གོང བོད་ལ་དམ་ཆོས་མི་དར་བས༔
- “ཚིག་ཉུང་དོན་འདུས་བྱིན་རླབས་ཆེ༔ ཉམས་སུ་བླངས་ཚད་གྲོལ་བ་ཡི༔ ཆོས་སྒྲུང་
སིལ་མ་གསུང་དུ་གསོལ གླིང་གི་ལྷ་བུ་འདི་དག་ཀྱང༔ བདེ་མཆོག་འཕྲུལ་སྒོ་གོང་མ་
ནསཿ སྨོན་ལམ་ཐེབས་པ་ཤ་སྟག་སྟེ༔ མ་ནོར་ལམ་མཆོག་བསྟན་པས་ན༔ སྔགས་
ཀྱི་གདུལ་བྱར་འགྱུར་བར་ངེས༔ མཉམ་མེད་ཤཱཀྱའི་རྒྱལ་པོ་ཡིས༔ བླ་མེད་ཐེག་པ་
གསུངས་པའི་དོན༔ སུ་ཝརྞ་ཡི་ཐུགས་རྗེའི་བཅུད༔ དེ་ལས་ཡང་ཞུན་བཅུད་བསྡུས་པ
420



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
རང་རང་སྐལ་བར་འཚམས་པ་བཞིན༔ རིག་པ་འཛིན་པས་སྩལ་དུ་གསོལ༔ ཞེས་
ཞུས་པ་དང་ཆབས་གཅིག ནམ་མཁའ་ས་གཞི་བར་སྣང་ཀུན་རོལ་མོའི་སྒྲ་སྒྲོགས༔ ལྷ་རྣམས་ཀྱིས་མེ་ཏོག་གི་ཆར་
ཕབ༔ དྲི་ཞིམ་གྱི་ངད་པ་འཐུལ༔ གདུགས་དང་རྒྱལ་མཚན་བ་དན་རྔ་མའི་བསིལ་གཡབ་ལ་སོགས་པ་བསྒྲེངས་ཤིང༔
རྨ་རི་སྲིད་པའི་གཞི་བདག་རྣམས་ཀྱང་འདུས་ནས་མཆོད་པ་ཕུལ༔ དེའི་ཚེ་གླིང་སྐྱེས་བུས་བདུད་རྩིའི་ཕུད་ཀྱི་སྨན་
མཆོད་ཕུལ་ཞིང་ཞལ་དུ་གསོལ༔ སྐུ་ལྟ་བས་ཆོག་མི་ཤེས་པ་མཚན་དཔེ་གཟི་འོད་འབར་བར་བསྟན་ཞིང༔ གསུང་སྙན་ .
པའི་དབྱངས་ཀྱིས༔ ཐུགས་སྟོང་ཉིད་སྙིང་རྗེ་དབྱེར་མེད་ཀྱི་ངང་ནས་འདི་སྐད་གསུངས་སོ༔ སྐྱབས་འགྲན་གྱིས་
དོ་མེད་དཀོན་མཆོག་གསུམ༔ གསོལ་བ་འདེབས་སོ་ཐུགས་རྗེས་གཟིགས༔ བཀའ་
བརྒྱུད་བླ་མས་བྱིན་གྱིས་རློབས༔ ཡི་དམ་ལྷ་ཡིས་དངོས་གྲུབ་སྩོལཿ མ་དང་མཁའ་
འགྲོས་བར་ཆད་སོལ༔ ཆོས་སྐྱོང་སྲུང་མས་ཕྲིན་ལས་སྒྲུབས༔ ཡུལ་ལྷ་གཞི་བདག་
སྡོང་གྲོགས་མཛོདཿ དཀར་ཕྱོགས་སྐྱོང་རྣམས་དབུ་འཕང་བསྟོད༔ ནག་ཕྱོགས་བདུད་
རིགས་ཆམ་ལ་ཕོབས༔ རྨ་ཁོག་སེང་ཆེན་ཁོག་པ་ཡི༔ ཁུག་ཟུར་ལྷ་ལུང་གཡུ་མདོ་ན༔
གླིང་ལྷ་སྡེ་ཕྱུག་མོའི་བཞི་དཀྱིལ་ན༔ གུར་ཆེན་མཐོང་བ་ཀུན་སྨོན་ནང༔ འགགས་
མོའི་ལྷ་ཕྲུག་ཇོ་རུ་ང༔ སྤྲ་དང་སྤྲུལ་པ་འགྱེད་དུས་སུ༔ རྡོ་རུ་མི་སྤྲུལ་དགུ་སྤྲུལ་ཟེར༔
དགྲ་འདུལ་དམག་ལ་ཆས་དུས་སུ༔ གེ་སར་དམག་གི་རྒྱལ་པོ་ཟེརཿ རྒྱལ་ཁྲིམས་གོང་
བ་གནོན་པའི་དུས༔ སྐྱེས་མཆོག་ལྷ་ཡི་ནོར་བུ་ཟེར༔ བདུད་སྡེ་ཆམ་ལ་འབེབ་པའི་
དུས འཛམ་གླིང་ནོར་བུ་དགྲ་འདུལ་ཟེར༔ དུས་དེ་རིང་ཉི་མའི་ཁུག་ཟུར་ལ༔ སྐྱབས་
གཅིག་ཆོག་པདྨ་རྒྱལ་པོ་བྱོན༔ གྲོགས་མཁའ་འགྲོ་ཆོས་འབུམ་སྒྲོལ་མའི་སྐུ༔ ཨ་མྱེ་སྤྱི་
དཔོན་རྒྱལ་པོ་དང༔ བློན་རྒན་ཚ་ཞང་འདན་མ་གཉིས༔ མཐུ་ལྡན་དགའ་བདེ་སྔགས་
421



མདོ་མཁྱེན་བརྩེའི་གསུང་འབུམ། །
པ་གསུམ༔ ལྷ་སྲས་དགྲ་ལྷ་རྩེ་རྒྱལ་དང༔ གསེར་བའི་ཉི་འབུམ་དར་ལ་ཡག༔ འོམ་
བུའི་ཨ་ནུ་དཔའ་སིང་གཙོསཿ གླིང་གི་ལྷ་ཕྲུག་སོ་གསུམ་པོ༔ མ་སྲུ་དུང་སྨན་ཚོགས་
དང་བཅས ་རྣམ་དཀར་ཆོས་ལ་ཉན་འདོད་ན༔ – རྗེ་ཨོ་རྒྱན་པད་མས་བྱིན་བརླབས་
པའི _ང་ལྷ་བུ་སྣང་བ་འོད་ལྡན་ཟེར༔ ཆོས་སྒྲུང་སིལ་མ་བཤད་པ་ལཿ ཡིད་རྩེ་གཅིག་
མོས་གུས་བརྟན་པོ་དགོས༔ རྒྱ་གར་འཕགས་པའི་ཡུལ་དབུས་སུ༔ སྟོན་པ་ཤཱཀྱ་ཐུབ་
པ་ཡིསཿ སྡེ་སྣོད་གསུམ་གྱི་ཆོས་འཁོར་བསྐོར༔ དེ་ངེས་དོན་མ་ཡིན་དྲང་དོན་ཏེ
གྲངས་མེད་མང་པོའི་མཐར་སངས་རྒྱསཿ ལས་ཅན་དག་པའི་འཁོར་རྣམས་ལཿ ཀྲི་ཡ་
ཨུ་པ་ཡོ་ག་གསུངས༔ མི་ཚེ་བདུན་ལྔ་གསུམ་ནས་གྲོལ༔ སོ་ཐར་རིགས་བདུན་སྡོམ་
ལྡན་གྱིས༔ སྤྱོད་ཡུལ་མ་གཏོགས་གཞན་མི་རུང༔ དེ་དག་ཉམས་སུ་ལེན་པར་དཀའ༔
བོད་ཡུལ་ཁ་བ་ཅན་འདི་རུ༔ ཆོས་ཀྱི་མིང་ཙམ་ཐོས་པ་ལས༔ གསུང་བའི་སྟོན་པ་སྔར་
མ་བྱོན༔ ང་སྐྱེ་བ་འདི་ཡི་གོང་རོལ་དུ༔ སུམ་ཅུ་རྩ་གསུམ་ལྷ་གནས་ཀྱི༔ བདེ་མཆོག་
འཕྲུལ་སྒོ་གོང་མ་ན༔ ལྷ་ཡི་དྲང་སྲོང་རིགས་འཁྲུངས་པའི༔ སྣང་བ་འོད་ལྡན་ཞེས
གྲགས་ཚེ༔ ལྷ་བུ་ཉེར་གཅིག་གཙོར་གྱུར་པའི༔ བརྒྱ་ཕྲག་ལྔ་ལ་དམ་ཆོས་བསྟན༔ ཨོ་
རྒྱན་ཆེན་པོའི་བཀའ་ལུང་གིས མི་ཡི་ཡུལ་དུ་འོང་དགོས་བྱུང༔ རིག་རིག་གསོད་པའི་
ཤན་པ་བྱསཿ བསད་བསད་འདྲེན་པར་དམ་བཅས་ཀྱང༔ ལོག་ལྟ་ཅན་འགའ་འདྲེན་
མ་ནུསཿ སྐབས་སུ་དམྱལ་བའི་སྡུག་བསྔལ་མྱོང༔ དུས་ལ་བབས་ཚེ་འདྲེན་པར་ནུས
ད་བདུད་སྡེ་ཕལ་ཆེར་ཆམ་ལ་ཕབས༔ བོད་ཁམས་བདེ་བའི་མགོ་ཙམ་ཚུགསཿ གྲུབ་
ཆེན་སུམ་ཅུ་གཤེགས་མོད་ཀྱང༔ སངས་རྒྱས་བསྟན་པའི་ཞབས་ཏོག་ཡིན༔ བོད་
422



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
གསུངས་པ་དང་ཆབས་གཅིག་སྐྱེས་བུས་བུམ་པ་ཕྱག་ཏུ་བཞེས་ཏེ… ཀུན་ལ་དབང་བསྐུར་བ་ནི་མཁའ་འགྲོ་གཉིས་
ཀྱིས་རམ་བུའི་ཚུལ་མཛད་ནས་མགུར་འདི་གསུངས་སོ༔ ཆོས་སྐུ་དྲུག་པ་རྡོ་རྗེ་འཆང༔ བདེ་ཆེན་ཞིང་
དུ་འོད་དཔག་མེད༔ པོ་ཊ་ལ་རུ་སྤྱན་རས་གཟིགས༔ ཨོ་རྒྱན་གནས་སུ་པདྨ་འབྱུང༔
ཡི་དམ་བདེ་ཆེན་བྱ་གྷིརཿ སངས་རྒྱས་རྡོ་རྗེ་རིན་ཆེན་དང༔ པདྨ་ལས་ཀྱི་མཁའ་འགྲོ་
མསཿ དབང་མཆོག་སྐུར་ལ་བྱིན་ཆེན་ཕོབ༔ སྨིན་ཅིང་གྲོལ་བར་མཛད་དུ་གསོལ༔ ཨོཾ་
བུམ་པ་འདི་ནི་གཞལ་ཡས་ཁང༔ ནང་ན་བདེ་མཆོག་ལྷ་དགུ་བཞུགས༔ སྐལ་ལྡན་སྤྱི་
བོར་བཞག་པ་ཡིསཿ ལུས་ཀྱི་སྒྲིབ་པ་ཡོངས་དག་ནསཿ སྐུ་མཆོག་བུམ་པའི་དབང་
ཐོབ་ཤོག༔ ཀཱ་ཡ་ཨ་བྷི་ཥིཉྩ་ཧོ༔ ཨཱ༔ བུམ་བཅུད་ཡེ་ཤེས་བདུད་རྩིའི་བཅུད༔ བདེ་
མཆོག་ཡབ་ཡུམ་བྱང་ཆུབ་སེམས༔ སྐལ་ལྡན་ལྕེ་ལ་བཞག་པ་ཡི༔ ངག་གི་སྒྲིབ་
པ་ཡོངས་དག་ནས༔ གསུང་གི་དབང་མཆོག་ཐོབ་པར་ཤོག ཝཀྐ་ཨ་བྷི་ཥིཉྩ་ཧོ༔ ཧཱུྃ༔
སྣང་སྟོང་དབྱེར་མེད་དྲིལ་བུའི་སྒྲ༔ བདེ་མཆོག་ཡབ་ཡུམ་ཐུགས་ཀྱི་དབང༔ སྒྲ་ཐོབ་
ཉོན་མོངས་རྟོག་ཚོགས་འགགས༔ སྐལ་ལྡན་སེམས་ལ་དབང་བསྐུར་བས༔ ཡིད་ཀྱི་
སྒྲིབ་པ་ཡོངས་དག་ནས༔ ཤེས་རབ་ཐུགས་ཀྱི་དབང་ཐོབ་ཤོག༔ ཙིཏྟ་ཨ་བྷི་ཥིཉྩ་ཧོ༔
ཧོ༔ རྩ་བ་གསུམ་གྱི་བྱིན་རླབས་ཀྱིས༔ དབང་བཞི་ཐོབ་ཅིང་སྒྲིབ་བཞི་དག༔ སྐུ་གསུམ་
འབྲས་བུ་དུས་སྨིན་ནསཿ གསང་སྔགས་ཆོས་ཀྱི་སྣོད་དུ་གྱུར༔ རྡོ་རྗེ་འཆང་གི་དབང་
ཐོབ་ཤོག༔ ཞེས་གསུང་ཞིང་དབང་བསྐུར་བས་དེར་ཚོགས་པ་ཀུན་གྱི་ལུས་ལ་བདེ་དྲོད་འབར༔ ངག་ལ་ནུས་པ་
བསྐྱེད༔ སེམས་ལ་ཉོན་མོངས་པའི་རྟོག་ཚོགས་འགགས་ནས་བདེ་གསལ་མི་རྟོག་པའི་ཉམས་རྩལ་འབར་ཞིང་སྐྱེས་བུ་
སངས་རྒྱས་དངོས་སུ་མཐོང་བའི་དག་སྣང་སྐྱེས་ཤིང༔ ཕྱིར་མི་ལྡོག་པའི་དད་པ་བརྟན་པོ་ཐོབ༔ དེའི་ནུབ་རང་རང་
427



མདོ་མཁྱེན་བརྩེའི་གསུང་འབུམ། །
འདི་མལ་སར་གྱེས་ཤིང་ཉིན་ཞག་ཕྲུགས་གཅིག་ཏུ་ཉམས་དེའི་ངང་དུ་འབྱམས་ཀླསཿ གུ་རུ་གཙོ་འཁོར་གསུམ་གྱིས་
གླིང་སྐྱེས་བུ་ལ་དབང་བསྐུར་བྱིན་རླབས་མཛད་ཅིང་རྒྱ་གར་དུ་གཤེགས༔ མཁའ་འགྲོ་ཆོས་འབུམ་ཆོས་ཀྱི་མཐའ་མ་
རྫོགས་པར་སྐྱེས་བུའི་གྲོགས་ལྡན་དུ་བཞུགས༔ སང་ནངས་བར་ཉི་མ་ཤར་བ་དང་མཉམ་པར་སྔར་གྱི་ཆོས་གྲལ་དུ་
འདུས་ནས༔ ཀུན་གྱིས་ཕྱག་དང་བསྐོར་བ་བྱས༔ མོས་གུས་བརྟན་པོས་སྔར་གྱི་སྐྱེས་བུས་གསུང་ལྟར་ཀུན་སྤྱོད་དང་
ལྡན་པས་དྲུང་དུ་འཁོད༔ སྤྱི་དཔོན་གྱིས་སྣ་དྲངས་ཏེ༔ རྗེ་འཛམ་གླིང་སངས་རྒྱས་ཀུན་འདུས་དཔལ༔
ཡིད་བཞིན་ནོར་བུ་རིན་པོ་ཆེ དེ་སྔོན་བློ་མིག་མ་དག་པསཿ ཐ་ལམ་སྐྱེས་བུའི་
གཟུགས་སུ་མཐོང༔ ཐེ་ཚོམ་ལོག་ལྟ་ཤོར་བ་ཀུན༔ འགྱོད་པ་དྲག་པོས་མཐོལ་
བཤགས་འབུལ༔ རྡོ་རྗེ་འཆང་དངོས་སྤྲུལ་པའི་སྐུ༔ ད་ནི་སངས་རྒྱས་དངོས་སུ་མཐོང༔
རེ་ས་གཞན་ན་མ་མཆིས་པའི༔ སྐྱབས་སུ་མཆིའོ་ཐུགས་རྗེས་ཟུངས༔ ངེད་ཅག་འདིར་
འཚོགས་ཐམས་ཅད་ཀྱིས༔ ལུས་ངག་ཡིད་གསུམ་ཡོན་དུ་འབུལཿ ཆོས་ཀྱི་འཁོར་ལོ་
བསྐོར་དུ་གསོལ༔ ཞེས་ཞུས་པས་སྐྱེས་བུའི་སྐུ་དྲང་པོར་བཞུགས༔ ཞལ་འཛུམ་པ་དང་བཅས༔ འོ་ན་རབ་ཏུ་
ལེགས་པར་ཉོན་ལ་ཡིད་ལ་ཟུངས་ཤིག་གསུངས༔ གཡོན་ཕྱོགས་ཀྱི་ཤེའུ་ཆུང་མས་རམ་བུའི་ཚུལ་མཛད་ནས བློ་
ལྡོག་རྣམ་བཞིའི་མགུར་འདི་གསུངས་སོ༔ ཆོས་སྐུ་དྲུག་པ་རྡོ་རྗེ་འཆང༔ དབྱེར་མེད་པདྨ་རྒྱལ་པོ་
ལ༔ གསོལ་བ་འདེབས་སོ་ཐུགས་རྗེས་ཟུངས༔ འདིར་འཚོགས་རྣམས་ལ་བྱིན་གྱིས་རློབས༔
ཁྱེད་འདུས་པའི་སྐལ་ལྡན་ཕོ་མོ་རྣམས༔ མ་ཡེངས་སྐྱེས་བུའི་ངག་ལ་ཉོན༔ སྟོང་
གསུམ་འཇིག་རྟེན་ཁམས་འདི་རུ༔ ནམ་མཁས་གར་ཁྱབ་སེམས་ཅན་ཏེ འགྲོ་དྲུག་
ས་གཞིའི་རྡུལ་ཙམ་ཡོདཿ རང་ཅག་འཁོར་བར་འཁྱམས་འཁྱམས་ནས༔ དེར་ཕ་མར་
མ་གྱུར་གཅིག་ཀྱང་མེད༔ དྲིན་ལན་ཆགས་འཁོར་བ་ཤ་སྟག་ཡིན༔ དགྲ་དང་གཉེན་
428



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽ །
དང་བར་མ་གསུམ༔ མི་ཡུལ་སྐྱེ་བ་བླང་དུས་སུ༔ ཚེ་སྔོན་ལས་ཀྱི་བསྐོས་བཞག་ཡིན༔
སྤྱོད་པ་སོ་སོར་སྒྲུབ་དགོས་ཀྱང༔ དོན་ལ་ཕ་མར་ཤེས་པ་ཡིས༔ སངས་རྒྱས་ཐོབ་པའི་
འདུན་པ་དགོས༔ དང་པོ་ཆོས་ལ་འཇུག་པ་ལ༔ བློ་ཆོས་སུ་འགྲོ་བའི་གདམས་པ་ནི༔
རིགས་དྲུག་འཁོར་བའི་སེམས་ཅན་ཀུན༔ འཆི་བདག་ཞགས་པས་མ་ཟིན་མེད༔ ཚེ་
རིང་ཐུང་འདོམ་པས་མི་གཞལ་ཞིང༔ འཆི་རྐྱེན་ནམ་འོང་ཆ་མ་མཆིས༔ གླིང་གི་ཕུ་ནུ་
སུམ་ཅུའི་ནང༔ གྲུབ་པ་ཐོབ་པ་བཅུ་གསུམ་ཡོད༔ ཉིན་གྱི་མཐོང་སྣང་ཡོད་མི་དང
མཚན་གྱི་འོད་གསལ་རྨི་ལམ་ཟིན༔ རང་སེམས་རྟོགས་པ་ཤ་སྟག་ཡིན ལས་ཀྱི་རྣམ་
པར་སྨིན་པ་ཡིས༔ འཆི་རྐྱེན་ཐོག་ཏུ་བབ་པའི་ཚེ༔ སྐད་ཅིག་ཙམ་ཡང་སྡོད་དབང་མེད༔
ཚོ་དྲུག་ལྷ་སྡེ་ཕྱུག་མོ་ཡི༔ འབུམ་དམག་བརྒྱ་དང་སུམ་ཅུ་དེ༔ སྔར་སྐྱེས་ཐམས་ཅད་ཡེ་
མེད་སོང༔ འདི་མི་རྟག་སྒྱུ་མའི་རང་མཚང་རེད༔ དེ་ཤེས་པར་གྱིས་ཤིག་གླིང་རུས་སྡེ་
མ་འོངས་དུས་ཀྱི་ཁུག་སོ་ལ༔ གླིང་ཚོ་དྲུག་ལྷ་སྡེ་དཀར་པོ་ཡི༔ སྟོང་སྡེ་ཁྲི་སྐོར་བཅུ་
གསུམ་པོ༔ མིང་ཙམ་ཤུལ་དུ་ལུས་ལེ་མེད༔ དབུས་གཙང་ཁམས་དང་ནག་པོ་རྒྱ༔
མོན་འཇང་ཧོར་གྱི་ས་ཆ་རུ༔ ང་སྐྱེས་བུས་མ་མཐོང་ས་ཞིག་མེད༔ རྟ་རྐྱང་བུས་མ་
བསྐོར་ས་ཞིག་མེད༔ མི་ཟེར་བ་རྩི་རྩིའི་གྲངས་ལས་འདས༔ སེམས་ཅན་ཆུ་ཁའི་བྱེ་མ་
འདྲ འདི་ནས་ལོ་བརྒྱ་འདས་པའི་དུསཿ འཆི་མེད་གྲུབ་པ་མ་གཏོགས་པའི༔ སེམས་
ཅན་གཅིག་ཀྱང་མ་ལུས་པ༔ འཆི་བའི་རང་བཞིན་མ་གཏོགས་པརཿ མ་ཤི་ལུས་པ་
གཅིག་ཀྱང་མེད༔ ད་རྟག་འཛིན་འདི་ལ་བློ་ལོག་ནས༔ མི་རྟག་འཆི་བ་དྲན་པ་དགོས
མི་ལུས་ཐོབ་པ་ཤིན་ཏུ་དཀའ༔ ཁྱད་པར་ཆོས་དང་འཕྲད་པ་ནི༔ ཡིད་བཞིན་ནོར་བུས་
429



༢
， IT
མདོ་མཁྱེན་བརྩེའི་གསུང་འབུམ།
ལུས་དང་མཚུངསཿ སེམས་བསྐྱེད་དྲག་པོས་མ་ཟིན་པའི༔ ཞེ་སྡང་དབང་གྱུར་དམྱལ་
བར་སྐྱེསཿ ཚ་དམྱལ་བརྒྱད་དང་གྲང་དམྱལ་བརྒྱད༔ ཉི་ཚེ་བ་དང་ཉེ་འཁོར་གནས༔
ཚ་གྲང་བཙོ་བསྲེགས་བཅད་གཏུབ་དང༔ གྲང་རེག་མི་བཟོད་པགས་པ་འགསཿ ཆུ་
བུར་རྡོལ་དང་འཁྱག་པས་འཐུམ༔ ལྕགས་ཁང་སྒོ་མེད་ནང་ཚུད་སོགས༔ རང་རང་
ལས་ཀྱི་བསྐོས་བཞག་གི༔ སྡུག་བསྔལ་སྣ་ཚོགས་བརྗོད་ལས་འདས༔ སེར་སྣ་ཅན་
རྣམས་ཡི་དྭགས་སྐྱེ༔ བཟའ་རྒྱུའི་ཟས་དང་བཏུང་བའི་སྐོམ ལོངས་སུ་སྤྱོད་པ་ལྟ་ཅི་
སྨོསཿ མིང་ཙམ་མི་གྲགས་ཆུ་ཡང་མེད༔ ལྟོགས་སྐོམ་སྡུག་བསྔལ་ཚད་ལས་འདས༔
ལུས་རིང་མགོ་ཆེ་སྐེ་ཕྲ་ཞིང༔ མི་གཙང་དྲི་ཆུ་ངར་སྣབས་སོགས ཟོས་ཀྱང་ཁོག་པར་
བྱེ་ཚན་འབར༔ ཚ་གྲང་ཉམ་ཐག་སྡུག་བསྔལ་གྱིས༔ རྒྱུན་དུ་མནར་བ་ཉམ་རེ་ལཿ གཏི་
མུག་དབང་ཆེ་དུད་འགྲོར་སྐྱེ༔ གཅིག་གིས་གཅིག་ཟ་ལས་ཀྱིས་མནར༔ སྲོག་འཕྲོག་
དོགས་པས་བྲེད་ཅིང་དངངས ཟས་སྐོམ་དབང་མེད་ཉམ་ཐག་ཅིང༔ གཏི་མུག་མི་
ཤེས་རྨོངས་པ་ཡིས༔ རང་ལུས་ཤ་ཁྲག་གཞན་ཟས་བྱེད༔ ཁེ་ཉེན་མི་ཤེས་དུས་རྟག་
ཏུ༔ སྡུག་བསྔལ་ཚོར་བ་རྩུབ་མོས་གདུང༔ ཕྲག་དོག་ལྷ་མིན་འཐབ་ཅིང་རྩོད༔ གསོད་
གཅོད་སྡུག་བསྔལ་ལས་ཀྱིས་མནར ང་རྒྱལ་འདུ་ཤེས་མེད་པའི་ལྷ༔ དྲན་མེད་ངང་
དུ་མི་ཚེ་འད༢ མི་ཡང་སྐྱེ་རྒ་ན་འཆི་དང༔ ནད་མཚོན་དུག་གི་འཇིགས་པས་མནར
དེ་འགྲོ་བ་རིགས་དྲུག་ཞེས་བྱ་སྟེ༔ འཁོར་བའི་གནས་ན་བདེ་བ་མེད༔ ཅུང་ཟད་བདེ་
ཡང་སྡུག་བསྔལ་རྒྱུ༔ རིགས་དྲུག་གནས་སུ་བློ་ལྡོག་ནས༔ སངས་རྒྱས་ལམ་ལ་སྤྲོ་བ་
བསྐྱེད༔ འཁོར་བའི་གནས་ལས་ཐར་འདོད་ན༔ བླ་མ་སངས་རྒྱས་འདུས་པའི་སྐུ༔
|
I
.43)



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
ནད་པའི་སྨན་དང་མུ་གེ་ཟས༔ འཁྱག་པའི་གོས་དང་བུ་ཆུང་མ ཇི་བཞིན་དམ་ཆོས་
སྟོན་པ་ཡི༔ བླ་མ་དག་ལ་བསྟེན་པར་བྱ༔ ཡོན་ཏན་ལྡན་པའི་བླ་མ་ནི༔ ཡིད་བཞིན་ནོར་
བུ་ལོན་པ་བཞིན༔ སྐུ་གསུང་ཐུགས་ལ་མི་བརྙས་ཤིང༔ ཞབས་ཏོག་སྲི་ཞུ་བཀའ་
བཞིན་སྒྲུབསཿ ཐེ་ཚོམ་ལོག་ལྟ་སྐུར་འདེབས་སྤང༔ ལུས་སྲོག་ཕངས་པ་མེད་པ་ཡིས༔
ཐུགས་ཀྱི་བཞེད་དོན་ཡོངས་བསྐངས་ན༔ རིགས་དྲུག་འཁོར་བའི་སྐྱེ་སྒོ་ཆོད༔ ཐམས་
ཅད་མཁྱེན་པའི་ལམ་དུ་ཁྲིད༔ རྫོགས་སངས་རྒྱས་པའི་འབྲས་བུ་ཐོབ༔ རང་འདོད་ང་
རྒྱལ་ལས་ལྡོག་བྱ༔ ཆོས་མི་ཤེས་པའི་བླ་མ་ནི༔ ལོག་པའི་ལམ་དུ་ཁྲིད་པ་འག༢ མ་
འོངས་འབྱུང་བ་ཆོས་པའི་དགྲ སེམས་ཅན་ཀུན་ལ་མི་ཕན་པའི༔ རང་ཉིད་གཅིག་
པུའི་དོན་ཆེད་དུ༔ གཞན་གྱི་ནོར་ལ་རློམ་སེམས་སྐྱེས༔ ཁོང་ཁྲོ་ཞེ་ནག་དུག་ལྟར་
འཁྲུགས་ སངས་རྒྱས་ཆོས་ལ་ལོག་པར་ལྟ༔ འདི་གསུམ་སྡིག་པ་རྔམ་པོ་ཆེ༔
ང་ཡི་ཆོས་དང་འགལ་བ་ཡི༔ སྤང་བྱའི་གཙོ་བོ་རྣམ་གསུམ་ཡིན༔ མི་དགེའི་རྩ་བ་ལས་
ལྡོག་ན༔ གསོད་དང་འཕྲོག་བཅོམ་རྫུན་དང་གསུམ༔ … གཞན་གྱི་དོན་དུ་ཆོས་ལམ་
འགྲོ༔ དཀོན་མཆོག་གསུམ་གྱི་ཞབས་ཏོག་དང༔ ཆོས་ཀྱི་བསྟན་པ་དར་བའི་ཆེད༔
རང་ཉིད་གཅིག་པུའི་དོན་བྲེལ་བ༔ སྐྱེས་བུའི་གནང་བ་ཐོབ་གྱུར་ན༔ སེམས་ཅན་
གཞན་གྱི་དོན་འགྱུར་ངེས༔ སྙིང་རྗེས་ཁྲོས་པའི་ངང་ཉིད་ལས༔ འཁོར་བར་ཞེན་པ་
བྲལ་བ་རུ༔ རྔམ་ཆེན་སྡིག་པའི་ལས་བསགས་ཤིངཿ མི་སྟོང་དུས་གཅིག་བསད་ན་
ཡང༔ གསང་སྔགས་ཐབས་ཀྱིས་ཟིན་གྱུར་ན༔ ཚོགས་བསགས་ལམ་ལ་འགྲོ་བའི་
ཕྱིར༔ རང་དོན་ལས་ལྡོག་གཞན་དོན་སྒྲུབས༔ དེ་རྣམས་ཆོས་ཀྱི་གཞི་མ་ཡིན༔ སྐྱེས་
431



s
མདོ་མཁྱེན་བརྩེའི་གསུང་འབུམ།
བུ་ང་ཡི་ཆོས་ལུགས་ལ༔ རང་དོན་ཞི་བདེར་གཞོལ་བ་དང༔ གཞན་ལ་བྱམས་པ་སྒོམ་
པ་དངཿ སེམས་ཅན་སྡུག་ལ་སྦྱོར་བ་ཡི༔ དགྲ་ལ་སྙིང་རྗེ་སྐྱེ་བ་དངཿ ལོག་པའི་ལམ་
དུ་ཁྲིད་པ་ཡི༔ དེད་དཔོན་ཡན་པར་གཏོང་བ་དངཿ གསོག་འཇོག་ནོར་ལ་དགའ་བ་
སྒོམ༔ བསྟན་པ་བཤིགས་ལ་བཏང་སྙོམས་བྱས༔ ཉམ་ཐག་བརྩེ་བས་མི་སྐྱོང་བ༔
སྤང་བར་བྱ་བའི་ལས་ཡིན་ཏེ༔ མེ་ཏོག་འདམ་ལས་སྐྱེས་གྱུར་ན༔ འདམ་གྱི་དྲི་མས་མ་
གོས་ལྟརཿ སྡིག་པའི་ལས་ལ་བརྩོན་བྱས་ཀྱང༔ སྒྲིབ་པ་གཉིས་ཀྱིས་མི་གོས་པཿ བྱང་
ཆུབ་སེམས་ཀྱིས་རྩིས་ཟིན་ཞིང༔ གཞན་གྱི་དོན་དུ་འགྱུར་བས་ ཆེ་ཤོས་སྲོག་ཀྱང་
ཕངས་མེད་དུ༔ གཏོང་བར་ཐེ་ཚོམ་མི་རུང་བས༔ ནོར་དང་ལོངས་སྤྱོད་ལྟ་ཅི་སྨོས༔
ཕྱོགས་བཅུར་བཞུགས་པའི་སངས་རྒྱས་རྣམས༔ སེམས་ཅན་དོན་ལས་མ་གཡོས་
ཕྱིར༔ སྙིང་སྟོབས་ཆེན་པོའི་སེམས་དཔའ་རྣམས༔ དཀའ་ཚེགས་ངལ་བ་ཁྱད་བསད་
ནས༔ བསྟན་དང་འགྲོ་བའི་དོན་སྒྲུབ་ལས༔ རྒྱལ་བ་མཉེས་པའི་ཐབས་གཞན་མེད༔
སེམས་ཅན་གཅིག་གི་དོན་དུ་ཡངཿ དམྱལ་བའི་སྡུག་བསྔལ་མྱོང་གྱུར་ཀྱང༔ འགྱོད་
མེད་བཟོད་པའི་གོ་ཆ་ཡི༔ སྙིང་སྟོབས་དྲག་པོ་བསྐྱེད་གྱུར་ན༔ དཀོན་མཆོག་གསུམ་
གྱི་བྱིན་རླབས་དང༔ བཀའ་བརྒྱུད་བླ་མའི་ཐུགས་རྗེ་ཡིས༔ བདུད་ཀྱིས་གླགས་མི་
རྙེད་པར་འགྱུར༔ རང་གི་ལུས་དང་ལོངས་སྤྱོད་དང༔ མངའ་འབངས་སྡེ་རུས་བཅས་
པ་ཀུན༔ སེམས་ཅན་སངས་རྒྱས་ཐོབ་བྱའི་ཕྱིར༔ སངས་རྒྱས་བསྟན་པའི་དོན་དུ་
གཏོང༔ སྡུག་བསྔལ་ཉམ་ཐག་གྱུར་པ་ཡི༔ སྡིག་སྡུག་རང་གི་ཐོག་ཏུ་ལེན༔ སྐྱབས་
མགོན་དཔུང་གཉེན་ར་མདའ་བྱ༔ གནོད་སེམས་ལྡན་པའི་དགྲ་བདུད་ཀུན༔ དང་པོ་
432་



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
དཔའ་ངར་ལྡན་པས་བསྒྲལ༔ ཐ་མ་ལུས་ངན་བོར་བའི་ཚེ༔ དེ་ཡི་སྡིག་སྒྲིབ་རང་གིས་
ལེན༔ རང་གི་དགེ་བ་དེ་ལ་བསྔོ༔ ངན་སོང་གནས་སུ་མི་འཁྱམ་ཞིང༔ སངས་རྒྱས་
ཐོབ་པའི་སྨོན་ལམ་འདེབས༔ ཐོག་མ་བར་དང་ཐ་མ་རཿ ཏིང་འཛིན་རྩིས་ཀྱིས་ཟིན་
པར་བྱ༔ ང་སྐྱེས་བུའི་ཆོས་ལུགས་དེ་ལྟར་ཡིན༔ ཀུན་གྱིས་མ་ནོར་ཉམས་སུ་ལོངས༔
ཞེས་གསུངས་ལྷ་བུ་རྣམས་ཀྱིས་གཙོར་མཛད་དེར་འདུས་པ་ཀུན་གྱི་འཁོར་བ་རང་མཚན་པ་ལས་བློ་ལྡོག ཐེ་ཚོམ་གྱི་
སྒྲོགས་ལས་གྲོལ༔ བཅོས་མིན་ཡིད་ཆེས་ཀྱི་དད་པ་སྐྱེས༔ རང་དོན་ཡིད་བྱེད་ཀྱི་འཁྲི་བ་ཆོད༔ བསྟན་པ་དང་འགྲོ་བའི་
དོན་དུ་སེམས་དཔའ་སྙིང་སྟོབས་ཆེན་པོའི་མི་འཇིགས་སྤོབས་པའི་གདེང་ཆེན་རྙེད་ནས་སྣོད་ཁྱད་པར་ཅན་དུ་གྱུར་ཏོ
དེ་ནས་སྐྱེས་བུས་དངོས་གཞིའི་ཉམས་ལེན་གྱི་ཆོས་འདི་སྐད་གསུངས༔ རྗེ་སྐྱབས་གནས་རྩ་གསུམ་ཀུན་འདུས་
དཔལ༔ སོ་སྐྱེས་སྤྲུལ་བའི་སྐུ་ལ་འདུད༔ རང་རྒྱུད་ལས་སུ་རུང་གྱུར་ནས༔ དངོས་གཞི་ཉམས་ལེན་རིམ་པ་ནི༔ ཆོས་
ཀྱི་ཐོག་མར་སྐྱབས་འགྲོ་སྟེ༔ … སངས་རྒྱས་ཆོས་དང་དགེ་འདུན་གསུམ༔ ཚེ་རབས་གཏན་གྱི་སྐྱབས་གནས་ཡིན༔
སྐྱབས་ཀྱི་དམ་པར་བཟུང་གྱུར་ན༔ འདི་དང་ཕྱི་མར་བསླུ་བ་མེད༔ བླ་མ་ཡི་དམ་མཁའ་འགྲོ་གསུམ མ་ནོར་ལམ་
སྟོན་ཆེན་པོ་སྟེ༔ བྱིན་རླབས་དངོས་གྲུབ་ཀུན་འབྱུང་ཞིང༔ ས་དང་ལམ་གྱི་བར་ཆད་སེལ༔ ཆོས་སྐུ་ལོངས་སྐུ་སྤྲུལ་སྐུ་
གསུམ༔ མཐར་ཐུག་འབྲས་བུའི་ཐོབ་བྱ་སྟེ༔ ཕྱིར་མི་ལྡོག་པའི་བཙན་ས་ཟིན༔ འོན་ཀྱང་ཤ་ཁྲག་ལུས་བཟུང་དུས བློ་
མིག་མ་དག་མི་མཐོང་བའི༔ ཀུན་གྱི་བྱེད་པོ་བླ་མ་ཡིན༔ གཅིག་ཆོག་ནོར་བུའི་ལུགས་བསྒོམ་པ༔ ཨེ་མ་ཧོ༔
མདུན་ནམ་མཁར་རིན་ཆེན་ཁྲི་སྟེང་དུ༔ པདྨ་རྒྱལ་པོ་དབྱེར་མེད་པའི༔ སྐྱེས་མཆོག་ནོར་
བུ་དགྲ་འདུལ་རྗེ༔ སྐུ་མདོག་དཀར་དམར་གཞོན་ཚུལ་ལྡན༔ དབུ་ལ་དར་གྱི་ལྭ་ཐོད་
དང༔ སྐུ་ལ་ཟ་འོག་བེར་ཆེན་གསོལཿ རིན་ཆེན་རྒྱན་ཆ་དུ་མས་སྤྲས༔ ཕྱག་གཉིས་
མཉམ་བཞག་ཡིད་བཞིན་གྱི༔ རིན་ཆེན་ནོར་བུ་འབར་བ་བསྣམས༔ ཞབས་གཉིས་
••
.
་ 433



མདོ་མཁྱེན་བརྩེའི་གསུང་འབུམ།
， ་་
སེམས་དཔའི་སྐྱིལ་མོ་ཀྲུང༔ འོད་དང་འོད་ཟེར་འབར་བར་བཞུགས༔ སངས་རྒྱས་
བྱང་སེམས་ཡི་དམ་ལྷ༔ དཔའ་བོ་མཁའ་འགྲོ་ཆོས་སྐྱོང་དང༔ དགྲ་བླ་ཝེར་མའི་
ཚོགས་ཀྱིས་བསྐོརཿ བདག་སོགས་རིགས་དྲུག་སེམས་ཅན་ལ༔ བརྩེ་བའི་སྤྱན་གྱིས་
རིང་བར་གཟིགས༔ འདྲེན་པའི་དེད་དཔོན་ཆེན་པོར་བསམ༔ ན་མོ༔ དུས་གསུམ་
སངས་རྒྱས་ཀྱི་ངོ་བོ༔ མདོ་སྔགས་དམ་ཆོས་ཀྱི་འབྱུང་གནས༔ དགེ་འདུན་ཀུན་འདུས་
ཀྱི་མངའ་བདག༔ པདྨ་རྒྱལ་པོ་དང་དབྱེར་མེད༔ གེ་སར་སྐྱེས་བུ་རང་མཁྱེན་ནོ༔ སྙིང་
ཁུང་རུས་པ་ཡི་གཏིང་ནས༔ གསོལ་འདེབས་དད་ལྡན་གྱི་བུ་ལ༔ ཐུགས་རྗེས་བྱིན་
གྱིས་རང་རློབས་ཤིག༔ བདག་སོགས་མཁའ་མཉམས་ཀྱི་འགྲོ་བའི༔ སྒོ་གསུམ་
སྐྱབས་སུ་རང་མཆིའོ༔ མ་གཡེངས་རྩེ་གཅིག་དད་པའི་ངང༔ གསོལ་འདེབས་སྐྱབས་འགྲོ་འདི་ལ་འབོད༔
གཉིས་པ་སེམས་བསྐྱེད་དམ་བཅའ་བ༔ འཁོར་བའི་གནས་སུ་ཡུན་རིང་ཞིངཿ མ་རིག་ཨ་འཐས་
ཉོན་མོངས་མཐུསཿ སེམས་ཅན་ཕ་མར་མ་ཤེས་ཤིང༔ རང་ཉིད་གཅིག་པུ་ཞི་བདེར་
གཞོལཿ བླ་མའི་ཐུགས་རྗེའི་གནད་ཤེས་པའི༔ ད་ནི་འགྲོ་བ་ཀུན་དོན་དུ༔ ལུས་དང་
ལོངས་སྤྱོད་ཀུན་གཏོང་ཞིང༔ འགྲོ་དྲུག་སངས་རྒྱས་ཐོབ་པར་བྱ༔ ངན་སོང་གསུམ་པོ་
མ་སྟོངས་པར༔ བདག་གིས་སེམས་ཅན་དོན་སྒྲུབ་པོ༔ སེམས་དཔའ་ཆེན་པོའི་དམ་
བཅའ་འཛིན༔ རྒྱུད་ལ་མ་སྐྱེས་བར་དུ་འབད༔ ལུས་ཀྱི་སྒྲིབ་པ་སྦྱོང་བའི་ཕྱིར༔ ཕྱག་འཚལ་ངག་གིས་ཕྱག་ཚིག་
དང༔ སེམས་ཀྱིས་གནོང་ཞིང་འགྱོད་པ་བཅས༔ ཁྱོད་ནི་བླ་མ་རྡོ་རྗེ་སེམས༔ དགྲ་འདུལ་སྐྱེས་བུ་
དོན་འགྲུབ་སྟེ༔ བདག་སོགས་འཁོར་བ་ཐོག་མེད་ནསཿ བསགས་པའི་སྒྲིབ་གཉིས་
བག་ཆགས་དང༔ སྒོ་གསུམ་ཉམས་སྒྲིབ་ཉེས་ལྟུང་བཤགསཿ བྱང་ཞིང་དག་པར་
434



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
མཛད་དུ་གསོལ༔ འདི་ལ་འབད་ན་སྡིག་སྒྲིབ་འདག༔ སྐུ་གསུང་ཐུགས་ཀྱི་བྱིན་གྱིས་རློབས༔ ཚོགས་བསགས་
མཆོད་པ་འབུལ་བ་ནི༔ ཅི་འབྱོར་བ་ཡི་ཞལ་ཟས་དང༔ ཟས་སྣ་བཏུང་བའི་ཕུད་བཤམས་ཤི༔ ལུས་དང་ལོངས་སྤྱོད་ །
ཀུན་འབུལ་ཞིང༔ ཨོཾ་ཨཱཧཱུྃ ལྷ་ཡི་ཞལ་ཟས་རོ་བཅུད་ལྡན༔ དཀར་གསུམ་མངར་གསུམ་
ཟས་སྣའི་རིགས༔ ཕྱེ་མར་སྤོས་དང་མེ་ཏོག་དང༔ རྒྱ་ཇ་འོ་ཞོ་བཏུང་བའི་རིགསཿ ཤ་
ཆང་ལ་སོགས་ཚོགས་ཀྱི་རྫས༔ བདག་ལུས་ལོངས་སྤྱོད་མངའ་ཐང་ཀུན༔ བུ་དང་ཆུང་
མ་ནོར་གྱི་མཆོག༔ འཛམ་བུའི་གླིང་གི་ལོངས་སྤྱོད་བཅསཿ འབུལ་ལོ་ཚོགས་གཉིས་
རབ་རྫོགས་ཤོག༔ ངག་གིས་བརྗོད་ཅིང་སེམས་ཀྱིས་དམིགས རྩེ་གཅིག་གསོལ་བ་གདབ་པ་ནི༔ ཨེ་མ་
ཧོ༔ གྲངས་མེད་བསྐལ་བ་མང་པོའི་གོང་རོལ་ནསཿ རྡོ་རྗེ་འཆང་དང་དབྱེར་མེད་བྱང་
ཆུབ་ཀྱང༔ ཤཱཀ་ཐུབ་བསྟན་འདིར་འགྲོ་དོན་དུས་བབ་པའི༔ དམག་དཔོན་རིན་ཆེན་
ཚུལ་དུ་སྐུར་བཞེངས་ཤིང༔ སྣ་ཚོགས་ཐབས་ཀྱིས་འགྲོ་བའི་དོན་མཛད་པའི༔ བདག་
སོགས་ལས་སྐལ་ལྡན་པའི་སྐྱབས་གཅིག་པུ༔ རྩ་བའི་བླ་མ་གེ་སར་སྐྱེས་བུ་ལ༔
གསོལ་བ་འདེབས་སོ་ཐུགས་རྗེའི་སྤྱན་གྱིས་གཟིགས༔ སྒྲིབ་གཉིས་དག་ཅིང་སྒོ་
གསུམ་སྨིན་ཅིང་གྲོལ༔ དབང་དང་བྱིན་རླབས་ཅིག་ཆར་སྩལ་དུ་གསོལ༔ རྩེ་གཅིག་འདུན་
པ་དྲག་པོས་གསོལ་བ་ཐོབ༔ ལུས་ངག་ཡིད་ལ་བྱིན་ཆེན་འབེབས་པར་ངེསཿ ནད་གདོན་བགེགས་ལས་གྲོལ་བར་
གདོན་མི་ཟ༔ ཡི་དམ་བསྙེན་ཅིང་སྒྲུབ་པ་ནི༔ བླ་མ་དགྱེས་པའི་འཛུམ་མདངས་བཅས༔ འོད་དུ་ཞུ་
ནས་རང་ལ་ཐིམ༔ རང་ལུས་འཛིན་མེད་འཇའ་ལྟར་ཡལ༔ རིག་པ་ཧྲི༔ཡིག་དཀར་པོ་
ལ༔ སངས་རྒྱས་རྣམས་ཀྱི་བྱིན་རླབས་བསྡུས༔ དེ་ཉིད་ཡོངས་སུ་གྱུར་པ་ལསཿ རང་
ལུས་ཡི་དམ་ལྷག་པའི་ལྷ༔ སྙིང་རྗེའི་རང་གཟུགས་སྤྱན་རས་གཟིགས༔ དཀར་གསལ་
435



མདོ་མཁྱེན་བརྩེའི་གསུང་འབུམ།
དུང་གི་རི་བོ་ལ ཉི་མ་འབུམ་གྱིས་འཁྱུད་པ་སྟེ༔ ཞལ་གཅིག་འཛུམ་པའི་ཉམས་དང་
ལྡན༔ ཐབས་ཤེས་སྤྱན་གཉིས་འགྲོ་ལ་གཟིགས༔ ཕྱག་གཡས་མཆོད་སྦྱིན་ཕྱག་རྒྱ་
ཡིས༔ ཡིད་བཞིན་ནོར་བུའི་ཕྲེང་བ་བསྣམས༔ གཡོན་པ་དཀོན་མཆོག་གསུམ་མཚོན་
རྒྱསཿ ཨུཏྤལ་སྤྱི་བླུག་མཚན་པ་ཡི༔ ཡུ་བ་ཐུགས་གར་གཏོད་ཅིང་བསྣམས༔ ཞབས་
གཉིས་སེམས་དཔའི་སྐྱིལ་ཀྲུང་བཞུགས༔ དར་གྱི་སྟོད་གཡོགས་སྨད་ཤམ་དང་ རིན་
ཆེན་རྒྱན་ཆ་བཅུ་གསུམ་དངཿ ལོངས་སྐུའི་རྒྱན་ཆ་སྐུ་ལ་རྫོགསཿ ཐུགས་ཉིད་ཡེ་ཤེས་
ལྔ་ལྡན་ལསཿ སྙིང་རྗེས་འགྲོ་ཀུན་རྗེས་སུ་འཛིན༔ སྤྱི་བོར་རྩ་བའི་བླ་མ་དངཿ དབྱེར་
མེད་སྣང་བ་མཐའ་ཡས་ནི༔ དམར་གསལ་ཆོས་གོས་རྣམ་གསུམ་གསོལཿ མཉམ་
བཞག་བདུད་རྩིའི་ལྷུང་བཟེད་བསྣམས༔ མཚན་དང་དཔེ་བྱད་ལྡན་པ་ལ༔ ཞབས་
གཉིས་རྡོ་རྗེ་སྐྱིལ་ཀྲུང་བཞུགས་ བདག་བསྐྱེད་ཐུགས་ཀའི་ཧཱིཝཡིག་ལས༔ འོད་
འཕྲོས་ཡེ་ཤེས་ལྷ་ཚོགས་དྲངས༔ ཤར་ཕྱོགས་རི་བོ་ཏ་ལ་སོགསཿ ཆོས་ལོངས་སྤྲུལ་
པའི་ཞིང་ཁམས་ནས༔ ཡི་དམ་སྤྱན་རས་གཟིགས་དབང་དང༔ རྩ་གསུམ་ཡེ་ཤེས་ལྷ་
ཡི་ཚོགས༔ བདག་རྒྱུད་བྱིན་གྱིས་བརླབ་པའི་ཕྱིར༔ ཐུགས་རྗེས་གཟིགས་ལ་གཤེགས་
སུ་གསོལཿ ནམ་མཁའ་ས་གཞི་བར་སྣང་ཀུན༔ སྐུ་དང་ཡིག་འབྲུ་ཕྱག་མཚན་སོགས
ཁ་ཆར་བུ་ཡུག་འཚུབ་ལྟར་བྱོན༔ བདག་དང་དབྱེར་མེད་གཅིག་ཏུ་འདྲེསཿ རང་ཉིད་
ཐུགས་རྗེ་ཆེན་པོའི་སྐུ༔ སྟོང་གསལ་འཛིན་མེད་ངང་དུ་གྱུརཿ ཐ་མལ་ཤ་ཁྲག་འཛིན་
ཞེན་ཞིག འཕགས་པའི་སྐུ་ཡི་ལམ་ཁྱེར་བྱ༔ ཨོཾ་ཨཱ༔ཧཱུྃ༔ གཟུགས་སྒྲ་དྲི་རོ་རེག་བྱ་
ཆོས༔ དབང་པོ་དྲུག་ཡུལ་གང་ཤར་བ༔ སྤྱན་རས་གཟིགས་ལ་མཆོད་པ་འབུལ
436.



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
འདོད་ཡོན་མ་སྤངས་རྒྱན་དུ་ཤར༔ ཨ་ལ་ལ་ཧོ༔ སྐུ་མཆོག་འགྱུར་མེད་འཕགས་པའི་
སྐུ༔ ཐོགས་རིག་འཛིན་བྲལ་འཇའ་ཚོན་འདྲ༔ འཕགས་པའི་གསུང་ནི་ཚངས་པའི་
དབྱངས གྲགས་སྟོང་ཡི་གེ་དྲུག་མར་སྒྲོགས༔ འཕགས་པའི་ཐུགས་ནི་མཁའ་ལྟར་
དག༔ སྙིང་རྗེས་འགྲོ་ཀུན་རྗེས་སུ་འཛིན༔ ཡི་དམ་རང་དང་དབྱེར་མེད་པ༔ འགྲོ་
འདུལ་སྤྱན་རས་གཟིགས་ལ་བསྟོད༔ ལུས་ཉིད་ཡི་དམ་ལྷར་བསྒོམ་པ༔ དུས་ཀུན་འབྲལ་བ་མེད་པར་
གྱིས༔ བརྟན་པ་སྣོད་ཀྱི་འཇིག་རྟེན་ཀུན༔ ཤར་ཕྱོགས་རི་བོ་ཏ་ལའི་ཞིང༔ རིན་ཆེན་སྣ་བདུན་ལས་གྲུབ་ཅིང༔ དཔག་
བསམ་ཤིང་དང་བདུད་རྩིའི་ཆབ༔ འཇའ་ཚོན་མེ་ཏོག་སྤོས་ངད་ལྡན༔ མནན་ནེམ་བཏེགས་འཕར་འདོད་ཡོན་ལྔ
ཡིད་ལ་གང་བསམ་ལྷུན་གྱིས་གྲུབ༔ དྲང་སྲོང་རིག་འཛིན་མཁའ་འགྲོའི་གནསཿ ལམ་དུ་ཁྱེར་ཞིང་ཞིང་ཁམས་སྐྱོངས༔
སྒྲ་གྲགས་སྔགས་ཀྱི་འཁྱེར་སོ་ནི༔ རང་ཉིད་སྤྱན་རས་གཟིགས་དབང་གི༔ ཐུགས་ཀར་པད་
དཀར་ཟླ་བའི་དབུས༔ རིག་པ་ཧྲི༔ཡིག་དཀར་པོ་ནི༔ གཡོ་མེད་བཀྲག་མདངས་ལྡན་
པར་གསལ དེ་ཡི་མཐའ་བསྐོར་ཁམས་མཐུན་གྱི༔ མདོག་ཅན་ཡི་གེ་བདུན་མས་
བསྐོར༔ མ་གཡེང་སེམས་བཟུང་སྙིང་པོ་བསྒྲང༔ ཨོཾ་མ་ཎི་པདྨེ་ཧཱུྃ་ཧི༔ ཅུང་ཟད་བརྟན་པ་
ཐོབ་པའི་ཚེ༔ འོད་ཟེར་ཡར་འཕྲོས་སངས་རྒྱས་ཞིང༔ ཀུན་ལ་མཉེས་པའི་མཆོད་པ་
འབུལ༔ སྐུ་གསུང་ཐུགས་ཀྱི་བྱིན་རླབས་ཀུན༔ འོད་དང་ཡིག་འབྲུའི་རྣམ་པར་བསྡུས༔
ཐུགས་སྲོག་སྙིང་པོ་བཅས་ལ་ཐིམ༔ རང་ཉིད་བཀྲག་མདངས་གཟི་བརྗིད་རྒྱསཿ སླར་
ཡང་འོད་ཟེར་སྣ་ཚོགས་འཕྲོས༔ རིགས་དྲུག་མཁའ་མཉམ་སེམས་ཅན་གྱི༔ སྡུག་
བསྔལ་ལས་ཉོན་བག་ཆགས་སྦྱངས༔ ཐམས་ཅད་འཕགས་པའི་སྐུ་རུ་གྱུར༔ འབྱུང་བ་
བཞི་དང་སེམས་ཅན་སྒྲ༔ གྲགས་ཚད་ཡི་གེ་དྲུག་མར་སྒྲོགས༔ གང་ཤར་སྟོང་ཉིད་སྙིང་རྗེ་ཡི༔ ལམ་འཁྱེར་ངང་ནས་
437



་མདོ་མཁྱེན་བརྩེའི་གསུང་འབུམ།
ཡིག་དྲུག་བཟླས༔ ཨོཾ་མ་ཎི་པདྨེ་ཧཱུཾ་ཧཱི སྙིང་པོ་ཆུ་བོའི་རྒྱུན་བཞིན་བཟླ༔ ཨོཾ་བརྗོད་པས་ལྷ་
ཡི་འགྲོ་དོན་འགྲུབ༔ མ་བརྗོད་པས་ལྷ་མིན་འགྲོ་དོན་འགྲུབ༔ ཎི་བརྗོད་པས་མི་ཡི་
འགྲོ་དོན་འགྲུབ༔ པད་བརྗོད་པས་དུད་འགྲོའི་སྒྲིབ་པ་སྦྱང མེ་བརྗོད་པས་ཡི་དྭགས་
སྡུག་བསྔལ་སེལ༔ ཧཱུྃ་བརྗོད་པས་དམྱལ་གནས་སྟོང་པར་བྱེད༔ ཧྲིབརྗོད་པས་བདེ་
ཆེན་ཞིང་དུ་འདྲེན… ཨོཾ་དཀར་པོ་སྐུ་ཡི་ས་བོན་ཡིན༔ མ་དམར་པོ་གསུང་གི་ས་བོན་
ཡིན༔ ཎི་མཐིང་ཀ་ཐུགས་ཀྱི་ས་བོན་ཡིན༔ པད་སེར་པོ་ཡོན་ཏན་ས་བོན་ཡིན༔ མེ་
ལྗང་གུ་ཕྲིན་ལས་ས་བོན་ཡིན༔ ཧཱུཾ་སྔོན་པོར་བྱིན་རླབས་ཐམས་ཅད་བསྡུ ཧཱི ་དཀར་
པོར་འཁྲུལ་བ་དབྱིངས་སུ་དོག༔ ཨོ་ཆོས་དབྱིངས་ཡེ་ཤེས་ཆོས་ཀྱི་སྐུ༔ མ་མེ་ལོང་ཡེ་
ཤེས་ལོངས་སྤྱོད་རྫོགས༔ ཎི་མཉམ་ཉིད་ཡེ་ཤེས་འགྱུར་བ་མེད༔ པད་སོར་རྟོག་ཡེ་
ཤེས་མངོན་བྱང་ཆུབ༔ མེ་བྱ་གྲུབ་ཡེ་ཤེས་སྤྲུལ་པའི་སྐུ༔ ཧཱུྃ་སྐུ་ལྔ་ལྷུན་གྲུབ་རྫོགས་
སངས་རྒྱས༔ ཧཱུྃ༔རིག་པའི་ངང་དུ་ཐམས་ཅད་རྫོགས༔ ལྷ་གཅིག་ཆོག་སྤྱན་རས་
གཟིགས་དབང་འདི༔ བོད་ཁ་བ་ཅན་གྱི་ལྷ་སྐལ་དང༔ ཆོས་གཅིག་ཆོག་ཡི་གེ་དྲུག་མ་
འདི༔ བོད་སེམས་ཅན་ཡོངས་ཀྱི་ཆོས་སྐལ་ཡིན༔ ཕྱོགས་བཅུའི་སངས་རྒྱས་ཐམས་
ཅད་ཀྱང༔ སེམས་ཉིད་ཀློང་དུ་དགོངས་པ་གཅིག རིགས་བརྒྱ་རིགས་ལྔ་རིགས་
གཅིག་འདུས༔ ཡི་དམ་སྤྱན་རས་གཟིགས་དབང་འདི༔ སྐྱེས་བུ་ང་དང་དབྱེར་མེད་
ཡིན༔ ཆོས་སྐུའི་ཞིང་ན་སྣང་མཐའ་ཡས༔ སྤྲུལ་སྐུ་པད་མ་འབྱུང་གནས་ཏེ༔ ཁ་བ་ཅན་
དུ་སྐྱེས་བུ་ང སྤྲུལ་པ་གཅིག་གི་རང་བཞིན་ཏེ༔ ཉི་མ་དང་ནི་འོད་ཟེར་མཚུངས. ངག་
འཕགས་པའི་གསུང་དུ་བསྒྱུར་བ་ལཿ སྙིང་པོ་ཡི་གེ་དྲུག་མ་བཟླ༔ ཡར་མཐོ་རིས་
olo
- 438.



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽.
བགྲོད་པའི་ཐེམ་སྐས་ཡིན༔ སྡིག་སྒྲིབ་འདག་པའི་ཕྱགས་མ་ཡིན འགྲོ་བ་རིགས་
དྲུག་སྐྱེ་སྒོ་ཆོད༔ ཚོགས་རྫོགས་སྒྲིབ་སྦྱངས་འབྲས་བུ་ཐོབ༔ གསུང་གི་བྱིན་རླབས་
ཐོབ་པར་ངེས༔ རང་ལུས་རྒྱན་དང་གོས་བགོ་ཚེ སྤྱན་རས་གཟིགས་ལ་འབུལ་བར་
དམིགསཿ བཟའ་བཏུང་ཨོཾ་ཨཱཿཧཱུྃ་གསུམ་གྱིས༔ ཡེ་ཤེས་བདུད་རྩིར་བྱིན་རླབས་ནས༔
སྤྱན་རས་གཟིགས་ཀྱིས་གསོལ་བར་དམིགསཿ མཐར་སྣང་སྟོང་སྒྱུ་མ་ལྟ་བུར་བཞག༔
ཅེས་གསུངས་སོ༔ དེར་འཚོགས་པ་ཐམས་ཅད་ཀྱི་ལུས་ཀྱི་སྒྲིབ་སྦྱངས་ཕྱག་དང་བསྐོར་བ་བླ་མའི་གསོལ་འདེབས་ལ་
འབད་ཅིང༔ ནངས་ནུབ་ཀུན་ཏུ་ཐུགས་རྗེ་ཆེན་པོའི་སྒོམ་བཟླས་ལ་བརྩོན་ཞིངཿ ཉིན་མཚན་གཡེང་བ་མེད་པར་བརྩོན་
འགྲུས་བརྩམས་པའི་འགའ་ཞིག་གིས. དངོས་ཉམས་རྨི་ལམ་མ་ངེས་པར་སྐྱེས་བུ་དང་སྤྱན་རིས་གཟིགས་དབྱེར་མ་
མཆིས་པའི་རྟགས་མཚན་མངོན་ནོ༔་ . དེ་ནས་ལྷ་ཕྲུག་རྣམས་ཀྱིས་གཙོས་འཁོར་རྣམས་ལ་དངོས་གཞིའི་ཆོས་འདི་
གསུངས་སོ༔ ཨེ་མ་ཧོ༔ ཆོས་སྐུ་རྡོ་རྗེ་འཆང་ཆེན་ནསཿ རྡོར་སེམས་དགའ་རབ་ཤྲཱི་སེང༔
མཚོ་སྐྱེས་རྡོ་རྗེར་མ་ཐུག་བར༔ ཤིན་ཏུ་གསང་བའི་ཆོས་ཤིག་གསུངཿ ད་དུང་རྒྱ་གར་
ཡུལ་དུ་ཡང ཡོངས་སུ་གྲགས་པར་མ་གྱུར་ཏེ རྒྱ་གར་སྤོས་རི་ངད་ལྡན་ནསཿ པདྨ་
འབྱུང་གནས་ཡབ་ཡུམ་གྱིས༔ སྐྱེས་བུ་ང་ལ་བརྡ་ཁྲོལ་བ༔ རང་སེམས་སངས་རྒྱས་
རྟོགས་པའི་ཐབས༔ ཚེ་འདི་ཉིད་ལ་གྲོལ་འབྲས་སྒྲུབ༔ སངས་རྒྱས་སྤྲུལ་སྐུའི་ཞིང་
ཁམས་སུ༔ ཚེ་འདི་འཕོས་མ་ཐག་ཏུ་བགྲོད མ་དག་འཁོར་བའི་སྐྱེ་སྒོ་ཆོད༔ འགྲོ་བ་
རིགས་དྲུག་འདྲེན་སྟོན་ནུསཿ དགེ་སྡིག་བླང་དོར་ལས་འདས་ཤིང༔ གཟུང་འཛིན་
གཉིས་ཀྱི་སྒྲོགས་ལས་གྲོལ༔ ཡིད་བཞིན་ནོར་བུ་ལྟ་བུ་ཡི༔ ཁྱད་ཆོས་སྐྱེས་བུ་ང་ཡིས་
རྟོགས ང་ཨོ་རྒྱན་པདྨས་བྱིན་བརླབས་པའི༔ ཕྲིན་ལས་མཆོག་གི་ཕོ་ཉ་བ སྤྱན་
439



མདོ་མཁྱེན་བརྩེའི་གསུང་འབུམ། ་
རས་གཟིགས་ཀྱི་རྣམ་སྤྲུལ་ཡིན༔ ཁྲོས་ན་བདེ་ཆེན་ཧེ་རུ་ཀ རིག་རིག་གསོད་པའི་
ཤན་པ་ཡིན༔ བསད་བསད་འདྲེན་པའི་སངས་རྒྱས་ཡིན༔ སེམས་ཅན་ཡོངས་ཀྱི་ཕ་མ་
ཡིན༔ དབུ་ནག་བོད་ཀྱི་བླ་མ་སྟེ༔ སྒོས་གླིང་དཀར་ལྷ་སྡེའི་སྟོན་པ་མཆོག ཚོ་དྲུག་
སྡེ་དཀར་པོ་འདི༔ སྔར་འབྲེལ་ལས་དང་སྨོན་ལམ་མཐུསཿ སྐྱེས་བུ་ང་ཡི་འཁོར་དུ་
གྱུར༔ ད་དུང་བྱང་ཆུབ་མ་ཐོབ་པར༔ འབྲལ་བ་ཅུང་ཟད་ཡོད་མ་ཡིན༔ ང་ཡི་ཞབས་
ཏོག་མཐར་ཕྱིན་པའི སྨོན་ལམ་དཀར་པོའི་རྩ་བ་ཡོད༔ ངས་བཤད་པ་ལྷ་སྡེ་ཕྱུག་
མོར་བཤདཿ རང་རང་ལས་དང་སྐལ་བ་དང༔ དབང་པོ་བསམ་པའི་ཁྱད་པར་གྱི༔
གོ་ལུགས་རྣམ་པ་སྣ་ཚོགས་འོང༔ ང་རྡོ་རྗེ་འཆང་ཆེན་དངོས་སུ་སྒོམས༔ རང་རང་སོ་
སོས་དབེན་པ་རུ༔ ལུས་དྲང་པོར་ལག་གཉིས་མཉམ་བཞག་གྱིས༔ དང་པོ་སྤྱན་རས་
གཟིགས་དབང་སྒོམས༔ ཡི་གེ་དྲུག་མ་བརྒྱ་རྩ་སྒྲོགས ་དེ་ནས་མི་དམིགས་ང་དུ་
ཞོག༔ མིག་གཉིས་བར་སྣང་ཁམས་ལ་གཏོད༔ ཨ་དཀར་པོ་ཞིག་ལ་ཤེས་པ་ཟུངས༔
སྣང་བ་གཞན་དུ་མ་ཡེངས་པར༔ མ་གསར་གཅེས་ཕྲུག་བྲལ་འདྲ་གྱིས༔ ཤ་ཁྲག་
གདོས་བཅས་ཕུང་པོ་ཡངཿ ཁ་ནས་སྒྲ་སྐད་སྣ་ཚོགས་ངག༔ འདས་དང་མ་འོངས་ད་
ལྟ་ཡི༔ བསམ་བློ་སྣ་ཚོགས་བྱེད་མཁན་སེམསཿ དེ་གསུམ་གཙོ་བོ་གང་ཆེར་ལྟོས
ལུས་ས་རྡོ་ཡིན་པས་ཤུལ་དུ་ལུསཿ ནམ་ཞིག་ལུས་སེམས་ཞིག་པའི་དུསཿ འབྱུང་བ་
འབྱུང་བའི་ཀློང་དུ་ཐིམ༔ ངག་རླུང་དང་ལྕེ་ཡི་བྱེད་ལས་ཏེ༔ ནམ་ཞིག་བྲག་ཆ་ལྟ་བུར་
ཡལ༔ སེམས་ད་ལྟ་དགྲ་ལ་ཞེ་སྡང་དངཿ གཉེན་གྲོགས་ལ་ཆགས་ཤིང་ནོར་སེར་སྣ
ང་རྒྱལ་དང་ཕྲག་དོག་གཏི་མུག་སོགས༔ དད་དང་སྙིང་རྗེ་དཀར་པོའི་ཆོས༔ དགེ་སྡིག་
00
440



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
གི་བྱེད་པོ་ཡིན་པས་ན༔ འདི་གར་འོང་གར་གནས་གར་ཐལ་ལྟོས༔ ཁ་དོག་དང་
དངོས་པོ་དབྱིབས་ཅི་འདྲ༔ སངས་རྒྱས་དང་སེམས་ཅན་གང་ནས་བྱུང༔ ཐམས་ཅད་
ཀུན་ཇི་བཞིན་རྟོགས་གྱིས་ལཿ གདུར་ཤ་མ་ཆོད་བར་དུ་དེད༔ སླར་སྐྱེས་བུ་ང་ཡི་དྲུང་
དུ་སྨོས༔ ཞེས་གསུངས་པ་ལྟར་རང་རང་སོ་སོའི་ཞུ་བ་ཕུལ … ཡང་གསུངས་པཿ ཁྱོད་གླིང་གི་ལྷ་བུ་སོ་
གསུམ་པོས༔ ལུས་མི་རྟག་སྒྱུ་མའི་གཡར་ཁང་ཟེར༔ ངག་ནི་བྲག་ཆ་འདྲའོ་ཟེར༔
སེམས་ལ་གཟུགས་དང་ཁ་དོག་དང༔ དངོས་པོ་མཚན་མ་མི་འདུག་ཟེར༔ ཀུན་གྱི་བྱེད་
པོ་སེམས་སུ་ཤེས༔ འོ་ན་ཕྱོགས་ཙམ་རྟོགས་པ་སྟེ༔ ལུས་མི་རྟག་སྒྱུ་མའི་གཡར་ཁང་
འདི༔ འབྱུང་བ་ལྔ་ལས་གྲུབ་མོད་ཀྱང༔ དབུ་མ་བྱང་ཆུབ་བརྒྱུད་ལམ་དང༔ རོ་རྐྱང་
དཔའ་བོ་མཁའ་འགྲོའི་གྲོང༔ འཁོར་ལོ་རིགས་ལྔའི་སངས་རྒྱས་ཞིང༔ ཐབས་ལ་
མཁས་པའི་སྐྱེས་བུ་ཡི༔ ཟག་བཅས་སྙིགས་མ་ཡོངས་སྦྱངས་ནས༔ ཞི་བ་བཞི་བཅུ་རྩ་
གཉིས་དང༔ འབར་བ་ཁྲག་འཐུང་ལྔ་བཅུ་བརྒྱད༔ མངོན་གྱུར་བྱིན་གྱིས་བརླབས་
པའི་ཚེ༔ ས་ཆུ་མེ་རླུང་ནམ་མཁའི་ཁམས༔ འོད་ལྔའི་ཀློང་དུ་གྲོལ་བའི་ཚེ༔ ལུས་ཀྱི་
སྙིགས་མ་སྒྲ་སེན་ཙམ མ་གཏོགས་དག་པའང་རེ་རེ་འབྱུང༔ ཐབས་དང་མི་ལྡན་བེམ་
པོའི་ལུསཿ དེ་ཡང་གཡོག་དང་རྟེན་གྱུར་པའི༔ བག་ཆགས་འདི་ཡིས་སྒྲིབ་པའང་བྱེད༔
ངག་ནི་ཐབས་ཀྱིས་བྱིན་བརླབས་ན༔ གསུང་གི་ནུས་པ་འཇུག་པ་དང༔ གྲགས་སྟོང་
བདེན་མེད་རྟོགས་པའང་ཡོད༔ ཐ་མལ་པ་ཡི་བག་ཆགས་སྡུད༔ འཆི་ཚེ་པི་ཝང་རྒྱུན་
ཆད་འདྲ༔ གང་ལྟར་བྱེད་པོ་སེམས་ཡིན་ཏེ༔ ཐོག་མ་བར་དང་ཐ་མ་མེད༔ དང་པོ་མ་
འཁྲུལ་པ་ཡི་ཚེ༔ མིང་ལ་ཐོག་མའི་སྤྱི་གཞི་ཟེར༔ དེ་ལས་ངར་འཛིན་ཤེས་པ་ལའང
441



མདོ་མཁྱེན་བརྩེའི་གསུང་འབུམ།
，
བདག་ཉིད་གཅིག་པུའི་མ་རིག་པ༔ ཡེ་ཤེས་འོད་ལྔ་གཞན་དུ་བཟུང༔ ལྷན་ཅིག་སྐྱེས་
པའི་མ་རིག་པ༔ དེ་ལས་རྟོག་ཅིང་དཔྱོད་པ་སྐྱེ༔ ཀུན་ཏུ་རྟོག་པའི་མ་རིག་ དེ་ལས་
ཉོན་ཡིད་རྣམ་ཤེས་ཀྱི༔ སེམས་བྱུང་ལྔ་བཅུ་རྩ་གཅིག་གི༔ ཁམས་གསུམ་འཁོར་བར་
འཁྲུལ་པ་ཡིན༔ འདི་ལས་ཐོག་མར་བྱུང་བ་མེད༔ གློ་བུར་རྐྱེན་གྱིས་སྣ་ཚོགས་བྱུང༔
སྐབས་སུ་གནས་པའི་ས་མེད་ཀྱང༔ ཆགས་ཤིང་ཞེན་པས་འཁོར་བར་གནས༔ ཐ་མ་
འགྲོ་བའི་ཡུལ་མེད་ཀྱང༔ རང་ངོ་ཤེས་ཚེ་རང་སར་གྲོལ༔ འགྲོ་དང་འོང་བར་མི་
དམིགས་ཀྱང༔ ལས་རླུང་རྐྱེན་གྱིས་འགྲོ་འོང་ཤར མིག་གིས་མཐོང་བའི་གཟུགས་
རྣམས་དང༔ རྣ་བར་ཐོས་པའི་སྒྲ་སྣ་ཚོགས༔ སྣ་ཡིས་ཚོར་བའི་དྲི་ཡི་རིགས ལྕེ་ལ་
མྱོང་བའི་རོ་ཐམས་ཅད༔ ལུས་ཀྱི་ཚ་གྲང་འཇམ་རྩུབ་དང༔ ན་ཚ་ཟུག་གཟེར་བདེ་མི་
བདེ༔ རྐྱེན་ལས་བྱུང་ཞིང་གློ་བུར་ཤར༔ དེ་ཡང་ཐོག་མ་ཐ་མ་མེད༔ ཉེ་བར་ལེན་པ་
སེམས་ཡིན་ཏེ༔ ཉོན་ཡིད་རྣམ་ཤེས་བདག་བཟུང་བའི༔ བཟང་ངན་རང་གི་མིང་དུ་
བཏགས དགའ་སྡུག་ཆགས་སྡང་སྣ་ཚོགས་བྱས དེའི་རྐྱེན་བག་ཆགས་འཐུག་པོས་
སྒྲིག༔ དཔེར་ན་རྨི་ལམ་རྨིས་པའི་ཚེ༔ མངོན་སུམ་བདེ་སྡུག་སྣང་མོད་ཀྱང༔ འཁྲུལ་པ་
ལས་གཞན་དངོས་སུ་མེད༔ ཆུ་ནང་ཟླ་གཟུགས་ཤར་བ་ཀུན༔ དེ་བཞིན་འཁྲུལ་པའི་
སྣང་བ་ལཿ འཁོར་བ་སྣ་ཚོགས་སྣང་བ་འདི༔ འཁྲུལ་པའི་རྐྱེན་གྱིས་བསྒྱུར་བ་སྟེ༔
སེམས་ལ་དངོས་པོ་མཚན་མར་བཟུངཿ སྒོ་ལྔའི་ཡུལ་ལ་ཞེན་ཅིང་ཆགསཿ ཀུན་ནས་
ཀུན་ཏུ་མིང་བཏགས་ཤིང༔ དེ་ལ་ཞེན་པའི་དབང་གྱུར་པསཿ སྡོམ་བྱེད་ཐག་པས་རང་
བཅིངས་ནས༔ དེ་མ་ཐག་ཏུ་ཤི་བ་བཞིན༔ རང་ཉིད་འཁྲུལ་པས་རང་བཅིངས་ནས
442



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽་
ཐར་མེད་འཁོར་བའི་གནས་སུ་འཁྱམས༔ འགྲོ་དྲུག་སྡུག་བསྔལ་དཔག་མེད་མྱོང
ཐར་བའི་དུས་མེད་ཨ་ཙ་མ༔ འདི་ཡི་རང་མཚང་རྟོགས་གྱུར་ན༔ རང་སེམས་སངས་
རྒྱས་ངོ་ཤེས་པའི༔ གདམས་པ་ཡོད་དོ་ལེགས་པར་ཉོན༔ མདུན་གྱི་ནམ་མཁའ་འོད་
ལྔའི་ཀློང༔ བླ་མ་རང་རང་བློ་མཐུན་སྒོམས༔ ཐུགས་ཀའི་ཨ་དཀར་དྲི་མེད་ལཿ ཤེས་
པ་གཞན་དུ་མ་གཡེང་བར༔ རྩེ་གཅིག་དམིགས་པ་དེ་ལ་གཏོད༔ བཟང་ངན་རྟོག་པ་
ཅི་ཤར་ཡངཿ རྗེས་སུ་མ་འབྲང་རང་སར་ཞོག༔ དགག་པར་མི་བྱ་ལྷོད་ཀྱིས་གློད༔
དང་དུ་མི་ལེན་རེ་དོགས་སྤོངས༔ རེ་འགའ་སྣང་བ་ཚབ་ཚུབ་འབྱུང༔ དེ་ཚེ་ལུས་ཀྱིས་
མཆོང་རྒྱུག་དང༔ ངག་གིས་ཅི་དྲན་ཁ་རུ་འདོན༔ སེམས་ནི་བདག་མེད་རང་གར་སྒྱུར༔
རེ་འགའ་བདེ་བའི་སྣང་བ་འཆར༔ དད་པ་བསྐྱེད་ཅིང་བླ་མར་གཏོད༔ རས་འགའ་
གསལ་ཞིང་ཟང་ཐལ་འཆར༔ སྣ་རྩེར་ཨ་དཀར་དག་ལ་གཏོད༔ རེ་འགའ་ཕྱི་ནང་སྟོང་
ཕྱམས་འགྲོ༔ ཧ་ཧ་ཧི་ཧིས་གད་རྒྱངས་སྒྲོགས སེམས་ཅན་ཀུན་ལ་སྙིང་རྗེ་སྒོམས༔
རེ་འགའ་ལུས་ཀྱི་སྣང་བ་བྲལ༔ ནམ་མཁའི་ཁམས་སུ་གནས་ཉམས་བྱུང༔ གསེར་གྱི་
རྡོ་རྗེ་རྩེ་ལྔ་སྒོམས༔ དེ་ཡང་འོད་ཀྱི་རང་བཞིན་ཅན༔ མཁའ་ལ་བྱ་ལྟར་འཕུར་བ་དང
རི་བྲག་དག་ལ་ཟང་ཐལ་དུ༔ ཆུ་ཡི་སྟེང་འོག་ཉ་བཞིན་འཁྱུག༔ ཞིང་ཁམས་དག་དང་
གང་དུ་ཡང༔ དལ་གྱིས་འགྲོ་བ་ཉག་ཕྲན་ཤུགསཿ སྐར་མདའ་ཆད་བཞིན་རྩལ་སྦྱང་
ངོ སྒྲོ་འདོགས་ང་ཡི་དྲུང་ནས་ཆོད༔ ཉམས་དང་རྟོགས་པ་གཞན་ལ་གསང༔ ཡོན་
ཏན་ནང་དུ་གབ་གལ་ཆེ༔ གྲུབ་རྟགས་ཕྱི་རུ་ངོམ་གྱུར་ན༔ ཆོས་དྲེད་ཟོག་པོའི་ལམ་
རྒྱུག་ཅིང༔ འཇིག་རྟེན་མཁའ་འགྲོས་བྱིན་བརླབས་ནས༔ ཐ་མ་ལོག་པའི་ལམ་དུ་
443



མདོ་མཁྱེན་བརྩེའི་གསུང་འབུམ།
ཁྲིད༔ འདི་དག་སྐབས་རྣམས་ཐམས་ཅད་དུ༔ བླ་མའི་སྣང་བ་མི་འབྲལ་ཞིང༔ ཉིན་མོ་
སྤྱི་བོའི་གཙུག་ཏུ་སྒོམས༔ མོས་གུས་དད་པས་གསོལ་བ་ཐོབ༔ དཔྲལ་བ་མགྲིན་པ་
སྙིང་ལྟེ་གསང༔ འོད་ཟེར་དཀར་དམར་སྔོ་སེར་ལྗང༔ འཕྲོས་པས་རང་གི་སྤྱི་བོ་དང
སྙིང་དང་ལྟེ་ཁུང་གསང་བར་ཐིམ༔ ལུས་ཀུན་འོད་ཀྱིས་མེར་མེར་གང༔ དབང་དང་
བྱིན་རླབས་ཐོབ་པར་བསམ༔ ནུབ་མོར་བླ་མ་འོད་ཀྱི་སྐུ༔ ཚོན་གང་བ་ཞིག་སྙིང་ཁར་
སྒོམས༔ ལྟེ་བར་ཨཱཡིག་དམར་པོ་ལས༔ འོད་དམར་ཤིན་ཏུ་ཚ་ལ་རྩུབ༔ ལུས་ཀུན་
ཁྱབ་པ་བུམ་ནང་དུ མར་མེ་སྦྱར་བ་ཇི་བཞིན་གསལ༔ ཐིག་ལེ་དག་ལ་སེམས་བཟུང་
ཞིང༔ བསམ་བློ་ཁོལ་མོར་མི་བཏང་བར༔ དད་པའི་ངང་ནས་གཉིད་ལོག་བྱ༔ འཁྲུལ་
སྣང་དབང་དུ་མི་འགྱུར་ཞིང༔ རབ་རྣམས་འོད་གསལ་འཁོར་མོར་འགྱུར༔ འབྲིང་ཡང་
རྟགས་མཚན་ཕྲན་བུ་མཐོང༔ ཐ་མའང་བདུད་ཀྱིས་གླགས་མི་རྙེདཿ སྒོམ་ཚེ་མདུན་
མཁར་བླ་མའི་ཐུགས - ཨཱདཀར་དག་ལ་སེམས་བཟུང་བའི༔ བདེ་གསལ་སྟོང་དང་
མི་སྟོང་བའི༔ ཉམས་ཀྱི་ཤུན་པ་དོར་བའི་ཚེ༔ སྐབས་ཤིག་བྱིན་རླབས་འཇུག་པའི་
དུསཿ དངངས་སྐྲགས་ཕྲན་བུས་རྐྱེན་བྱས་ཏེ༔ ཧད་ཀྱིས་སང་བའི་སྣང་བ་ལཿ སྟོང་
གསལ་འཛིན་མེད་ཟང་ཀ་མ༔ ཅིར་ཡང་མ་གྲུབ་བརྗོད་མི་ཤེསཿ འདི་ཞེས་མཚོན་དུ་
མེད་པ་ལ ཐེ་ཚོམ་འཛིན་པའི་སྐྱོན་དང་བྲལ༔ འལ་འོལ་ཡད་ཡུད་སེང་ངེ་བ ཤེས་
རགས་རང་བཞིན་ས་ལེར་འོང༔ བརྗོད་མེད་བྲལ་བ་ཧྲིག་གེ་ཤར༔ རྟོགས་ཚེ་ང་ཡི་
གདམས་པའི་གནསཿ རྡོ་རྗེ་འཆང་གི་དགོངས་པའོ༔ དེ་ལས་སངས་རྒྱས་ལོགས་སུ་
མེད༔ ཡ་ཀིའི་རྡོ་རྗེ་འཆང་ཆེན་ནསཿ མ་ཀིའི་དམྱལ་བའི་སེམས་ཅན་ཡན༔ འཇག་
，
444



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽ །
མའི་སྲིན་བུ་ཚུན་ཆད་ཀྱི༔ རྒྱུད་ལ་འདི་ཉིད་ཡོད་མོད་ཀྱང༔ གློ་བུར་མ་རིག་རྐྱེན་བྱས་
ཏེ༔ དྲི་མ་དགུ་ཡི་སྦུབས་སུ་གབ༔ རང་ངོ་རང་གིས་མི་མཐོང་བཞིན༔ རང་སེམས་
སངས་རྒྱས་ངོ་མ་ཤེས༔ གཏི་མུག་མུན་པ་འཐིབ་པ་ཡིསཿ ཀློང་ལས་བག་ཆགས་ཨ་
འཐས་ཤིངཿ ཁོང་ཁྲོ་ང་རྒྱལ་སེར་སྣ་དང༔ ཕྲག་དོག་མཁོན་འཛིན་ལོག་པར་ལྟ༔
གཟུང་འཛིན་འཁྲུལ་སྣང་སྣ་ཚོགས་འབྱུང་ཁམས་གསུམ་འཁོར་བར་ཁ་འབྱམས་
ཤིངཿ སྔ་མའི་ལས་ཀྱི་སྡུག་བསྔལ་སྤྱོད༔ ཕྱི་མའི་སྡུག་བསྔལ་འདི་བྱེད་དོ༔ རང་ལ་
གཅེས་པར་བཟུང་བ་ཡིས༔ སེམས་ཅན་ཀུན་ལ་གནོད་སེམས་བསྐྱེད༔ དགྲ་གཉེན་
བར་མ་གསུམ་པོ་ཡངཿ རང་ཉིད་གཅིག་པུའི་རྒྱུ་ལས་འབྲེལ༔ སེམས་ཅན་དོན་དུ་
འགྱུར་བའི་ལས་ ནམ་ཡང་སྤྱོད་པའི་སྐལ་བ་དབེན༔ དེ་ཡིས་འདི་ཉིད་རྟོགས་མི་
འགྱུར༔ རྒན་རིམ་རྣམས་ཀྱིས་གཙོར་གྱུར་པའི གླིང་གི་གཅེས་ཕྲུག་སོ་གསུམ་དང༔
མ་སྲུ་དུང་སྨན་བུ་སྲིང་རིགས ཚོ་དྲུག་སྐལ་བར་ལྡན་པ་ཀུན༔ དེ་སྔོན་ཉི་མ་ཡན་
བཟུང་ལ༔ ཆོས་ཟེར་བ་རྣ་རྒྱབ་རླུང་དང་འདྲ༔ ད་རེབ་སྐལ་བ་ལྡན་པའི་དུས༔ རང
རང་ལས་སྐལ་ཇི་བཞིན་དུ༔ མ་ནོར་ཉམས་སུ་ལེན་པར་གྱིས༔ འབྲས་བུའི་ཆོས་ཀྱི་
བཞག་སོ་ནི༔ ལུས་ཉིད་ཐུགས་རྗེ་ཆེན་པོ་སྒོམས༔ ངག་གིས་ཡི་གེ་དྲུག་མ་བཟླ༔
སེམས་ཀྱིས་ཐུགས་ཡིད་བསྲེས་པའི་ངང༔ སེམས་ཉིད་རིག་པའི་དོན་ལ་ལྟོས༔ གོ་བ་
ཙམ་གྱིས་མི་ཆོག་སྟེ སྒྲ་ཐོས་སྦྲ་རྒྱབ་ཆར་འབབ་འདྲ༔ ངོ་ཤེས་པ་ཙམ་གྱིས་མི་ཆོག་
སྟེ༔ མཛེས་མའི་གཟུགས་ལ་བལྟས་པ་འདྲ༔ འབྲལ་མེད་རྟག་ཏུ་སྐྱོང་བྱེད་ཅིང
ཉམས་མྱོང་རྩ་གདར་ཆོད་པ་དགོས ཉོན་མོངས་འཁྲུལ་པའི་བག་ཆགས་དངཿ འཁོར་
445



མདོ་མཁྱེན་བརྩེའི་གསུང་འབུམ། ་ ་
བ་མྱང་འདས་རྟོག་ཚོགས་ཀུན༔ གང་ཤར་མ་འགག་ཤར་དུ་ཆུག༔ ཤར་བར་མ་ཞེན་
འཛིན་མེད་ཐོང༔ ཤར་གྲོལ་དུས་མཉམ་སེམས་ཉིད་ཀློང༔ རང་ཤར་རང་གྲོལ་ཁྱབ་
གདལ་ཆེ དཀར་པོ་དགེ་བས་ཕན་མ་བཏགས༔ ནག་པོ་སྡིག་པས་གནོད་མ་བསྐྱལ༔
རྟོག་ཚོགས་ཆུ་ལ་རི་མོ་བཞིན༔ རང་ཡལ་རྗེས་མེད་མཉམ་རྫོགས་དང༔ རྒྱ་གར་ཡུལ་
ན་ཆོས་གསུམ་ཡོད༔ དབུ་མ་ཚན་པོ་ཆེ་ཞེས་བྱ༔ རྟོག་ཅིང་དཔྱོད་པའི་ཡུལ་ལས་
འདསཿ དེ་ཡང་སེམས་ཉིད་འདི་ཡི་གཞི༔ ཕྱག་རྒྱ་ཆེན་པོ་ཞེས་བྱ་བ༔ འདི་ལ་རྩེ་
གཅིག་ཉམས་བླངས་ན༔ བསྐྱེད་དང་རྫོགས་པའི་སྤྲོས་པ་བྲལ༔ འཁོར་འདས་རོ་
གཅིག་རྟོགས་པའི་ཚེ༔ སྒོམ་མེད་ཆེན་པོར་ལ་བཟླ་བ དེ་ཉིད་འདི་ཡི་ལམ་ཡིན་ཏེ
རྫོགས་པ་ཆེན་པོ་ཞེས་བྱ་བ༔ ཆོས་སྐུ་ལོངས་སྐུ་སྤྲུལ་སྐུ་གསུམ ལྷུན་གྲུབ་རིག་པའི་
ཀློང་དུ་རྫོགསཿ འདི་ཉིད་འབྲས་བུའི་བསྒྲུབ་བྱའོ༔ ད་རྗེས་ཐོབ་འཁྲུལ་བའི་སྣང་བ་
ལཿ ཚོ་དྲུག་ཡུལ་གྱི་རྟོག་ཚོགས་ཀུན༔ ཤར་བ་ལས་གཞན་གཞན་དུ་མེད༔ ཤེས་པ་
ཡུལ་ལ་མི་འཇུག་པའི༔ སེམས་ཉིད་སྟོང་གསལ་འཛིན་པ་བྲལ༔ བལྟ་བྱ་ལྟ་བྱེད་ཡུལ་
ལས་འདས༔ སྒོམ་དུ་མེད་ཅིང་ཡེངས་སྤངས་མེད༔ བཟང་ངན་རྟོག་ཚོགས་ཐམས་
ཅད་ཀུན༔ རང་ཤར་རང་གྲོལ་བཟང་ངན་མེད༔ ཤར་བ་ཙམ་ལས་ངོས་བཟུང་བྲལ༔
ལུས་ཀྱིས་ལྷ་སྐུ་སྒོམ་ན་ཡང༔ འཇའ་ཚོན་ནམ་མཁར་ཤར་བ་བཞིན༔ གསལ་སྟོང་
འཛིན་མེད་ཝ་ལེ་བ༔ ངག་གིས་སྙིང་པོ་བགྲངས་ན་ཡང༔ སྒྲ་གྲགས་སྔགས་སུ་ཡོམ་མེ་
བ བླ་མ་རང་སེམས་དབྱེར་མེད་པའི༔ དམ་ཚིག་བསྲུང་མཚམས་ཡུལ་ལས་འདས༔
དཀར་ནག་དགེ་དང་མི་དགེའི་ལས༔ གློ་བུར་ཀུན་བརྟགས་ཙམ་ཉིད་ཀྱི༔ དོན་ལས་
446



ཆས་སྒྲུང་སལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽ ་
གྲུབ་པ་རྡུལ་ཙམ་མེད༔ ཕྱིར་མི་ལྡོག་པའི་དད་པ་ནི༔ ཕྱོགས་བཅུའི་དུས་གསུམ་
སངས་རྒྱས་ཀུན༔ སྐྱེས་བུ་གཅིག་ལ་འདུས་པར་གོ༔ ཐེ་ཚོམ་ལོག་ལྟའི་རྩ་བ་སྟོང༔
སངས་རྒྱས་ཟེར་བའི་སྒྲ་བོ་ཆེ༔ སེམས་ཉིད་ལས་གཞན་མེད་པར་གོ༔ དག་པའི་སྣང་
བོ་ཤར་བའི་ཚེ༔ ཡུལ་སྣང་དག་པའི་ཞིང་དུ་རིག༔ སྐྱེ་འགྲོ་སེམས་ཅན་ཐམས་ཅད་
ཀུན༔ དཔའ་བོ་མཁའ་འགྲོའི་རང་བཞིན་མཐོང༔ ཡུལ་དྲུག་རྒྱན་དུ་ཤར་བ་ཡི༔
ཉམས་ལེན་བོགས་ཐོན་འཁོར་བ་སྟོང༔ ཀུན་རྫོབ་འཁོར་བ་ལྟར་སྣང་ཚེ༔ སྣང་བ་
ཐམས་ཅད་རྨི་ལམ་དངཿ སྒྱུ་མའི་དཔེ་བརྒྱད་ཅི་བཞིན་དུ༔ གང་ཡང་བདག་མེད་ཝ་ལེ་
བ དགེ་སྡིག་མིང་གི་བླ་དྭགས་ཙམ༔ མི་བརྒྱ་དུས་གཅིག་བསད་གྱུར་ཀྱང༔ སུ་
བསད་སུས་གསོད་བག་ཆགས་གང༔ སྒྱུ་མ་ལྟ་བུའི་རྣལ་འབྱོར་པས༔ བརྟུལ་ཞུགས་
སྣང་བ་གདེགས་འདེགས་ཀྱི༔ སེམས་ཅན་སྤྱི་ལ་ཕན་པ་དངཿ གཟས་པོ་ཡང་དག་
ལམ་འགོད་ཕྱིར༔ ཕ་རོལ་དུག་ལྔའི་ལྔ་ཕུང་ཉིད༔ ཤེས་རབ་ཡེ་ཤེས་མཚོན་ཆས་
བསྒྲལ ཚད་མེད་བཞི་ཡིས་འགུགས་འཆིང་སྡོམ མྱོས་ཤིང་དུག་ལྔའི་བག་ཆགས་
སྒྲིབ༔ ཡེ་ཤེས་ལྔ་ཡི་རྩལ་ཤུགས་ཀྱིས༔ སྐད་ཅིག་གཅིག་གིས་སྦྱངས་བྱེད་ཅིང༔ རྣམ་
པར་ཤེས་པ་ཞལ་དུ་དྲངས༔ དབུ་མའི་ལམ་བརྒྱུད་ཡུམ་མཁའ་ནས༔ སྤྱི་བོར་བླ་མའི་
ཐུགས་ཀར་སྤར༔ དེ་ཡང་དཔག་ཆེན་མདའ་འཕང་བཞིན༔ སངས་རྒྱས་ཞིང་དུ་
གཤེགས་པ་སྟེ༔ འདི་ནི་ཐབས་ཀྱིས་ཟིན་པའི་ལམ༔ སྒོམ་མེད་ཆེན་པོའི་རྣལ་འབྱོར་
པས༔ མ་རིག་བདུད་ཀྱི་སྡེ་ཚོགས་རྣམསཿ དངོས་སུ་བསྒྲལ་བའི་གདམས་པ་དང༔ མ་
རིག་སེམས་ཅན་ཉོན་མོངས་ཅན༔ ལུས་ངན་བསྒྲལ་ཞིང་དག་ཞིང་བཀོད༔ ཆོས་ཟེར་
447



མདོ་མཁྱེན་བརྩེའི་གསུང་འབུམ།
བ་རྣ་བར་བསྒྲགས་གྱུར་ཀྱང༔ ལས་ངན་མཐུ་ཡིས་གོ་བར་དཀའ༔ དེ་རྣམས་བཙན་
ཐབས་སྒྲོལ་བྱེད་པཿ སྐྱེས་བུ་ང་ཡི་ཁྱད་ཆོས་ཡིན༔ ཆོས་སྐུར་རྟོགས་པའི་གྲུབ་ཆེན་
གྱིས༔ བག་ཆགས་བསོགས་དང་བསོགས་ཡུལ་མེད༔ དངུལ་ཆུ་རྡུལ་དང་འདྲེས་གྱུར་
ཀྱང༔ རྡུལ་གྱི་དྲི་མས་མ་གོས་མཚུངས༔ དམྱལ་བ་ཡི་དྭགས་དུད་འགྲོ་གསུམ ཁོང་
ཁྲོ་སེར་སྣ་གཏི་མུག་ལས༔ གཟུང་འཛིན་ཨ་འཐས་འཁྲུལ་སྣང་ཤརཿ དངོས་སུ་གྲུབ་
པ་ཡོད་མ་ཡིན༔ དངོས་སུ་གྲུབ་པ་ཡོད་ཟེར་ན༔ གཤིན་རྗེའི་ལས་མཁན་དེ་དག་གིས
སྲོག་གཅོད་ལས་ལ་རྔམ་རྔམ་པས༔ རྣམ་པར་སྨིན་པ་ལས་བྱུང་བའི༔ སྒྲིབ་སྦྱང་དམྱལ་
གནས་གང་ན་ཡོད༔ གླིང་གི་ལྷ་བུ་སོ་གསུམ་ནང༔ གྲུབ་པ་ཐོབ་པའི་སྐྱེས་བུ་ཀུན༔
མནར་མེད་གནས་སུ་འཁྱམ་གྱུར་ཀྱང༔ སྡུག་བསྔལ་བདེ་བར་རྟོགས་པ་དང༔ སྤྲུལ་
པའི་ཞིང་དུ་བགྲོད་གྱུར་ཀྱང༔ འགྲོ་བའི་དོན་ལས་མི་གཡོ་བ༔ ཆོས་སྐུའི་རང་ཞལ་
མཐོང་བ་གསུམ༔ མ་འགྲུབ་བར་དུ་ཉམས་སུ་ལོངས༔ དེ་ཚེ་གྲུབ་པ་ཐོབ་པ་སྟེ༔ ང་
དང་དགོངས་པ་མཉམ་པའོ༔ ང་ཚེ་སྟོད་འགགས་མོའི་ཇོ་རུ་ཟེརཿ བར་དུ་ཁྲམ་པ་གེ་
སར་ཟེརཿ དེང་སང་ནོར་བུ་དགྲ་འདུལ་ཟེརཿ ཚེ་སྨད་འཛམ་གླིང་སྐྱེས་བུར་གྲགས
མི་བསད་བསད་རྩི་རྩིའི་གྲངས་ལས་འདསཿ གླིང་ལྷ་སྡེའི་བསྟན་ཆུས་བསམ་ལེ་མིན༔
ང་སྐྱེས་བུས་རང་ཆུས་བསམ་ལེ་མིན སྤྱིར་སེམས་ཅན་ཡོངས་ལ་ཨེ་ཕན་བསམ༔
སྒོས་དབུ་ནག་བོད་ཀྱི་འདུག་ཆུས་བསམ རྗེ་ཨོ་རྒྱན་པདྨའི་ཟབ་ཆོས་ཏེ༔ བོད་ཁ་བ་
ཅན་དུ་ཨེ་དར་བསམ༔ ཤཱཀྱའི་བཀའ་ཆོས་ཨེ་དར་བསམ༔ དེང་སང་ཚེ་ལོ་བརྒྱ་བའི་
དུསཿ ཤཱཀྱ་ཐུབ་པའི་བསྟན་པ་རེདཿ ཚེ་གཅིག་སངས་རྒྱས་ཐོབ་པ་ཡི༔ གདམས་ངག་
，
448



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
ཆོས་ཀྱི་རྩ་བ་དེ༔ གསང་སྔགས་རྡོ་རྗེ་ཐེག་པ་ཟེར༔ དེང་སང་རྒྱ་གར་ཡུལ་ན་ཡོད༔
ཕོ་ལས་ཅན་མ་གཏོགས་ཐོབ་ལེ་མིན༔ ངས་ཨོ་རྒྱན་པདྨའི་ཐུགས་རྗེ་ལསཿ གསེར་གྱི་
ཡང་ཞུན་ལྟ་བུ་ལོན… གླིང་གི་ལྷ་སྡེ་ཕྱུག་མོ་འདིས ང་སྐྱེས་བུའི་ཞབས་ཏོག་མཐར་
ཕྱིན་འགྲུབ༔ གྲུབ་ཆེན་སུམ་ཅུའི་སྐུ་སྲོག་ཏེ༔ བསྟན་དང་འགྲོ་བའི་དོན་དུ་སོང༔ གླིང་
གི་རྒན་བུ་མི་གསུམ་དང༔ གདུང་རྒྱུད་ལྷ་བུ་སོ་གསུམ་གཙོས༔ ཚོ་དྲུག་ལྷ་སྡེ་ཐམས་
ཅད་ལ༔ ངས་དྲིན་ལན་ཆོས་ཀྱིས་འཇལ་ལེ་ཡིན༔ འཁོར་བར་མི་འཁྱམས་ཐག་གིས་
ཆོད༔ ངས་འགྲོ་དོན་མཐའ་རུ་མ་རྫོགས་པརཿ ང་སྐྱེས་བུའི་ཞབས་ཏོག་བསྒྲུབ་པར་
དགོས༔ ཞེས་གསུང་ཞིང་གཞན་ཡང་རང་རང་གི་རྟོགས་པ་ཕུལ་ཞིང་སྐལ་བ་དང་འཚམས་པའི་ངོ་སྤྲོད་གནང་ཞིང་
ཞག་བརྒྱ་ཕྲག་གི་བར་དུ་ཆོས་གྲལ་དེར་འཚོགས་ཀུན༔ ཉིན་མཚན་གཡེལ་བ་མེད་པ་ཉམས་ལེན་ལ་བརྩོན༔ སྐྱེས་བུ་
རང་ནས་ཉིན་གྱི་དུས་སུ་གཟུགས་ཅན་ལྷ་སྡེ་རྣམས་དང༔ མཚན་གྱི་དུས་གཉན་ཆེན་སྡེ་བཞིའི་གཙོས་ཁ་བ་ཅན་གྱི་
གཞི་བདག་དཀར་ཕྱོགས་ལ་གནས་པ་ཀུན་ལ་རང་རང་གི་སྐལ་བ་དང་འཚམས་པའི་ཆོས་དང་སྐྱབས་སེམས་ཀྱི་སྡོམ་
པ་མཐུ་རྩལ་དང་གཟི་བརྗིད་བསྐྱེད་ལུགསཿ མི་མ་ཡིན་གྱི་རྫུ་འཕྲུལ་སྒྲུབ་ཚུལ་སོགས་གསང་ཆོས་ཡང་མང་དུ་
གསུངས ཆོས་སྒྲུང་ཡི་གེ་མེད་པའི་སྐོར་ཀུན་མཁའ་འགྲོ་ཆོས་འབུམ་མའི་ཐུགས་ཀྱི་ཀློང་དུ་སྦས༔ དེ་ནས་གླིང་གི་ལྷ་
ཕྲུག་སོ་གསུམ་ནང་གྲུབ་འབྲས་མངོན་དུ་གྱུར་ཞིང་མཐར་ལུས་རྡུལ་ཕྲན་ཆ་མེད་དུ་སོང་བའི་མི་བདུན༔ སྒྱུ་ལུས་འབྱོང་
ཤིང་གྲུབ་པ་ཐོབ་པ་བཅུ་གསུམ༔ དུང་སྨན་མཁའ་འགྲོའི་ཚོགས་གྲལ་འགྲིམ་པ་སུམ་ཅུ་རྣམས་རྗེས་སུ་བཟུང་ཞིང
གཞན་ཡང་ཆོས་གྲལ་འདིར་འདུས་པ་ཀུན་ཤི་ཁར་ལམ་སྣ་ཟིན་ཅིང་རིགས་དྲུག་གི་སྐྱེ་སྒོ་ཆོད་པ་ཤ་སྟག་གོ༔ དེ་ནས་
ཨ་མྱེ་རོང་ཚ་ཁྲ་རྒན་གྱིས་གླུ་འདི་ཕུལ་ལོ༔ ཆོས་ཨོ་ཆུང་མ་ཎི་པདྨེ་ཧཱུྃ༔ ལྷ་སྤྱན་རས་གཟིགས་ལ་
གསོལ་བ་འདེབས༔ རྗེ་འཛམ་གླིང་ནོར་བུ་དགྲ་འདུལ་ལགསཿ ཁྱེད་ཁ་བ་ཅན་དུ་
449



-
མདོ་མཁྱེན་བརྩེའི་གསུང་འབུམ།
བྱོན་པ་འདི༔ སྤྱིར་ཁམས་དབུས་ཀུན་ལ་བཀའ་དྲིན་ཆེ སྒོས་གླིང་དཀར་ལྷ་སྡེ་ཕྱུག་
མོ་དངཿ ཕུ་ནུ་གྲུབ་ཆེན་སུམ་ཅུ་པོ༔ དྭ་ཕྲུག་བཅས་ལ་བཀའ་དྲིན་ཆེ༔ ཡང་སྒོས་རྒན་
བུ་མི་གསུམ་པོ༔ གླིང་གི་ཕ་ཆུས་བསྒྲུབ་དང་གཅིག རྗེ་རྒྱལ་པོའི་ཐུགས་དགོངས་
རྫོགས་དང་གཉིས༔ འཆི་ཁར་ཆོས་དང་འཕྲད་པ་གསུམ༔ མི་འཇིག་བཙན་ས་ཟིན་
དང་བཞི༔ སྣང་བ་བདེན་མེད་རྟོགས་དང་ལྔ༔ རིགས་དྲུག་འཁྲུལ་སྣང་ཤེས་དང་དྲུག
ཆོས་སྐུའི་ཀློང་དུ་གྲོལ་བ་བདུན༔ རྗེ་རིག་འཛིན་སྐུ་དྲིན་གཞལ་དུ་མེད༔ རྨ་སྨད་ལྷ་
ལུང་སུམ་མདོ་རུ༔ འཛམ་བུའི་ཆུ་གསེར་གྱིས་བཀང་ནས༔ ཕུལ་ཡང་བཀའ་དྲིན་
འཁོར་ཐབས་བྲལ༔ སྐྱེས་བུར་དགོས་པ་མ་མཆིས་ཤིང༔ སྔར་ནས་ཁྱེད་ཀྱི་བྲན་གྱུར་
ཀྱང ཚོ་དྲུག་ལྷ་སྡེ་ཕྱུག་མོ་ཡི༔ སྒོ་གསུམ་བུ་དང་ཆུང་མར་བཅས༔ མངའ་ཐང་ལོངས་
སྤྱོད་ཡོན་དུ་འབུལ༔ ཚོགས་རྫོགས་སྒྲིབ་པ་འདག་པར་ཤོག ཚ་ལུ་ལུ་བླ་མས་སྐྱབས་
རྒྱུ་ཚང༔ ཡང་ལུ་ལུ་དགོངས་པ་མཐོ་རྒྱུ་བོ༔ ཁྱེད་འགྲོ་དོན་མཐའ་རུ་མ་ཕྱིན་པར༔
རྒས་མེད་འོད་སྐུར་གྲོལ་བར་ཤོག༔ ནད་མེད་ལྷ་ལུས་གྲུབ་པར་ཤོག༔ འཆི་མེད་
ལྕགས་སྲོག་ཐོབ་པར་ཤོག༔ རྒྱ་གར་རྡོ་རྗེའི་བྲག་སྐྱིབས་ནས… གུ་རུ་པདྨ་འབྱུང་
གནས་དངཿ ལྷ་ཡི་དྲང་སྲོང་རིག་པ་འཛིན༔ མ་ཅིག་གྲུབ་པའི་རྒྱལ་མོ་ཡི༔ སྨོན་ལམ་
ལུང་བསྟན་མཐར་ཕྱིན་ནས བོད་ཁམས་བསྟན་པའི་ཉི་མ་ཤར༔ གཙུག་ལག་ལྷ་ཁང་
བཞེངས་པ་དང༔ རྟེན་གསུམ་བོད་ལ་འདྲེན་པ་དང༔ མཁན་སློབ་ཆོས་རྒྱལ་འཛོམས་
པ་དང༔ མདོ་སྔགས་དགེ་འདུན་སྡེ་དར་བ༔ ལུང་བསྟན་བཞིན་དུ་འགྲུབ་པར་ཤོག༔
སྐྱེས་བུའི་མཛད་པ་ཕྱེད་ཙམ་རྫོགས༔ ད་ནི་སྐུ་ཚགས་ཆུང་བས་ན༔ ཚེ་འདི་ལ་འགྲོ་
，
450



1
.
ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
དོན་མཐའ་རྫོགས་དགོས༔ གླིང་གི་གྲུབ་ཆུང་སུམ་ཅུ་དང༔ དུང་སྨན་རྣམས་ཀྱིས་
གཙོར་གྱུར་པའི༔ ཚོ་ཆེན་ལྷ་སྡེ་ཕྱུག་མོའི་ཚོགས༔ ལུས་སྲོག་འབེན་དུ་ཚུགས་གྱིས་ལ༔
སྔར་གྱི་གྲུབ་ཆེན་སུམ་ཅུ་ལྟརཿ སྐྱེས་བུའི་ཞབས་ཏོག་མཐར་ཕྱིན་སྒྲུབས༔ རྗེ་འཛམ་
གླིང་ལྷ་ཡི་ནོར་བུ་འདི༔ ལུས་ཤ་ཁྲག་སྦུབས་སུ་བཞུགས་ཙམ་ལས༔ ཆོས་སྐུ་རྡོ་རྗེ་
འཆང་ཆེན་ཡིན༔ ལོངས་སྐུ་ཐུགས་རྗེ་ཆེན་པོ་ཡིན༔ སྐུ་ཁྲོས་ན་ཁྲོ་བོ་རྟ་མགྲིན་ཡིན༔
སྤྲུལ་སྐུ་པདྨ་སཾ་བྷ་ཝའི༔ འཕྲིན་ལས་སྤྲུལ་པའི་ཕོ་ཉ་ཡིན ཉིན་མོ་མི་ཡུལ་བཞུགས་
བཞིན་འདྲ མཚན་མོ་མཁའ་འགྲོའི་ཚོགས་གྲལ་འགྲིམས༔ སྤྲུལ་པ་རེ་རེ་མཛད་པའི་
ཚེ རིགས་དྲུག་སོ་སོར་གཟུགས་སུ་སྣངཿ མཚོ་ཆེན་དག་ལ་ཉ་ལྟར་འཁྱུག ནམ་
མཁར་བྱ་ལྟར་འཕུར་བ་དངཿ རི་བྲག་ཟང་ཐལ་བར་སྣང་བཞུགསཿ ས་ཆུ་མེ་རླུང་མི་
འཇིག་པའི༔ འབྱུང་བ་བཞི་ལ་རང་དབང་ཐོབ༔ དེ་སྔོན་ཡོན་ཏན་ནང་དུ་གབ༔ ཚོ་
དྲུག་ལྷ་སྡེ་ཕྱུག་མོ་ཡིས༔ རྗེ་རྒྱལ་པོའི་ཡོན་ཏན་མཐོང་ཡོད་སྲིད༔ རྗེ་རྒྱལ་པོའི་ཐུགས་
དགོངས་རྫོགས་པས་ན༔ ཆོས་ཟེར་བ་དེ་ལས་དགོས་པ་མེད༔ གསུངས་པའི་མན་
ངག་ཉམས་སུ་ལོངས༔ དགེ་སྡིག་རོ་སྙོམ་གདམས་པ་འདི༔ གླིང་སྐྱེས་བུ་མ་གཏོགས་
གཞན་ལ་མེད༔ རིན་ཆེན་གླིང་དུ་སླེབ་པའི་དུསཿ ནོར་བུ་མཆིང་བུར་མ་ནོར་ཞིག༔
མ་བཞིའི་དཔོན་པོ་ཁྲོ་རྒོད་དངཿ སྐྱ་ལོའི་སེང་ལྕམ་འབྲུག་མོ་གཉིསཿ གཡོག་མོ་ཨ་
རར་ཁ་མཁན་ལྟར༔ རང་སེམས་བདུད་དུ་མ་ལངས་ན༔ གཞན་གྱི་བདུད་ཀུན་སྐྱེས་
བུས་འདུལ༔ དེ་ཚོ་གླིང་རུའི་ཐུགས་ལ་ཞོག གླིང་གི་ལྷ་སྡེ་ཕྱུག་མོ་འདི༔ སྔར་བས་ད་
དར་འོང་བར་ཤོག ད་དར་དགུང་ལ་རེག་པར་ཤོག༔ ཁམས་གསུམ་སེམས་ཅན་
L，
.
451



@t
མདོ་མཁྱེན་བརྩེའི་གསུང་འབུམ།
ཐམས་ཅད་ཀུན༔ སངས་རྒྱས་པའི་འབྲས་བུ་ཐོབ་པར་ཤོག༔ ཅེས་ཞུས་སོ༔ དེ་ནས་ཡང་ཚ་
ཞང་དེང་དགའ་བདེ་གཉིས་ཀྱིས ངེད་རང་རྒན་བུ་མི་གསུམ་འདི༔ གླིང་སྐྱེས་བུའི་འགྲོ་དོན་མ་
རྫོགས་པར༔ ད་ལྟའི་ལུས་ངན་འདི་བྲལ་ནསཿ དགའ་ལྡན་དག་པའི་ཞིང་ཁམས་སུ༔
སྒྲིབ་པ་སྦྱངས་ན་ཅི་ལྟར་འོང༔ ཞེས་ཞུས་པའི་ལན་དུ༔ སྐྱེས་བུ་ང་མི་ཡུལ་སྡོད་པའི་དུས༔ ལྷ་
ཡུལ་འགྲིམ་པའི་དགོས་པ་ཆུང རྫ་ལུང་དཀར་བཀྲ་ཤིས་ར་བ་ན༔ གྲུབ་པ་ཐོབ་པའི་
གནས་ཆེན་ཡོད༔ དེ་རུ་ལོ་གསུམ་སྒྲིབ་པ་སྦྱོངསཿ ལུས་མ་སྤངས་མཁའ་སྤྱོད་འགྲུབ་
ངེས་ཡིན༔ འབྲུ་དགའ་བདེ་སྔགས་པ་བེར་ནག་ཅན༔ མཐུ་གཟའ་གདོང་དམར་ནག་
རང་དབང་ཐོབ༔ རྡོ་རྗེའི་བྲག་ཀྱང་ཐལ་བར་བརླག ད་དུང་དགོས་པ་འགའ་འགའ་
འབྱུང༔ ཁུ་བོ་སྤྱི་དཔོན་རྒྱལ་པོ་ཁྱོད -སེམས་ཆོས་སྐུའི་རང་ཞལ་མཇལ་ནས་ཡོད༔
ལྷ་སྤྱན་རས་གཟིགས་ཀྱིས་བྱིན་གྱིས་བརླབས་ བློ་ཕུག་ཅན་ཉི་མ་ཤར་བ་འདྲ༔
གཏམ་སྣ་ཚོགས་ཆུ་སྣ་རྡོལ་རྡོལ་ཡིན༔ ད་དུང་དགོས་པ་མང་མང་ཡོད༔ བློན་ཚེ་རྒྱལ་
འདན་མ་བྱང་ཁྲ་ཁྱོད༔ བློ་རྩེ་གཅིག་སྐྱེས་བུ་ང་ལ་གཏོད༔ དཔའ་རྒོད་པོའི་རང་དབང་
ཐོབ་གྱུར་ཅིང༔ མདའ་རྐྱེན་པོའི་ཁ་ལོ་བསྒྱུར་མི་ཡིན༔ ལུས་མི་འཇིག་རྡོ་རྗེའི་གོ་ཆ་
གོན༔ ད་དུང་མི་ཡུལ་དགོས་པ་ཡོད༔ ཅེས་གསུངས་ཤིང༔ སླར་ཡང་བཀྲ་ཤིས་དང་སྨོན་ལམ་མ་འོངས་
ལུང་བསྟན་བཅས་ཀྱི་མགུར་འདི་གསུངས་སོ༔ རྗེ་བླ་མ་རྣམས་ལ་གསོལ་བ་འདེབས༔ སྐྱབས་
དཀོན་མཆོག་གསུམ་གྱིས་ཐུགས་རྗེས་ཟུངས༔ ཡི་དམ་རང་དང་གཉིས་སུ་མེདཿ མ་
དང་མཁའ་འགྲོས་བྱིན་གྱིས་རློབས༔ འདིར་འཚོགས་སྐལ་ལྡན་གླིང་རུས་སྡེ༔ སྔོན་སྐྱེ་
བ་འགའ་ལ་སྨོན་ལམ་ཐེབས༔ དུས་ད་རེབ་ང་ཡི་དྲུང་དུ་འཁོད༔ ལས་སྨོན་ལམ་
452



I
ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
དཀར་པོའི་རྩ་བ་ལཿ ཨ་མྱེ་དགའ་བདེ་ཚ་རྒྱལ་གསུམ༔ འབུམ་པའི་རྒྱལ་སྲས་དུང་ཟླ་
དང༔ གསེར་བའི་དགྲ་འདུལ་ཐོགས་མེད་གཉིས༔ འོམ་བའི་ལྷ་ཕྲུག་དཔལ་འབར་
གསུམ༔ གཙོས་པའི་ལྷ་ཕྲུག་སུམ་ཅུ་དང མ་སྲུ་ལྷ་སྡེ་ཕྱུག་མོའི་ཚོགས སྔར་འདས་
པའི་གྲུབ་ཆེན་སུམ་ཅུ་བཅས༔ ཤཱཀྱའི་བསྟན་པ་མ་རྫོགས་ཤིང༔ པད་འབྱུང་སྔགས་
ཆོས་མ་ནུབ་པར༔ ཚེ་ལོ་བཅུ་བའི་དུས་བར་དུ༔ རིག་འཛིན་སྤྲུལ་པའི་ཞིང་ཁམས་སུ༔
རེས་འགའ་དཔའ་བོ་མཁའ་འགྲོའི་ཚུལ༔ རེས་འགའ་དགྲ་འདུལ་དམག་དཔོན་ཚུལ༔
རེས་འགའ་དགྲ་བླ་ཝེར་མའི་ཚུལ༔ སྐྱེས་བུ་ང་ཉིད་གནས་པ་ལ༔ ཀུན་གྱིས་ཞབས་
ཏོག་འགྲུབ་པར་དགོས༔ འདི་ནས་མི་ལོ་བརྒྱ་ཕྲག་དངཿ ལྔ་བཅུ་འདས་པའི་དུས་ཀྱི་
ཚེ༔ སྐྱེས་བུའི་འགྲོ་དོན་རྫོགས་པ་སྟེ༔ གྲུབ་པ་ཐོབ་རྣམས་ལྷན་ཅིག་བགྲོད༔ ལ་ལ་
དེ་སྔོན་གོང་ནས་བགྲོད༔ ལ་ལ་མི་ལོ་བཅུ་གསུམ་ཚུན༔ མི་ལོ་ཉི་ཤུ་རྩ་གཅིག་དུས
སྨོན་ལམ་ལས་སྐལ་ལྡན་པ་ཀུན༔ སྤྲུལ་པའི་ཞིང་དུ་འདུས་པ་དགོས༔ ནམ་ཞིག་གུ་རུ་
བོད་དུ་བྱོན༔ དེ་དུས་ལྷ་ཕྲུག་འགའ་འགའ་ཞིག ཞབས་ཏོག་སྒྲུབ་ཕྱིར་སྐྱེ་བ་ལེན༔
སླར་ཡང་སེམས་ཅན་དོན་ཉིད་དུ༔ བླ་མ་རྒྱལ་པོ་ཕལ་པའི་གཟུགས༔ སྤྲུལ་པས་འགྲོ་
དོན་བྱེད་དགོས་འབྱུང༔ གླིང་གི་རྒན་བུ་མི་གསུམ་ཡངཿ ད་དུང་མི་ལོ་བརྒྱ་ཕྲག་བར
མི་ཡུལ་འདི་རུ་ཞབས་ཏོག་སྒྲུབས༔ དེ་ནས་པོ་ཊ་ལ་ཡི་གནས ཨ་མྱེ་སྤྱན་རས་
གཟིགས་དབང་དྲུང དགའ་བདེ་སྨུག་ནག་འབར་བའི་ཞིངཿ ཚ་རྒྱལ་གཡུ་ལོ་བཀོད་
པ་རུ༔ ལས་ཀྱི་ལྷག་མ་སྦྱང་གྱིས་ལ༔ སླར་ཡང་ས་སྤྱོད་རིག་འཛིན་ཞིང༔ སྐྱེས་བུའི་
དྲུང་དུ་འཁོད་པ་དགོསཿ མ་འོངས་བྱམས་པའི་བསྟན་པ་ལ༔ རྒྱ་ནག་ཧྭ་ཤང་ནག་པོའི་
453



མདོ་མཁྱེན་བརྩེའི་གསུང་འབུམ།
རིརཿ སྨན་ལྗོངས་མེ་ཏོག་རྣམ་པར་བཀྲ རིན་ཆེན་བྲག་གི་གཞལ་ཡས་སུ༔ ང་ཉིད་
བྲམ་ཟེ་ཧ་ལི་ཀཿ ཀུན་ཀྱང་འཁོར་གྱི་ཚུལ་དུ་སྐྱེ༔ སེམས་ཅན་འགྲོ་དོན་དཔག་མེད་
སྤྱད༔ གསང་བའི་ཚུལ་དུ་སྔགས་ཆོས་སྟོན༔ མི་ལོ་ཁྲི་ཕྲག་ལྔར་གནས་ཤིང༔ འབུམ་
ཕྲག་བཅུ་གསུམ་འབྲས་བུ་ཐོབ༔ དེ་ནས་སྐུ་གསུམ་ཞིང་ཁམས་བགྲོད༔ དེ་བར་
སེམས་དཔའ་ཆེན་པོ་ཡིས༔ བརྟུལ་ཞུགས་ཉམས་སུ་ལེན་པ་དགོསཿ མུ་པའི་ལྷ་སྲས་
རྣམ་གསུམ་པོ༔ རིན་ཆེན་ཁྲི་ལ་མངའ་གསོལ་ཞིང༔ ཚོ་དྲུག་ལྷ་སྡེ་ཕྱུག་མོ་ཡི༔ སྤྱི་
དཔོན་སྐྱེས་བུ་ཡིན་མོད་ཀྱང༔ མགོ་འཛིན་དཔོན་པོ་ཁྱེད་གསུམ་ཡིན༔ ཆོས་ཁྲིམས་
དར་གྱི་མདུད་པ་དེ༔ དམ་པའི་ནང་ནས་ལྷོད་ཙམ་མཛོད༔ རྒྱལ་ཁྲིམས་གསེར་གྱི་
གཉའ་ཤིང་དེ་ལྗིད་ནན་ནང་ནས་ཡང་ཙམ་དགོས༔ བཟང་པོ་ལ་ཡང་ངོ་སོ་དང༔
དཔའ་བོར་དཔའ་དར་མ་གནང་ན༔ ཕྱིན་ཆད་ཡིད་ཆད་ལས་མི་སྒྲུབ༔ ངན་པ་དག་ལ་
བཀའ་བཀྱོན་དང༔ ནག་ཆེན་ཁྲིམས་ཀྱིས་མ་ནོན་ན༔ ངན་པ་ལང་ཤོར་ཡུལ་ཁམས་
དཀྲུག འགའ་འགའ་སྡེ་ཡི་རྗེས་སུ་འབྲངཿ གཙོ་བོ་རྣམས་ལ་འདུན་གྲོས་བྱ༔ ཀུན་
གྱི་ཡིད་ཆད་མེད་པ་དགོས༔ མཐར་ཐུག་བློ་ཐག་རང་གིས་གཅཔཿ ཐོག་མར་རྟོག་
དཔྱོད་ལྡན་པ་ཡིསཿ ཐ་མར་འགྱོད་མེད་ལས་སུ་སྒོམས༔ ལོངས་སྤྱོད་ཡར་མཆོད་
མར་སྦྱིན་བརྩོན༔ སེར་སྣས་བསོགས་པའི་ནོར་རྫས་དེ༔ ཐ་མ་རང་ཉམས་མི་ཕན་
ཞིང༔ དོན་མེད་ལག་ཏུ་ཆུད་ཟོས་འགྲོ འཕགས་པའི་དགེ་འདུན་བསྙེན་བཀུར་བྱོས
ཡོན་ཏན་ལྡན་དང་ཆོས་ལམ་ཞུགསཿ གཡོ་སྒྱུ་བྲལ་རྣམས་མཆོད་པའི་གནསཿ ཟོལ་
ཟོག་གཞན་དག་མགོ་བོ་སྐོར༔ སྡིག་དང་ལྡན་ལ་རྒྱང་དུ་བསྲིང བློ་ཕུག་དཀར་པོ་
- 454
་
་
་ ་



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽ །
ཆོས་ལ་གཏོད༔ འགྲོ་བའི་དོན་དུ་སྙིང་སྟོབས་སྐྱེད༔ རང་དོན་འཁྲི་བ་རྩོད་ནས་ཆོད༔
སྤྱི་བོར་བླ་མ་འབྲལ་མེད་སྒོམས༔ སེམས་ཉིད་གདར་ཤ་ཆོད་པར་གྱིསཿ གླིང་ལྷ་སྡེའི་
ཐུགས་ལ་དེ་ལྟར་ཞོག བཀའ་བརྒྱུད་བླ་མའི་བྱིན་རླབས་དང༔ ཡི་དམ་ལྷ་ཡི་ཐུགས་
རྗེའི་སྟོབས མ་དང་མཁའ་འགྲོའི་རྫུ་འཕྲུལ་ཤུགསཿ ཆོས་སྐྱོང་སྲུང་མའི་འཕྲིན་ལས་
དང༔ སྐྱེས་བུའི་ལྷག་བསམ་རྣམ་དག་གི༔ བདེན་པའི་སྟོབས་དང་སྨོན་ལམ་གྱིས༔
སངས་རྒྱས་བསྟན་པ་དར་བ་དང༔ དམ་ཆོས་བོད་ལ་དར་བ་དང༔ དགེ་འདུན་སྡེ་
གཉིས་ཚུགས་པར་ཤོག༔ ཕྱོགས་བཅུའི་སངས་རྒྱས་ཐམས་ཅད་ཀྱི༔ སྤྲུལ་པ་གཅིག་
བསྡུས་བདག་ཉིད་ཆེ༔ གུ་རུ་པདྨ་རྒྱལ་པོ་དེ༔ མ་འོངས་བོད་དུ་འབྱོན་པའི་དུས༔ ལྷ་
སྲིན་སྡེ་བརྒྱད་དབང་དུ་འདུསཿ གསང་སྔགས་བསྟན་པ་ཚུགས་པ་དང༔ བཀའ་གཏེར་
དག་སྣང་བསྟན་བཅོས་ཀྱིསཿ བོད་ཁམས་མ་ལུས་ཁྱབ་ནས་ཀྱང༔ འགྲོ་དྲུག་ཆོས་ལ་
འགྱུར་བར་ཤོག འཛམ་གླིང་རྒྱལ་པོ་གེ་སར་ངསཿ བླ་མ་མཁའ་འགྲོའི་ལུང་བསྟན་
བཞིན༔ མ་འོངས་བྱམས་པའི་བསྟན་པའི་བར༔ སངས་རྒྱས་བསྟན་པའི་ཞབས་ཏོག་
དང༔ ཁ་བ་ཅན་ལ་བདེ་སྐྱིད་སྤེལ༔ དཀར་ཕྱོགས་གྲོགས་དན་འོང་བར་ཤོག༔ ནག་
ཕྱོགས་བདུད་ཀྱི་བསྟན་པ་སྣུབསཿ སྤྱིར་སངས་རྒྱས་བསྟན་ལ་སྡང་བ་དང༔ སྒོས་
པདྨའི་ཆོས་ལ་གནག་པ་ཡི༔ གཟུགས་ཅན་གཟུགས་མེད་མ་ལུས་ཀུན༔ ང་ཡིས་
བསྒྲལ་བའི་ཞིང་གྱུར་ནས༔ མཐའ་གཅིག་དཀར་པོར་བསྒྱུར་བར་ཤོག༔ གླིང་གི་གྲུབ་
ཆེན་གྲུབ་ཆུང་ཚོས༔ མ་སྲུ་ཚོ་དྲུག་ལྷ་སྡེ་བཅསཿ བསོད་ནམས་ཡེ་ཤེས་ཚོགས་རྫོགས་
ཤིང༔ རང་སྣང་རིག་འཛིན་སྤྲུལ་པའི་ཞིངཿ ཚོམ་བུ་གཅིག་ཏུ་འདུས་ནས་ཀྱང༔ བསྟན་
455



s་R
མདོ་མཁྱེན་བརྩེའི་གསུང་འབུམ།
དང་འགྲོ་བའི་ཞབས་ཏོག་ལ སེམས་དཔའ་ཆེན་པོའི་སྙིང་སྟོབས་ཀྱིས༔ མི་འཇིགས་
བཟོད་པའི་གོ་ཆ་གྱོན༔ ང་ཡི་ཐུགས་དགོངས་རྫོགས་པར་ཤོག༔ ནམ་མཁས་མཐའ་
ཁྱབ་སེམས་ཅན་ཀུན༔ ཕ་མར་མ་གྱུར་མེད་པས་ན༔ ལོག་པའི་ལམ་དུ་མི་འགྲོ་ཞིང༔
སྟོང་ཉིད་སྙིང་རྗེ་རྒྱུད་ལ་སྐྱེས༔ སངས་རྒྱས་པའི་འབྲས་བུ་ཐོབ་པར་ཤོག ཅེས་གསུངས་
སོ༔ དེ་ནས་འཁོར་རྣམས་ཐམས་ཅད་ཀྱིས་དགྱེས་པའི་ཡོན་འབུལ༔ ཕྱག་དང་བསྐོར་བ་བྱས༔ ཞབས་པད་བརྟན་པར་
གསོལ་བ་བཏབ༔ རྗེས་སུ་གནང་བ་ཐོབ་ཅིང༔ སོ་སོར་བཀའ་བསྒོས་པའི་ལས་རྣམས་སྒྲུབ་པར་དམ་བཅས༔ མཁའ་
འགྲོ་ཆོས་འབུམ་མས་སྐྱེས་བུའི་གང་གསུངས་ཀྱི་ཆོས་རྣམས་ཐུགས་སུ་ཆུད་པར་མཛད་ཅིང་བཀྲ་ཤིས་སྨོན་ལམ་གྱི་
མགུར་འདི་གསུངས་སོ༔ ཨེ་མ་ཧོ༔ བདེ་ཆེན་པདྨ་བརྩེགས་པའི་ཞིངཿ སྣང་བ་མཐའ་ཡས་
ཚེ་དཔག་མེད༔ པོ་ཊ་ལ་རུ་སྤྱན་རས་གཟིགས༔ རྒྱ་གར་དུར་ཁྲོད་གནས་བརྒྱད་དུ
བརྟུལ་ཞུགས་སྤྱོད་པ་པདྨ་འབྱུང༔ ཆོས་སྐུ་ལོངས་སྐུ་སྤྲུལ་སྐུ་གསུམ༔ མཁའ་སྤྱོད་
དག་པའི་གནས་མཆོག་ནས༔ སངས་རྒྱས་རྡོ་རྗེ་རིན་ཆེན་དང༔ པདྨ་ལས་ཀྱི་མཁའ་
འགྲོ་མས༔ ཐུགས་རྗེས་གཟིགས་ལ་བྱིན་གྱིས་རློབས༔ སྐུ་འཛམ་གླིང་ལྷ་ཡི་ནོར་བུ་
འདི༔ ཕྱི་ལྟར་དགྲ་འདུལ་རྒྱལ་པོ་སྟེ༔ ནང་ལྟར་རིག་འཛིན་སྤྲུལ་པའི་སྐུ༔ གསང་བ་
རྡོ་རྗེ་འཆང་ཆེན་པོ༔ ཤ་ཁྲག་གཟུགས་སུ་གྲུབ་མོད་ཀྱང༔ སངས་རྒྱས་དངོས་ལས་
འཁྲུལ་པ་བྲལ༔ རྒྱ་གར་ཨོ་རྒྱན་པད་མ་དང༔ བོད་ཀྱི་གེ་སར་རྒྱལ་པོ་གཉིསཿ སྤྲུལ་
གཞི་གཅིག་གི་རང་མདངས་ལས༔ ཉི་མ་དང་ནི་འོད་ཟེར་མཚུངས༔ མོས་གུས་དམ་
ཚིག་ལྡན་པ་ཀུན༔ སངས་རྒྱས་ས་ལ་འགོད་ངེས་ཏེ༔ མོས་ལྡན་འབྲེལ་བས་བསྡུས་པ་
ཀུན༔ ངན་སོང་གསུམ་གྱི་སྐྱེ་སྒོ་ཆོད༔ དམ་ཉམས་ལོག་ལྟ་ཐེ་ཚོམ་ཅན༔ སངས་རྒྱས་
456



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽
རྣམས་ཀྱིས་ཀྱང་མི་ཐུལ༔ རང་བྱས་ལས་ཀྱི་རྣམ་སྨིན་གྱིས༔ ངན་སོང་ལྟུང་ལ་བྱ་
ཐབས་བྲལ༔ རྗེ་ཐུགས་བསྐྱེད་ཆུང་བ་མ་ཡིན་ཏེ༔ བྱང་དུ་བསྟན་པའི་བྲག་ཕུག་ལ
ཉི་མ་ཤར་བའི་གོ་སྐབས་བྲལ༔ འདིར་འདུས་སྐལ་ལྡན་ཕོ་མོ་ཀུན༔ སྔོན་གྱི་སྨོན་ལམ་
རྣམ་པར་དཀརཿ ད་ལྟ་ལས་དང་སྐལ་བར་ལྡན༔ སྐྱེས་བུའི་ཐུགས་ཀྱི་ཟབ་ཆོས་
གསུངསཿ ཚེ་གཅིག་གྲོལ་བའི་གདམས་པ་ཐོབ༔ བླང་དོར་བྲལ་བའི་གནད་རྣམས་
མཐོང༔ ཆོས་ཐོས་པ་ཙམ་གྱིས་མི་ཆོག་སྟེ བསམ་པས་རང་རྒྱུད་འདུལ་བ་དང
སྒོམ་པས་ཟབ་མོའི་དོན་རྟོགས་ནསཿ མཐར་ཕྱིན་འབྲས་བུ་ཐོབ་པར་མཛོད༔ སྐྱེས་
བུའི་དགུང་ལོ་སྨད་འདི་རུ༔ ས་དམ་འཇང་དང་ནག་པོ་རྒྱ རོང་ཆེན་བཞི་དང་དབུས་
གཙང་གི༔ འགྲོ་དོན་མཐའ་རུ་འཁྱོལ་བར་མཛོད༔ ནམ་ཞིག་འགྲོ་དོན་རྫོགས་པའི་ཚེ༔
རྨ་སྐེད་རྡོ་རྗེའི་བྲག་རྫོང་ནས ཞལ་ཆེམ་གདམས་པ་གནང་མཛད་ཅིང༔ སྐུ་ལུས་འོད་
སྐུར་གྲོལ་བའི་ཚེ༔ ཁོ་མོ་ཞབས་ཏོག་སྒྲུབ་ཏུ་འོང༔ དེ་བར་དག་པ་མཁའ་སྤྱོད་འགྲིམ
བླ་མ་ཡི་དམ་མཁའ་འགྲོ་གསུམ༔ གནས་ཡུལ་དཔའ་བོ་དཔའ་མོའི་ཚོགས བདེན་
ཚིག་གྲུབ་པའི་དྲང་སྲོང་གི༔ བྱིན་རླབས་མཐུ་སྟོབས་ནུས་པ་ཡིསཿ འཛམ་བུའི་གླིང་གི་
ཡུལ་ཁམས་འདིརཿ ཆར་ཆུ་དུས་སུ་འབེབས་པར་ཤོག༔ ལོ་ཕྱུགས་རྟག་ཏུ་ལེགས་
གྱུར་ནས༔ མི་ནད་ཕྱུགས་ནད་རྒྱུན་ཆད་ཤོག མཚོན་དང་མུ་གེའི་བསྐལ་ངན་ཞི༔ ལྷ་
ཡི་བཀའ་ཆད་མི་འབྱུང་ཞིང༔ གཉན་གྱི་འཁྲུག་རྩོད་ཞི་བ་དང༔ ཀླུ་རྣམས་བདེ་སྐྱིད་
ལྡན་པར་ཤོག༔ སྡེ་བརྒྱད་འབྱུང་པོ་མི་མ་ཡིན༔ མཐུ་རྩལ་རྫུ་འཕྲུལ་སྟོབས་ལྡན་ཞིང༔
ནག་ཕྱོགས་བདུད་སྡེ་དཔུང་ཚོགས་གཞོམཿ དཀར་ཕྱོགས་བསྟན་པ་དར་བར་ཤོག༔
457 །



མདོ་མཁྱེན་བརྩེའི་གསུང་འབུམ།།
སྐྱེས་བུའི་སྐུ་ཚེ་ཡུན་དུ་བསྟན༔ བགྲེས་རྒུད་མེད་པ་རྡོ་རྗེར་གྲུབ༔ ཚངས་པའི་གསུང་
དབྱངས་འགགས་པ་མེད༔ སྒྲ་ཐོས་སེམས་ཅན་ཟིལ་གྱིས་གནོན༔ གཡོ་མེད་ཐུགས་
མཆོག་དཔའ་གདེང་ལྡན༔ ཁམས་གསུམ་མ་ལུས་དབང་དུ་བསྡུས༔ སྲིད་གསུམ་ཟིལ་
གྱིས་ནོན་པ་དངཿ སྣ་ཚོགས་རྫུ་འཕྲུལ་ངོམ་པར་ཤོག༔ དགྲ་བླའི་གོ་མཚོན་བཀྲག་
དང་ལྡན༔ རྫུ་འཕྲུལ་རྟ་ཕོ་བང་འགྲོས་མགྱོགསཿ ལྷ་བུ་སོ་གསུམ་དཔའ་ངར་ལྡན༔
མི་འཇིགས་གོ་ཆ་ཐོབ་པར་ཤོག༔ ལྷ་སྡེ་ཕྱུག་མོའི་དཔུང་ཚོགས་ཀུན༔ ཁྱབ་མཇུག་ལྷ་
ཡི་དམག་དཔུང་གིསཿ ལྷ་མིན་གཡུལ་ངོ་ཕན་བྱས་ལྟརཿ ཕ་རོལ་ཆམ་ལ་འབེབས་
པར་ཤོག༔ བསད་པའི་སེམས་ཅན་ཐམས་ཅད་ཀུན༔ བག་ཆགས་སྒྲིབ་པ་ཡོངས་
སྦྱངས་ནས༔ སངས་རྒྱས་ས་ལ་འགོད་པར་ཤོག གླིང་སྐྱེས་བུའི་ཆོས་སྒྲུང་སིལ་མ་
འདི༔ སྟེང་ལྷ་ཁམས་ཡུལ་ལ་དར་བར་ཤོག༔ འཕོ་ལྟུང་སྡུག་བསྔལ་ཀུན་ཞི་ནས
སེམས་མེད་པ་ཡི་བསམ་གཏན་སད༔ མི་རྟག་རྒྱུད་ལ་སྐྱེས་ནས་ཀྱང༔ ལྷ་ཡུལ་ཆོས་
ཀྱི་སྐལ་ལྡན་ཤོག༔ བར་གཉན་གྱི་ཡུལ་ལ་དར་བར་ཤོག ཁོང་ཁྲོ་གདུག་རྩུབ་བསམ་
ངན་ཞི མོས་གུས་དད་པ་རྒྱུད་ལ་སྐྱེས༔ བྱང་ཆུབ་སེམས་ཀྱིས་རྒྱུད་གྲོལ་ཤོག༔ འོག་
ཀླུ་ཡི་ཡུལ་དུ་དར་བར་ཤོག༔ དུག་རླངས་ནད་དང་གདུག་སེམས་ཞི༔ སྨན་གྱི་ཆར་བ་
བབ་གྱུར་ནསཿ ཚད་མེད་སེམས་གཞི་རྒྱུད་ལ་སྐྱེ༔ ཆོས་ལ་འདུན་པའི་བློ་ཕྱོགས་ནས༔
ལོངས་སྤྱོད་དཔལ་དང་ལྡན་པར་ཤོག མགོ་ནག་མི་ཡི་ཡུལ་འདི་རུ༔ ཁྲོ་རྒོད་འབྲུག་
མོའི་སྨོན་ལམ་གྱིས༔ རྣམ་ཐར་དག་མིན་སྣ་ཚོགས་ལསཿ ཆོས་སྒྲུང་རྣམ་དག་དར་
བར་དཀའ༔ འོན་ཀྱང་སྨོན་ལམ་བདེན་པ་ཡིས༔ སྐལ་བ་ལྡན་པ་འགའ་འགའ་དང༔
•
458



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽ ་ ་
གཟུགས་མེད་དྲེགས་པ་སྡེ་བརྒྱད་ཚོགས ཤ་ཟ་སྲིན་པོ་འབྱུང་པོའི་རིགས སྒྲ་ཐོས་
ཙམ་གྱིས་གྲོལ་བར་ཤོག༔ མ་འོངས་བསྐལ་པའི་ཁུག་སོ་ལ༔ རྒྱ་གར་གསང་ཆོས་དར་
བའི་ཚེ༔ མ་དང་བུ་ཡི་ཚུལ་ཉིད་དུ༔ སྐྱེས་བུའི་ཆོས་སྒྲུང་དར་བར་ཤོག༔ ཉམས་སུ་
ལེན་པའི་སྐལ་ལྡན་རྣམསཿ བསོད་ནམས་རླུང་རྟ་དཔལ་འབྱོར་རྒྱསཿ སྙན་གྲགས་
འཛམ་གླིང་ཀུན་ཁྱབ་ནས༔ ཀུན་གྱི་བླ་རུ་འཕྱོ་བ་དང༔ ཕྱོགས་ལས་རྣམ་པར་རྒྱལ་
བར་ཤོག༔ ཆོས་མི་ནུབ་བསྟན་པ་མཐའ་རྒྱས་ཤིངཿ རྫོགས་ལྡན་གསར་བའི་དགའ་
སྟོན་ཤར༔ ངོ་མཚར་ཡ་མཚན་ལྟད་མོ་མཐོང ལྷ་འདྲེ་མི་གསུམ་སྤྱི་ནོར་བཞིན༔ ཀུན་
གྱི་མགོན་དུ་འགྱུར་བར་ཤོག༔ སངས་རྒྱས་ཚེ་དཔག་མེད་མགོན་གྱི༔ བྱིན་རླབས་
ཐུགས་རྗེའི་བཀྲ་ཤིས་ཤོག༔ འཕགས་མཆོག་སྤྱན་རས་གཟིགས་དབང་གི༔ བྱང་ཆུབ་
སེམས་ཀྱི་བཀྲ་ཤིས་ཤོག༔ གུ་རུ་པདྨ་སཾ་བྷ་ཝའི༔ རྫུ་འཕྲུལ་སྟོབས་ཀྱི་བཀྲ་ཤིས་
ཤོག༔ བཀའ་བརྒྱུད་བླ་མའི་ཚོགས་རྣམས་ཀྱི༔ བྱིན་རླབས་འཇུག་པའི་བཀྲ་ཤིས་
ཤོག༔ ཡི་དམ་ཞི་ཆགས་ཁྲོ་བོ་ཡིས༔ དངོས་གྲུབ་སྩོལ་བའི་བཀྲ་ཤིས་ཤོག༔ ཡེ་ཤེས་
ལས་མཛད་མཁའ་འགྲོ་མསཿ བར་ཆད་སེལ་བའི་བཀྲ་ཤིས་ཤོག༔ ཆོས་སྐྱོང་དམ་
ཅན་སྲུང་མ་ཡིསཿ འཕྲིན་ལས་སྒྲུབ་པའི་བཀྲ་ཤིས་ཤོག༔ དགྲ་བླ་ཝེར་མའི་ལྷ་ཚོགས་
ཀྱིས༔ འབྲལ་མེད་འགྲོགས་པའི་བཀྲ་ཤིས་ཤོག༔ ཟོ་དོར་ལྷ་ཀླུ་གཉན་གསུམ་གྱི༔
དྲག་རྩལ་ཐོགས་མེད་བཀྲ་ཤིས་ཤོག༔ ཡངས་པའི་རྒྱལ་ཁམས་འདི་ཉིད་དུ༔ བདེ་
སྐྱིད་དཔལ་འབར་བཀྲ་ཤིས་ཤོག༔ ཅེས་གསུངས་ཤིང་མེ་ཏོག་གི་སིལ་མ་ཕྱོགས་ཀུན་ཏུ་འཐོར་ཞིང་
འཇའ་ཚོན་སྣ་ལྔའི་ལམ་བརྒྱུད་ནས་རྒྱ་གར་དུ་གཤེགས་སོ༔ གླིང་སྒརེ་བ་ཐམས་ཅད་ཀྱིས་ཆོས་ཀྱི་དགའ་སྟོན་ཉམས་
O o
459



མདོ་མཁྱེན་བརྩེའི་གསུང་འབུམ།
མཚར་གྱི་རྩེད་མོ་དགའ་བའི་གླུ་ལེན་སྐྱིད་པའི་བྲོ་བརྡུང་སོགས་ཞག་བདུན་གྱི་བར་དུ་བྱས༔ སླར་ཡང་གོ་མཚོན་
སོགས་ལ་བྱིན་རླབས་མཛད་ཅིང༔ རང་རང་ལ་བབ་པའི་གཉེར་བསྒོས༔ བཀའ་ཁྲིམས་གདམས་ཤིང་རང་གནས་སུ་
གྲོལ དེར་སྐུ་འཛམ་གླིང་རྒྱལ་པོ་སྐུ་མཁར་སེང་ཕྲུག་སྟག་རྩེར་ཆིབས་སྐྱེལ་ཞུས་ཤིང་རེ་ཞིག་བར་རང་རང་གི་གནས་
སུ་གྱེས་སོ - སྐྱེས་བུ་སེང་ཕྲུག་སྟག་རྩེའི་ཡང་སྟེང་རབ་གསལ་ཉི་མའི་འཁོར་འདས་ལ་རེ་ཞིག་ཏིང་ངེ་འཛིན་ལ་
བཞུགས་སོ༔ – སྐྱེས་བུའི་ཆོས་སྒྲུང་སིལ་མ་ལས༔ རྩ་བ་སྙིང་པོའི་དོན་བསྡུས་ངོ་སྤྲོད་སངས་རྒྱས་ལག་བཅང་ཞེས་
བྱ་བའི་ཆོས་འཁོར་བ་མ་སྟོང་བར་དུ་མ་རྫོགས་སོ༔ ཨེ་མ་ཆོས་ལོངས་སྤྲུལ་པ་སྐུ་ཡི་སངས་རྒྱས་རྣམས༔ མཁའ་ཁྱབ་
སེམས་ཅན་དོན་ལས་མ་གཡོས་ཤིང༔ སྣ་ཚོགས་སྤྲུལ་པ་སྐུ་ཡི་རྫུ་འཕྲུལ་གརཿ བསྟན་ཞིང་ཐབས་ཀྱིས་འདུལ་བར་
མཛད་པ་ལས དགེ་སྡིག་བླང་དོར་བྲལ་བ་གྲུབ་པའི་དབང༔ བོད་ཁམས་བདེ་སྐྱིད་སྤེལ་བའི་བཀའ་དྲིན་ཅན༔
རྫུ་འཕྲུལ་སྣ་ཚོགས་སྟོན་པའི་རྩལ་མངའ་བ༔ གེ་སར་སྐྱེས་མཆོག་ནོར་བུ་དགྲ་འདུལ་གྱི ཆོས་སྒྲུང་ངོ་མཚར་རྨད་བྱུང་
བྱིན་རླབས་ལྡན༔ ལྷ་སྲས་དགྲ་ལྷ་རྩེ་རྒྱལ་ཟློས་པའི་གརཿ རིགས་ལྡན་ཁྲོ་ཆེན་མ་ཧཱ་རཱ་ཛ་ཡིས༔ དུས་བབ་ལྐོག་གྱུར་
མངོན་དུ་རིག་པ་ལྟར༔ ལན་གྲངས་དུ་མར་ནན་ཏན་གསོལ་བཏབ་ཅིངཿ ཆོས་བདག་ཌཱཀྐི་མ་ཡིས་བརྡའ་འཁྲོལ་ཞིང༔
དགྲ་བླ་ཝེར་མའི་བསྐུལ་མ་བྱུང་བ་ལྟར༔ གེ་སར་སྐྱེས་བུ་རང་གིས་གསུངས་པ་བཞིན༔ དུས་མཐའི་གཏེར་སྨྱོན་ཁྲག་
འཐུང་རྡོ་རྗེས་བསྒྱུར༔ ཡི་གེ་འདི་བྱེད་དམ་ལྡན་རསྨིས་བགྱིས༔ དད་གུས་འབྲེལ་བས་བསྡུས་པའི་སེམས་ཅན་ཀུན༔
ཚེ་འདིར་མི་མཐུན་བདུད་ཀྱི་གཡུལ་ལས་རྒྱལ༔ བསོད་ནམས་དཔལ་འབྱོར་དབང་ཐང་རླུང་རྟ་དརཿ སྙན་གྲགས་ད
བྱར་གྱིས་བསྐྱེད་པའི་ཆབ་བཞིན་འཕེལ༔ ཉམས་དང་རྟོགས་པའི་ཡོན་ཏན་གོང་འཕེལ་ཞིང༔ རིག་འཛིན་བཞི་ཡི་
འབྲས་བུ་ཐོབ་པར་ཤོག༔ ནམ་མཁའི་མཐར་ཐུག་འགྲོ་བ་མ་ལུས་པ༔ སྐུ་གསུམ་འབྲས་བུ་མྱུར་དུ་ཐོབ་པར་ཤོག༔
བཀའ་དང་གཏེར་གྱི་སྲུང་མ་དམ་ཚིག་ཅན༔ ཀུན་སྐྱོང་མ་དང་དབང་བསྒྱུར་དྲག་མོ་རྒྱལ་ དྲེགས་པའི་རྗེ་བོ་གསུམ་
གྱིས་མེལ་ཚེ་གྱིས༔ བཀའ་རྐུན་དམ་ཉམས་མིག་གིས་མཐོང་ཚད་སྒྲོལ༔ བྱིན་རླབས་ཚན་ཁ་ཞལ་དྲོ་སྒྲུབ་ཐག་ཉེ༔ བཀྲ་
460



ཆོས་སྒྲུང་སིལ་མ་གསེར་ཆོས་འོག་མིན་བགྲོད་པའི་ཐེམ་སྐས། ཀ༽ ་
ཤིས་དོན་འགྲུབ་དཔལ་དང་ལྡན་པར་མཛོད༔ དབང་རབ་ལས་གཞན་གཞན་གྱི་སྤྱོད་ཡུལ་མིན༔ གསང་མ་ཐུབ་ན་ ་
དངོས་གྲུབ་འཆད་པ་ཡིན༔ རང་ལ་ཆད་པ་དྲག་པོ་འབྱུང་ཏ་རེ༔ གུ་ཧྱ་རྒྱ༔ དམ་ཚིག་རྒྱ༔ སྲོག་གི་རྒྱ༔ ཁ་ཐམ དམ་
མེད་ལོག་ལྟ་ཐེ་ཚོམ་ཅན་ལ་རླུང་ཕྱོགས་ཙམ་ཡང་མ་བསྒྲགས་ཤིག༔ བཀྲ་ཤིས་དཔལ་འབར་བདེ་སྐྱིད་ཉི་ཤར་ཤོག༔
སྒྲ
461
.



སྤྱི་ཁྱབ་ཇུས་འགོད་པ། ཨ་སྔགས་ཚེ་རིང་བཀྲ་ཤིས།།
དཔེ་སྒྲིག་འགན་ཁུར་བ། པདྨ་ཚུལ་ཁྲིམས། བཀྲ་ཤིས། མགོན་པོ་སྐྱབས།
མདུན་ཤོག་འཆར་འགོད་པ། བཀྲ་ཤིས། པདྨ་ཚུལ་ཁྲིམས། །
མདོ་མཁྱེན་བརྩེའི་གསུང་འབུམ་བཞུགས།
པོད་དང་པོ།
བླ་མ་མཐར་ཕྱིན་གྱིས་གཙོ་བསྒྲིགས་མཛད། །
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
སི་ཁྲོན་དུས་དེབ་ཚོགས་པ། །
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༡༥ལོའི་ཟླ་༣པར་པར་གཞི་དང་པོ་བསྒྲིགས།
༢༠༡༥ལོའི་ཟླ་༣པར་པར་ཐེངས་དང་པོ་དཔར།
པར་གྲངས། བ༠༠༡ཡིད༠༠༠
དཔེ་རྟགས། ISBN 978-7-5409-5851-0
དཔེ་རིན་སྒོར། པོད་༡༤༨ལ། ༣༤༠༠ ༠༠



母TTP以WE\ull/双坊
多钦则文集:全8册:藏文/他尔新主编,- 成都:
四川民族出版社;2015.3
ISBN 978-7-5409-5851-0
I. 0多…II.
IV. OK281.4-53
他…II. 0藏学一文集-藏语
中国版本图书馆 CIP 数据核字(2015) 第059342号
多钦文集(1)
他尔新主编
策 划:阿旺泽仁扎西
责任编辑:白玛次成扎西公保杰
封面设计:扎西白玛次成
技术设计:扎西
责任印制:嘉央朗杰
收集整理:四川省藏文古籍搜集保护编务院
出版发行:四川党建期刊集团四川民族出版社
地址:成都市三洞桥路12号
印刷:四川嘉创印务有限责任公司
成品尺寸:170mmX240mm
印 张 :170.5
数:2560千
版次: 2015年3月第一版
次;2015年3月第一次印刷
数:0001~1000 册
号:ISBN 978-7-5409-5851-0
|价:340.00 元(1-8卷)
印成印字版印印书定
.
.
:
i r
1
lili'
!tT$i.
lli

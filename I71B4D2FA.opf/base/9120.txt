༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7920
n/a
ImageGroup:
ISBN:
ha
13CN7924
n/a
Title:
མདོ་མཁྱེན་བརྩེ་ཡེ་ཤེས་རྡོ་རྗེའི་གསུང་འབུམ།
mdo mkhyen brtse ye shes rdo rje'i gsung 'bum/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
In/a
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༄༅། །མདོ་མཁྱེན་བརྩེ་ཡེ་ཤེས་རྡོ་རྗེའི་
གསུང་འབུམ་བཞུགས་སོ། །
གསུང་འབུམ་པོད་གསུམ་པ།
སྤྱོད་ལུ། དགོན་གསང་སྔགས་ཆ་
སི་ཁྲོན་དུས་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



མདོ་མཁྱེན་བརྩེ་ཡེ་ཤེས་རྡོ་རྗེ།



དཀར་ཆག
རྣམ་ཐར་གསོལ་འདེབས་བྱིན་རླབས་འགུགས་པའི་ལྕགས་ཀྱུ།-
གསོལ་འདེབས།་
བླ་མ་སྒྲུབ་ཐབས་བྱིན་རླབས་སྤྲིན་ཕུང་།
བླ་མ་གསང་སྒྲུབ་དམ་ཚིག་རྒྱ་ཅན་
བླ་རྫོགས་ཐུགས་གསུམ་བཅུད་དྲིལ་གནད། དབང་རབ་རྒྱུན་གྱི་རྣལ་འབྱོར།
སྔོན་འགྲོ་ལམ་བསྡུས།
སྔོན་འགྲོ་ལམ་བསྡུས་རིམ་པ། ་་་་་་་
རྡོར་དྲིལ་བྱིན་བརླབ།
བླ་མའི་སྒྲུབ་པ་ཡིད་བཞིན་ནོར་བུའི་གསོལ་འདེབས།་
བླ་མའི་སྒྲུབ་པ་ཡིད་བཞིན་ནོར་བུ།
རྗེས་ཀྱི་རིམ་པའི་འདོད་ཡོན་ཚོགས་མཆོད།
བླ་མ་གཅིག་ཆོག་སྒྲུབ་པ།་་་་་་་་་
བླ་མ་ནང་ལྟར་སྒྲུབ་པའི་རིམ་པ།་་་་་་་་་་་
བླ་མ་ཞི་སྒྲུབ་ཐུགས་རྗེའི་ཟླ་འོད།
བླ་སྒྲུབ་སྙིང་གི་དྭངས་མ་བྱིན་རླབས་འགུགས་པའི་ལྕགས་ཀྱུ།
བ•བ•༢༢་
་་་་་་་་་༌་་•••་••་་་་་་་་་་་་་་་༌་་་་་་་་་༌་༌་་་་་་་་་་༌་་་་་་•13
...................cn



མདོ་མཁྱེན་བརྩེའི་གསུང་འབུམ།
བྱིན་རླབས་བླ་མའི་རྣལ་འབྱོར་མ་རིག་མུན་སེལ།
ཚེ་སྒྲུབ་བདུད་རྩི་བཅུད་འདྲེན།་
བླ་སྒྲུབ་ཐུགས་རྗེའི་གློག་ཞགས།
སྐྱབས་སེམས་ཡན་ལག་བདུན་པ།་་
སྨན་གྱི་སྒྲུབ་ཐབས་བདུད་རྩི་བུམ་བཟང་།་་
རྡོར་སེམས་ཚོགས་མཆོད།
གསོལ་འདེབས་བྱིན་རླབས་སྤྲིན་ཕུང་།
རྡོ་རྗེ་སེམས་དཔའི་སྒྲུབ་ཐབས། ས་
དགའ་རབ་དཔའ་བོའི་ཐུགས་བཅུད།
འཇམ་དཔལ་རྣོན་པོའི་སྒྲུབ་ཐབས།
མཚན་བརྗོད་མ་རིག་མུན་སེལ།
རྗེ་བཙུན་འཇམ་དཔལ་ཁྲོ་བོ་ནག་པོའི་སྒྲུབ་ཐབས་རྡོ་རྗེ་ཕ་ལམ།
རོང་སྲུང་ཀླུ་དབང་སྒྲུབ་པ་བསམ་འཕེལ་དབང་རྒྱལ།
རྩ་གསུམ་ཚོགས་མཆོད་བསྡུས་པ།་་
ཚོགས་མཆོད་དངོས་གྲུབ་རོལ་མཚོ།
ཞབས་བརྟན་དྲང་སྲོང་བདེན་ཚིག་ཐུགས་དམ་རྒྱུད་བསྐུལ།།
ཞབས་བརྟན་དྲང་སྲོང་བདེན་ཚིག
སྐུ་གསུམ་བླ་མའི་རྣལ་འབྱོར་ཟབ་ལམ་སྒོ་འབྱེད།-
• ••
བ...•••ད༠༡
......༡༢༢
•-༡༢༣ -
............• • • • •བ•༢༥



པོད་གསུམ་པའི་དཀར་ཆག
•བ•ད༣༡
EEELEE
EEE，LEEEEEE，EEELEEEEEEEEEEEEEE
བ......••༡༣༢
བ..............༡༣༨
བ...༣༩
བ••༤ ༧
• ••༡༥༣
་་་་་་་་་་་་་་་་་་་་་་་་་་་་་་་་་་་་་་་་་་་་་•བ•བ་བ•་་་་་་་་་་་་་
}ད༦•...
ཚེ་སྒྲུབ་བསྡུས་པ།་་་་་
དངོས་གྲུབ་སྒོ་འབྱེད་བྱིན་རླབས་སྤྲིན་ཕུང་།
ཞབས་བརྟན།་་་
གསང་སྒྲུབ་ཐུགས་ཀྱི་སྙིང་ཁུ།་་
ཚོགས་མཆོད་བདུད་རྩིའི་སྤྲིན་ཕུང་
མེ་མཆོད་དངོས་གྲུབ་ཀུན་འབྱུང་།
བླ་སྒྲུབ་དངོས་གྲུབ་ཀུན་འབྱུང་།
ལས་ཚོགས་དཀར་ནག་ཁྲ་གསུམ། །
ངན་སྔགས་འཕྲུལ་དཔྱད་ནག་པོ།
ཆར་གཅོད་མེ་ཡི་འཁོར་ལོ།…...
ཨོ་རྒྱན་གསུངས་པའི་འཕྲུལ་མ།-
གཤིན་རྗེ་གཤེད་ཀྱི་སྒྲུབ་པ།་་་
ཐུགས་ཐིག་གསོལ་འདེབས་དངོས་གྲུབ་ཆར་རྒྱུན།་་་
རྡོ་རྗེ་ཐེག་པའི་དམ་ཚིག་གི་རྟེན་ཅིག་ཤོས་རྡོར་དྲིལ་བྱིན་གྱིས་བརླབ་པ།…...
ལས་བྱང་དངོས་གྲུབ་ཆར་འབེབས།
རྒྱལ་ཆེན་གཏོར་འབུལ།
ཆང་མཆོད།
གུ་རུ་དྲག་པོའི་རྒྱུན་ཁྱེར་བདུད་རྩིའི་ཐིག་པ།
༩༧༦........
...............................
༦༧༦.....…..
•
༧༧༦.....
• ••༢༠༡
••••••• •••••ཟ•••••
•༢༠༣
....•༢༠༥
.........•༢༢༨
EEEE....EEEEE,
....
.
....
.............
.....
.....
......
....
.....
...
.
....
•༢༣༠
w



••༢༣༢
•༢༣༣
་་་་་་་་་་་་་་་་་་་་་་་་་་་་་་་་་་་་་་ ་་་་་་་་་་་་་་་་་་་་་་་་་་་
................༢༣༧
...........
མདོ་མཁྱེན་བརྩེའི་གསུང་འབུམ།
ཨོ་རྒྱན་ཆེན་པོའི་གསོལ་འདེབས་བར་ཆད་ལམ་སེལ་སྙིང་པོའི་དོན་བསྡུས།
པདྨ་དྲག་པོ་འཇིགས་བྱེད་མེ་འབར་ཀྱི་སྒྲུབ་པ་རྒྱལ་བསེན་གདུག་པ་ཀུན་འདུལ།
གུད་དུ་སྦས་པའི་མན་ངག་ལས་མཐའ་
བསྙེན་ཡིག་དངོས་གྲུབ་ཀྱི་གཏེར་མཛོད་མ་ཌཱཀྐིའི་གཅེས་ནོར་བཀའ་རྒྱ་ཅན།
ཡི་དམ་ཙིཏྟ་དམར་པོ།..
རྒྱུན་ཁྱེར་ཡང་ཟབ་མཐར་ཐུག་
མེ་མཆོད་ཕྲིན་ལས་གློག་ཞགས་
ཨོ་རྒྱན་པདྨའི་རྣམ་ཐར་མདོར་བསྡུས་སྙིང་པོ་ལེའུ་བདུན་མ།
གུ་རུའི་གསང་སྒྲུབ་བདུད་རྩིའི་བཅུད་འདྲེན།་་་
འཆི་མེད་ཚེ་ཡི་སྒྲུབ་པ།་་་་་་་་་་་་་་
ཡང་གསང་ཟབ་པའི་མཐར་ཐུག་
........
....•༣༠༠
.......
.........༣༠༦
༣༢༢
༠༣༢༨



ཡང་གསང་ཐུགས་ཐིག་བླ་སྒྲུབ་སྐོར།
ག༽་
༄༅། །རིག་འཛིན་འཇའ་ལུས་རྡོ་རྗེའི་རྣམ་ཐར་གསོལ་
་ འདེབས་བྱིན་རླབས་འགུགས་པའི་ལྕགས་ཀྱུ་
བཞུགས་སོ། །



་་ མདོ་མཁྱེན་བརྩེའི་གསུང་འབུམ།
༄༅། །ཨེ་མ་ཧོ། །གདོད་མའི་མགོན་པོ་ཀུན་བཟང་འོད་མི་འགྱུར། །རྩལ་སྣང་ཡེ་
ཤེས་རིགས་ལྔའི་ཚོམ་བུ་ཤར། །ཐུགས་རྗེས་གར་བསྒྱུར་འགྲོ་འདུལ་སྤྲུལ་པའི་སྐུ། །
སྐུ་གསུམ་དབྱེར་མེད་མགོན་པོ་ཚེ་མཐའ་ཡས། །སྙིང་རྗེའི་རང་གཟུགས་འཕགས་
མཆོག་པད་དཀར་འཆང་། །འགྲོ་ངོར་སྣང་བ་མཚོ་སྐྱེས་སྤྲུལ་པའི་སྐུ། །རིགས་
བདག་རྡོར་སེམས་དགའ་རབ་དཔའ་བོ་དང་། །དབྱེར་མེད་ཐོད་ཕྲེང་རྩལ་ལ་
གསོལ་བ་འདེབས། །གང་ཁྱོད་གདོང་དམར་བོད་ཀྱི་གདུལ་བྱའི་དོན། ། མཐའ་
དབུས་ཐམས་ཅད་གཏེར་གྱིས་བཀང་ནས་ཀྱང་། །གང་དང་ཐུགས་སྲས་རྗེ་འབངས་
སྤྲུལ་པའི་སྐུ། །ཟབ་གཏེར་སྒོ་འབྱེད་ཚོགས་ལ་གསོལ༴ དེང་དུས་ལྔ་ཕྲག་ཐ་མའི་
སེམས་ཅན་ཀུན། །བཟོད་དཀའི་སྡུག་བསྔལ་ཆེས་ཆེར་མཆེད་པའི་ཚེ། །དྲི་མེད་
དགའ་རབ་པད་འབྱུང་བི་མ་ལའི། །སྤྲུལ་པ་གཅིག་བསྡུས་མཆོག་དེར་གསོལ༔
ལྷུམས་སུ་ཞུགས་ནས་ཏིང་འཛིན་མི་གཡོ་ཞིང་། །བཙས་པའི་ཞག་གསུམ་མཁའ་
འགྲོའི་ཚོགས་གྲལ་འགྲིམས། །ཟླ་བཅུའི་དུས་སུ་མཁའ་འགྲོས་དབང་བསྐུར་བའི། །
རང་བྱུང་སྤྲུལ་པའི་སྐུ་ལ་གསོལ༔ བགྲང་བྱ་གསུམ་ནས་དཔལ་རི་རིག་འཛིན་
ཞིང་། །སྤྲུལ་གཞིར་མཇལ་ནས་དབང་བསྐུར་བྱིན་གྱིས་བརླབས། །དཔའ་བོ་མཁའ་
འགྲོ་དྲེགས་ལྡན་ཚོགས་ཀུན་གྱིས། །མེལ་ཚེས་རྟག་ཏུ་བསྐྱངས་དེར་གསོལ༴ སྔོན་
གནས་རྗེས་དྲན་རིགས་བདག་བླ་མ་བཙལ། །ཐུགས་རྗེས་རྗེས་བཟུང་བདུད་ཀྱི་
གཡུལ་ལས་རྒྱལ། །ཆོས་ཀྱི་བདག་མོ་རིགས་ཀྱི་མྱུ་གུ་བཙས། །རྟེན་འབྲེལ་དུས་
སུ་སྨིན་དེར་གསོལཋ གཞོན་ནུའི་དུས་ནས་ངེས་འབྱུང་སྐྱོ་ཤས་ཀྱིས། །རྒྱུད་བསྐུལ་



ཡང་གསང་ཐུགས་ཐིག་བླ་སྒྲུབ་སྐོར། ག༽
ཉིན་སྣང་སྒྱུ་མ་རྨི་ལམ་དང་། །མཚན་སྣང་སྐུ་དང་འཇའ་ཟེར་ཐིག་ལེར་འདྲེས། །སྔོན་
ལས་དུས་སུ་སྨིན་དེར་གསོལ༔ བཅུ་གསུམ་ལོན་ནས་བསྐྱེད་རྫོགས་ལམ་དུ་
ཞུགས། །ཉིན་དུས་རིགས་བདག་བླ་མའི་ཞལ་ཁྲིད་དང༌། །མཚན་སྣང་དཔའ་བོ་
ཊཱཀྐིས་བརྡ་སྤྲོད་པས། །ས་ལམ་སྐད་ཅིག་བགྲོད་དེར་གསོལ༔ བཅོ་ལྔ་ལོན་ནས་
གཏེར་གྱི་ཁ་བྱང་ཐོབ། །བླ་མའི་ཐུགས་བསྐྱེད་ཨོ་རྒྱན་བྱིན་རླབས་ཀྱིས། །ས་གཏེར་
དགོངས་པའི་གཏེར་དུ་དབང་བསྒྱུར་ནས། །མཁའ་འགྲོའི་གསང་མཛོད་དབང་
དེར་གསོལ ཉི་ཤུ་ལོན་ནས་སྨིན་གྲོལ་བསྐྱེད་རྫོགས་ལ། །མངའ་བརྙེས་རིགས་
བདག་གནང་བ་ཐོབ་ནས་སླར། །དཔའ་བོ་མཁའ་འགྲོས་ལུང་བསྟན་ཇི་བཞིན་དུ། །
རྣལ་འབྱོར་སྤྱོད་པ་བསྐྱངས་དེར་གསོལ༔ བླ་མ་ཡི་དམ་དངོས་གྲུབ་མཆོག་བརྙེས་
ཤིང་། །བསྙེན་སྒྲུབ་མཐར་ཕྱིན་བསྲེག་མནན་འཕང་པ་ཡིས། །མ་རུང་བདུད་ཀྱི་
གཡུལ་ངོ་ཕམ་མཛད་པའི། །ཡེ་ཤེས་རོལ་བའི་རྡོ་རྗེར་གསོལ༔ བསྐྱེད་རིམ་ཕྱག་
རྒྱ་ཕྲ་བའི་རྣལ་འབྱོར་བརྙེས། །རྫོགས་རིམ་རྟགས་བཅུ་ཡོན་ཏན་མཐའ་རུ་ཕྱིན། །
དྭངས་མའི་ཐིག་ལེ་ཨ་ཝ་དྷུ་ཏིར་བཅིངས། །གྲུབ་བརྙེས་རིག་འཛིན་མཆོག་དེར་
གསོལ༔ ཁྲེགས་ཆོད་སྣང་སེམས་འདྲེས་ཤིང་གཟུང་འཛིན་ཞིག །དབའ་རླབས་ལ་
བརྟེན་འབྲས་བུའི་དེ་ཉིད་མཐོང་། །ཐོད་རྒལ་ཉམས་སྣང་གོང་འཕེལ་མཐའ་རྫོགས་
པའི། །འཁྲུལ་ཞིག་འཇའ་ལུས་རྡོ་རྗེར་གསོལ༔ རྨི་ལམ་འོད་གསལ་ཉམས་ཀྱི་
སྣང་བ་ལ། །བདེ་བྱེད་བརྩེགས་དང་མཁའ་སྤྱོད་ས་སྤྱོད་གནས། ་ །རིག་འཛིན་
དཔའ་བོ་མཁའ་འགྲོའི་ཚོགས་གྲལ་འགྲིམས། །ཁྲག་འཐུང་དཔའ་བོའི་ཞབས་ལ་
，



མདོ་མཁྱེན་བརྩེའི་གསུང་འབུམ།
ཐ་སྙད་ཤེས་བྱའི་གནས་ལ་མ་སྦྱང་ཡང་། །ལྷན་སྐྱེས་ཡེ་ཤེས་བདེ་བ་ཆེན་པོ་ཡིས། །
ལོངས་སྤྱོད་འཁོར་ལོའི་རྩ་འཁོར་ཡོངས་ཞིག་པའི། །བདེ་བའི་རྡོ་རྗེ་དཔལ་དེར་
གསོལ༔ ངོ་བོ་ཆོས་སྐུའི་རྒྱལ་སར་མངའ་བརྙེས་ཀྱང་། །མ་དག་འགྲོ་བའི་མོས་བློ་
མཐུན་སྣང་དང་། །འཚམས་པར་གང་ལ་གང་འདུལ་དོན་མཛད་པའི། །མཐུ་སྟོབས
དཔའ་བོའི་ཞབས་ལ༴ ཡང་གསང་ལུས་མེད་མཁའ་འགྲོའི་ཐུགས་ཐིག་ཆོས། །མན་
ངག་སྙན་བརྒྱུད་ཡི་གེ་མེད་པའི་སྐོར། །དབང་རབ་སྐལ་ལྡན་དོན་དུ་ལེགས་བསྟན་
ནས། །འཇའ་ལུས་འོད་སྐུའི་ལམ་སྟོན་ལ༔ གཟུགས་ཅན་གཟུགས་མེད་འགྲོ་བ་
མཐའ་དག་ཀུན། །བྱམས་དང་སྙིང་རྗེ་ཆེན་པོས་རྗེས་བཟུང་ནས། །དངོས་སམ་
བརྒྱུད་ནས་སྨིན་གྲོལ་སྒོར་བཅུག་ཅིང་། །བཙན་ཐབས་རྫོགས་སངས་རྒྱས་མཛད་
ལ༴ བདག་སོགས་ཁྱེད་ཀྱི་གདུལ་བྱར་གྱུར་པ་རྣམས། །ལས་ཉོན་སྡུག་བསྔལ་
དྲག་པོའི་མུན་འཐུམས་ཤིང་། །ཁྱོད་ཀྱི་གསང་གསུམ་གཏིང་དཔག་དཀའ་བ་ཡི། །
ཡོན་ཏན་ལྟ་བའི་འདྲེན་བྱེད་ཅེ་རེ་ལོངས། །ལས་ངན་དབང་གིས་ཐེ་ཚོམ་ལོག་ལྟ་
འཁྲགས། །ལོག་སྨོན་བདུད་ཀྱི་སྡེ་ཚོགས་དབང་ཤོར་ཞིང་། །རྩ་བ་ཡན་ལག་དམ་
ཚིག་ཉམས་འགལ་རལ། །གཏིང་ནས་འགྱོད་པ་དྲག་པོས་བཟོད་པར་གསོལ། །རྨོངས་
དང་མཉམ་འགྲོགས་བདུད་ཤོར་ལོག་པར་བལྟས། །གཤེ་ཞིང་སྐུར་པ་འདེབས་དང་
དད་མེད་ཀྱི། །སྣང་ངོར་བསམ་བཞིན་མ་དག་ཚུལ་བསྟན་ནས། །ཐེ་ཚོམ་སྐྱེད་ཅིང་
ངན་འབྲེལ་གྱིས་སྡུད་པའི། །གཏིང་དཔག་དཀའ་བས་དགོངས་པ་མ་རྟོགས་ཤིང་། །
བཀའ་འགལ་ཐུགས་དཀྲུགས་ཐུགས་སུན་སྐྱོན་བརྗོད་ཅིང་། །ཅི་མཛད་ལེགས་མཐོང་



ཡང་གསང་ཐུགས་ཐིག་བླ་སྒྲུབ་སྐོར། ག༽ ་
དག་སྣང་འགྲིབ་གྱུར་པ། །ཡོན་ཏན་རྗེས་སུ་དྲན་པས་བཟོད་པར་གསོལ། །བླ་
མའི་ཐུགས་རྒྱུད་དགོངས་པའི་བྱིན་རླབས་འཕོས། །ད་ནི་ལས་ངན་བག་ཆགས་སྲབ་
གྱུར་པས། །ལོག་པར་མི་རྟོག་སྙིང་ནས་དམ་བཅའ་འཛིན། །བརྩེ་བ་ཆེན་པོས་རྗེས་
སུ་བཟུང་དུ་གསོལ། །མགོན་ཁྱོད་ཡོན་ཏན་གབ་ཅིང་སྐྱོན་སྟོན་པས། །མ་དག་
སེམས་ཅན་མགོ་བོ་རྨོངས་གྱུར་ཅིང་། །ལས་སྐལ་ལྡན་པའང་ཐེ་ཚོམ་དབང་གྱུར་
ཕྱིར། །གཏིང་དཔག་དཀའ་བའི་ཡོན་ཏན་བསྟན་དུ་གསོལ། །རྡོ་རྗེའི་སྐུ་ལ་བགྲེས་
རྒུད་མི་མངའ་ཡང་། །སྐུ་ཚེ་མཐར་ཕྱིན་འགྲོ་དོན་ཡོངས་རྫོགས་ཤིང་། །ད་དུང་འཁོར་
བའི་འཇིག་རྟེན་མ་སྟོངས་པར། །སྣ་ཚོགས་སྤྲུལ་པས་འགྲོ་དོན་མཛད་དུ་གསོལ། །རྩེ་
གཅིག་གསོལ་བ་བཏབ་པའི་འབྲས་བུ་ཡིས། །ཞབས་ཏོག་མཐར་ཕྱིན་འགྲོ་དོན་
ཡོངས་རྫོགས་ནས། །ཟག་པ་བག་ཆགས་བཅས་པ་ཡོངས་ཟད་ཅིང་། །སྣང་བཞི་
མཐར་ཕྱིན་འཇའ་ལུས་འགྲུབ་པར་ཤོག །དགེ་བས་འགྲོ་ཀུན་སྡུག་བསྔལ་མཚོ་སྐེམས་
ནས། །བདེ་གཤེགས་སྙིང་པོ་རང་རིག་ངོ་ཤེས་ཤིང༌། །སྟོང་ཉིད་བྱང་ཆུབ་སེམས་
ཀྱི་འབྲས་སྨིན་ནས། །སྐུ་གསུམ་རྒྱལ་བའི་ཞིང་དུ་དབུགས་དབྱུང་ཤོག །ཅེས་པའང་
ཁྲོ་ཆེན་ས་དབང་མཆོག་གིས་གསུང་ནན་ལན་གྲངས་གནང་བ་ལྡོག་མ་ནུས་ཏེ་བློ་ངོར་གང་ཤར་ཐོལ་བྱུང་དུ་འཇའ་
ལུས་རྡོ་རྗེས་རང་ཆེ་འབྱིན་པའི་རྒྱུར་འགྱུར་ཡང་དད་ལྡན་སུན་མི་འབྱིན་པའི་ཕྱིར་སྨྲས་པ་སྟེ་ཡི་གེར་འདུ་བྱེད་སློབ་བུ་
འོད་ཟེར་མཐའ་ཡས་ཀྱིས་བགྱིས་པའོ།། །
༈ རང་གཞན་ཀུན་གྱི་དོན་གཉིས་ཕུན་ཚོགས་ཤིང་། །བདེ་ལེགས་ཀུན་གྱི་
འབྱུང་གནས་འགྲོ་བའི་གཉེན། །དམ་ཆོས་ཀུན་གྱི་ཡེ་ཤེས་བང་མཛོད་ནི། །དུས་



མདོ་མཁྱེན་བརྩེའི་གསུང་འབུམ།
རྣམས་ཀུན་ཏུ་སྐྱེ་རྒུའི་བླ་མར་ཤོག །བསོད་ནམས་སྟོན་ཀའི་རི་བོང་འཛིན་གཟུགས་
ཅན། །ཕུན་ཚོགས་རྒྱུ་སྐར་ཕྲེང་བའི་དབུས་ན་མཛེས། །དགེ་ཚོགས་འོད་དཀར་
དུ་མའི་སྣང་བ་ཡིས། །ཟབ་གཏེར་ཀུན་ཏུ་ཕྱོགས་བཅུར་རྒྱས་པར་ཤོག། །།
གསོལ་འདེབས་ནི༔ ཨེ་མ་ཧོ༔ རང་སྣང་རྣམ་དག་བདེ་ཆེན་འཁོར་ལོ་ན༔ ཀུན་
བཟང་ཐོག་མའི་མགོན་པོ་དྲི་མ་མེད༔ དགའ་རབ་དཔའ་བོ་ཤྲཱི་སེང་པད་མ་འབྱུང༔
དབྱེར་མེད་དྲིན་ཅན་བླ་མར་གསོལ་བ་འདེབས༔ དག་པ་རབ་འབྱམས་རྡོ་རྗེ་ཕུང་
པོའི་གྲོང༔ ཕུང་ལྔ་དག་པ་རྒྱལ་བ་རིགས་མཆོག་ལཿ འབྱུང་ལྔ་རྣམ་དག་ཤེས་རབ་
ཡུམ་ཆེན་ལཿ སྐྱེ་མཆེད་དཀར་དམར་ཐིག་ལེ་བྱང་ཆུབ་སེམས ་ བྷུདྡྷ་བཛྲ་རཏྣ་
པདྨ་དང༔ ཀརྨའི་ལྷ་ཚོགས་རྣམས་ལ༔ དགའ་དང་མཆོག་དགའ་དགའ་བྲལ་ལྷན་
ཅིག་སྐྱེས༔ ཞུ་བདེའི་འགྲོས་ཀྱིས་དྲངས་པའི་རྩལ་རྫོགས་ཚེ༔ ཟག་པ་བག་ཆགས་
བཅས་པ་ཡོངས་ཟད་ནས༔ རང་ལུས་དྭངས་མའི་དབྱིངས་སུ་གྲོལ་བར་ཤོག༔
གནས་སྐབས་རྩ་འབྱོང་རླུང་ཆུན་ཐིག་ལེ་འཕེལ༔ དྭངས་མའི་ཀློང་དུ་འཕོ་མེད་
བཙན་ས་ཟིན༔ སྐུ་དང་ཐིག་ལེར་དབྱེར་མེད་རོ་གཅིག་འདྲེས༔ འོད་ལུས་ཡེ་ཤེས་
སྙིང་པོར་གྲོལ་བར་ཤོག༔
}



ཡང་གསང་ཐུགས་ཐིག་བླ་སྒྲུབ་སྐོར།
ག༽
བླ་མ་སྒྲུབ་ཐབས་བྱིན་རླབས་སྤྲིན་ཕུང་བཞུགས༔
-
ཀུན་ཏུ་བཟང་ལ་ཕྱག་འཚལ་ལོ༔ ཆོས་ཕུང་བརྒྱད་ཁྲི་བཞི་སྟོང་གི སྙིང་པོ་བཅུད་ཀྱི་ཡང་ཞུན་ནི༔ བླ་མ་སྒྲུབ་པ་
ཁོ་ན་སྟེ༔ རྣལ་འབྱོར་སྒོམ་པའི་རིམ་པ་ནི༔ ཨེ་མ་ཧོ༔ མདུན་མཁར་འཇའ་འོད་སྤྲིན་ཕུང་འཁྲིགས་
པའི་ཀློང༔ རིན་ཆེན་སེང་ཁྲི་པདྨ་ཉི་ཟླའི་སྟེང༔ རིགས་ཀྱི་བདག་པོ་བླ་མ་དྲི་མ་མེད
མཐིང་གསལ་ལོངས་སྐུའི་ཆས་རྫོགས་སྐྱིལ་ཀྲུང་བཞུགསཿ ཕྱག་གཉིས་གསེར་རྡོར་
འཆི་མེད་ཚེ་བུམ་བསྣམསཿ ཐུགས་རྗེ་བརྩེ་བས་བདག་ལ་ལྷང་ངེར་གཟིགསཿ རྩ་
གསུམ་དྲང་སྲོང་རིག་འཛིན་མཁའ་འགྲོས་བསྐོར༔ དད་མོས་རྩེ་གཅིག་མ་ཡེངས་
གསལ་བར་བསྒོམས༔ སྤྱན་འདྲེན་སྐྱབས་སེམས་ཡན་ལག་བདུན་པ་ནི༔ ན་མོ༔ བླ་མ་ཡི་དམ་
མཁའ་འགྲོ་སྤྱན་འདྲེན་གཤེགས༔ སྤྱི་གཙུག་ཉི་ཟླ་པདྨའི་གདན་ལ་བཞུགསཿ བྱང་
ཆུབ་སྙིང་པོའི་བར་དུ་སྐྱབས་སུ་མཆི༔ འགྲོ་དོན་སྨོན་འཇུག་དོན་དམ་སེམས་མཆོག་
བསྐྱེད༔ སྒོ་གསུམ་གུས་པ་ཆེན་པོས་ཕྱག་འཚལ་ལོ༔ ཕྱི་ནང་གསང་བའི་མཆོད་པ་
དཔག་མེད་འབུལ༔ ཉམས་ཆག་སྡིག་སྒྲིབ་ཐམས་ཅད་མཐོལ་ལོ་བཤགསཿ གསང་
སྔགས་མཛད་པ་བསྒྲུབས་ལ་རྗེས་ཡི་རངས༔ སྨིན་གྲོལ་ཆོས་ཀྱི་འཁོར་ལོ་བསྐོར་
བར་བསྐུལཿ འགྲོ་བའི་དོན་དུ་མྱ་ངན་མི་འདའ་བཞུགསཿ དགེ་ཚོགས་བླ་མེད་
བྱང་ཆུབ་ཆེན་པོར་བསྔོ༔ གསོལ་འདེབས་ཐུགས་དམ་གནད་བསྐུལ་ནི༔ ཨེ་མ་ཧོ༔ ཡེ་གཞི་ཐིམ་
ལ་མ་རྨུག་བུམ་པའི་སྐུ༔ ཆོས་སྐུ་འགྱུར་མེད་ཐབས་མཆོག་ཀུན་ཏུ་བཟང༔ ཤེས་



མདོ་མཁྱེན་བརྩེའི་གསུང་འབུམ།
རབ་བདེ་ཆེན་སྟོང་ཉིད་ཀུན་བཟང་མོ༔ རོལ་རྩལ་མ་འགགས་རིགས་ལྔ་ཡབ་ཡུམ་
ཤརཿ སྤྲུལ་པས་གར་བསྒྱུར་སྟོན་པ་རྡོ་རྗེ་འཆང༔ སྐུ་གསུམ་ཞིང་ཁམས་རྒྱ་མཚོའི་
དཀྱིལ་འཁོར་གཙོ༔ ཌཱཀྐི་ཡོངས་ཀྱི་མེས་པོ་ཧེ་རུ་ཀཿ བླ་མ་དྲི་མ་མེད་ལ་གསོལ་
བ་འདེབས༔ ཁྱོད་སྐུ་མི་ཤིགས་རྡོ་རྗེའི་ཆོས་བདུན་ངོརཿ གང་གསུང་ཡན་ལག་
དྲུག་ཅུའི་ཆོས་སྒྲ་སྒྲོགས༔ ཁྱེད་ཐུགས་ཀ་དག་བདེ་སྟོང་ལྷུན་གྱིས་གྲུབ༔ བླ་མའི་
གསང་བ་གསུམ་ལ་གསོལ་བ་འདེབས༔ བསྐལ་པ་དཔག་ཏུ་མེད་པའི་སྔོན་རོལ་
ནསཿ བདག་གི་སྐྱེ་དང་ཚེ་རབས་ཐམས་ཅད་དུ༔ རིགས་ཀྱི་བདག་པོ་འདྲེན་པའི་
བླ་མ་མཆོག གཅིག་ཆོག་ནོར་བུའི་ལུགས་སུ་གསོལ་བ་འདེབས༔ ཉོན་མོངས་ལྔ་
དང་སྡུག་བསྔལ་དྲག་པོ་ཡིས༔ རྣམ་པར་གཟིར་བའི་རྨོངས་འཁྲུལ་སེམས་ཅན་གྱི༔
སྤྱོད་ངན་ལོག་སྒྲུབ་ཐུགས་སུན་ལོག་ལྟ་ཤོར༔ ཁྱེད་ཐུགས་སྙིང་རྗེ་ཆེན་པོས་བཟོད་
པར་བཞེསཿ རྣམ་གསུམ་དད་པས་རྩེ་གཅིག་གསོལ་འདེབས་བུརཿ མགོན་ཁྱོད་
ཐུགས་རྗེ་བརྩེ་བས་ཤུགས་ཕྱུང་ལ༔ ས་དང་ལམ་གྱི་བར་ཆད་ཀུན་གྲོལ་ཞིང༔ བདུད་
སྡེའི་གཡུལ་ལས་རྒྱལ་བར་ཐུགས་རྗེས་ཟུང བདེ་སྟོང་འོད་གསལ་འཕོ་མེད་ཉམས་
ལེན་ལཿ ཉིན་མཚན་གཡེལ་བ་མེད་པར་འབད་པ་ཡིསཿ བླ་མ་མཆོག་དང་ཐུགས་
དགོངས་དབྱེར་མེད་འདྲེས༔ མ་ལུས་འགྲོ་ཁམས་སྡུག་བསྔལ་རྒྱ་མཚོ་ལསཿ འདྲེན་
པའི་དེད་དཔོན་ཆེན་པོར་བྱིན་གྱིས་རློབས༔ ༀ་ཨཱ༔ཧཱུྃ་མ་ཧཱ་གུ་རུ་བཛྲ་གནྡྷེ་སུ་ཁ་ཛྙཱ་
ན་སིདྡྷི་ཕ་ལ་ཧོ༔ ལྟེམས་རྐྱང་མེད་པར་ཆུ་བོའི་རྒྱུན་བཞིན་བཟླ༔ ཐུགས་ཡིད་བསྲེ་ཞིང་སྐུ་གསུམ་དབྱེར་མེད་
སྒོམ༔ ཐུན་མཐར་དབང་བཞི་ལེན་པའི་མན་ངག་གནད༔ བླ་མའི་སྐུ་གསུང་ཐུགས་ཡོན་འཕྲིན་ལས་
ཟླ
，
8



ཡང་གསང་ཐུགས་ཐིག་བླ་སྒྲུབ་སྐོར། ག༽་
འོལཿ བདག་གི་གནས་ལྔར་ཐིམ་པས་སྒྲིབ་ཀུན་དག དབང་དང་བྱིན་རླབས་རྡོ་
རྗེ་བཞིར་རྫོགས་ནསཿ རིག་འཛིན་རྣམ་པ་བཞིར་སྨིན་འབྲས་བུ་ཐོབ བླ་མའི་སྐུ་
གསུང་ཐུགས་དང་དབྱེར་མེད་འདྲེསཿ མ་རིག་འཁོར་བའི་རྒྱ་མཚོ་དོང་སྤྲུགས་ནས
དབྱེར་མེད་ལྷན་སྐྱེས་ཡེ་ཤེས་རྩལ་རྫོགས་ཤོག༔ ཨཱ་ཨཱ་ཨཱ་ཨཱ་ཡཿ བྱིན་འཇུག་དམིགས་
པའི་འཕྲུལ་འཁོར་ཞལ་ལས་ཤེས༔ རིགས་བདག་དྲི་མ་མེད་པ་ཡི༔ སྒྲུབ་ཐབས་བྱིན་རླབ་སྤྲིན་ཕུང་འདི༔ བདེ་བའི་
དྲིན་ལྡན་ཌཱཀྐི་མའི༔ བར་ཆད་སེལ་ཞིང་ཞབས་བརྟན་ཕྱིརཿ ཁྲག་འཐུང་ཆགས་པའི་རྡོ་རྗེས་ཕུལ ཡི་གེ་དམ་ལྡན་བུ་
ཡིས་བྲིསཿ བསྐལ་བ་རྒྱ་མཚོར་ཞབས་བརྟན་ཤོག ཨ་ཡུར་བྦྷ རཱ་ཧུ་ལ་ཡི་བླ་རྡོའོ༔ ་་
ཡང་གསང་མཁའ་འགྲོ་ཐུགས་ཐིག་ལསཿ བླ་མ་
གསང་སྒྲུབ་དམ་ཚིག་རྒྱ་ཅན་བཞུགས
་ ཀུན་བཟང་གདོད་མའི་ལྷ་ལ་འདུད༔ ཆོས་ཀྱི་སྐུ་དང་ལོངས་སྤྱོད་རྫོགས༔ སྤྲུལ་པ་སྐུ་ཡི་ཞིང་ཁམས་ན༔ ཞི་
ཆགས་ཁྲོ་བོའི་རྣམ་རོལ་གར༔ རྩ་གསུམ་རྒྱལ་བ་རབ་འབྱམས་ལཿ བླ་མས་སྤྲུལ་བསྒྱུར་ལས་གཞན་མེདཿ དེ་ཡི་
གསང་སྒྲུབ་ཟབ་མོ་བསྟན༔ དཀྱིལ་འཁོར་བསྒྲུབ་རྫས་གཏོར་མ་མེད༔ མཆོད་པ་ཡོ་བྱད་སྤྲོས་པ་བྲལ༔ ཡེ་གཞི་གཤིས་
ཀྱི་གནས་ལུགས་སོ༔ ཨེ་མ་ཧོ༔ རྣམ་མང་ཞི་ཆགས་ཁྲོ་བོའི་སྤྲུལ་བསྒྱུར་གརཿ ཀུན་
འདུས་རིག་བརྒྱའི་ཁྱབ་བདག་རྡོ་རྗེ་འཆངཿ གསང་ཆེན་རིགས་གཅིག་དྲང་སྲོང་དྲི་
མ་མེད༔ ཀུན་བཟང་དྲིན་ཆེན་བླ་མར་གསོལ་བ་འདེབས༔ མ་རིག་གཟུང་འཛིན་
ཉོན་ཤེས་དྲི་མ་དག༔ རང་རིག་ཡེ་ཤེས་ལྔ་ལྡན་རྩལ་རྫོགས་ནས༔ བདེ་སྟོང་ཟུང་
-
Oo



མདོ་མཁྱེན་བརྩེའི་གསུང་འབུམ།
འཇུག་འཕོ་མེད་ཆོས་སྐུར་གྲོལ༔ འཕོ་ཆེན་འཇའ་ལུས་རྡོ་རྗེའི་སྐུར་འགྲུབ་ཤོག
སྐྱབས་འགྲོ་ནི༔ ན་མོ༔ བདག་གཞན་མཁའ་མཉམ་སེམས་ཅན་ཀུན༔ སྐུ་གསུམ་དབྱེར་
མེད་བླ་མ་ལཿ སྒོ་གསུམ་མ་བཅོས་རང་བྱུང་གི རྣམ་གསུམ་དད་པས་སྐྱབས་སུ་
མཆི༔ སེམས་བསྐྱེད་ནི༔ ཧོ༔ མ་རྟོགས་འཁྲུལ་བའི་སེམས་ཅན་ཀུན༔ དམིགས་པ་མེད་
པའི་སྙིང་རྗེ་བསྒོམ༔ ཡེ་ནས་འཁོར་འདས་གཉིས་སུ་མེད༔ དེ་ཉིད་རྟོགས་པར་
སེམས་བསྐྱེད་དོ༔ ཡན་ལག་བདུན་པ་ནི༔ ཧོ༔ རང་རིག་དོན་གྱི་བླ་མ་ལ༔ རེ་དོགས་མེད་
པས་གུས་ཕྱག་འཚལ༔ བདེ་བ་ཆེན་པོས་མཆོད་པ་འབུལ༔ སྟོང་ཆེན་ཆོས་སྐུའི་
ངང་དུ་བཤགསཿ དགའ་བ་བཞི་ལ་རྗེས་ཡི་རངཿ མཉམ་ཉིད་ཆོས་འཁོར་བསྐོར་
བར་བསྐུལ༔ འཕོ་བ་ཆེན་པོར་བཞུགས་གསོལ་འདེབས༔ དགེ་ཚོགས་གདོད་
མའི་གཞི་རུ་བསྔོ༔ མཚམས་གཅོད་ནི༔ ཧཱུྃ་ཧཱུྃ༔ ང་ནི་ཡེ་ནས་ཆོས་ཀྱི་སྐུ༔ ལྷ་དང་འདྲེར་
འཛིན་གློ་བུར་རྐྱེན༔ རྣམ་པར་རྟོག་པ་བདུད་ཡིན་ཏེ༔ རིག་པའི་ཀློང་དུ་མཚམས་
བཅད་དོ༔ ཧཱུྃ་ཧཱུྃ་རཀྟ་ཨཱ༔ བྱིན་འབེབས་ནི༔ ཧཱུྃ༔ ཕྱི་སྣོད་ཡེ་ནས་ཡུམ་ཆེན་ལྔ༔ ཕུང་པོ་
ལྔ་ནི་རིགས་མཆོག་སྟེ ཚོགས་བརྒྱད་སེམས་དཔའི་རང་བཞིན་ལཿ ཡུལ་ཀུན་མ་
སྤངས་ཡུམ་གྱི་ངང ཡིན་པར་ཤེས་པའི་བྱིན་ཕོབ་ཅིག༔ ཨེ་ཨ་ར་ལི་ཛྙཱ་ན་ཨ་ཝེ་
ཤ་ཡི་ཕོ་ལེཧཱུྃ་ཧཱུྃ༔ དངོས་གཞི་བསྐྱེད་བའི་རིམ་པ་ནི༔ ཨ༔ ཀ་དག་སྟོང་ཆེན་ཡུམ་གྱི་ངང༔
ཐབས་མཆོག་སྙིང་རྗེའི་རྩལ་ཤར་བ༔ རྒྱུ་ཡི་ས་བོན་ལས་ཤར་བའི༔ རིག་པ་ཆུ་
ལས་ཉ་འཕར་ལྟརཿ སྐུ་གསུམ་འདུས་ཞལ་བླ་མ་ནི༔ དྲི་མ་མེད་པ་ཀུན་ཏུ་བཟངཿ
མཐིང་གེསལ་རིན་ཆེན་རུས་པས་བརྒྱན༔ ཞལ་འཛུམ་སྤྱན་གཉིས་འབུར་ཚུགས་
I
，



ཡང་གསང་ཐུགས་ཐིག་བླ་སྒྲུབ་སྐོར། ག༽
གཟིགསཿ ཕྱག་གཉིས་མཉམ་བཞག་ཡུམ་དང་འཁྲིལ༔ པད་ཉི་ཟླ་བའི་གདན་གྱི་
སྟེང༔ རྡོ་རྗེ་སྐྱིལ་མོ་ཀྲུང་གིས་བཞུགསཿ མཛོད་སྤུའི་འོད་ཟེར་དཔག་མེད་འཕྲོས
ཤེས་རབ་ཡུམ་མཆོག་ཀུན་བཟང་མོ༔ སྔོ་སྐྱ་རྒྱན་མེད་གྲི་ཐོད་ཅན༔ ཕྱག་གཉིས་
ཡབ་ཀྱི་མགུལ་ནས་འཁྱུད༔ ཞབས་ཟུང་བདེ་བ་ཆེན་པོར་རོལ ཡབ་ཡུམ་ཆོས་
ཉིད་ཆགས་པའི་སྒྲས༔ སྐུ་གསུམ་ཞིང་ཁམས་ཡོངས་བསྐུལ་གྱུརཿ སྤྱན་འདྲེན་ནི༔ ཧཱུྃ༔
ཆོས་ཀྱི་དབྱིངས་དང་སྟུག་པོ་བཀོད༔ དགུ་ཀློང་འཁྱིལ་དང་ལྔ་ལྡན་ཞིང༔ རང་
བཞིན་སྤྲུལ་བའི་གནས་མཆོག་ནས༔ རྒྱལ་བ་རབ་འབྱམས་གཤེགས་སུ་གསོལ
ཨེ་བྱ་ཧི་ཛྙཱ་ན་བཛྲ་སརྦ་ས་མ་ཡ་ཨ་ཝེ་ཤ་ཡ་ཕོ་པེ༔ བཞུགས་གསོལ་ནི། ཡེ་ཤེས་སྤྲུལ་
གཞི་བླ་ན་མེད༔ དམ་ཚིག་བླ་མའི་དཀྱིལ་འཁོར་ལཿ ཡེ་ནས་འདུ་འབྲལ་མེད་
པའི་ལྷ༔ རྣམ་རྟོག་བསལ་ཕྱིར་བཞུགས་སུ་གསོལ༔ ཏིཥྛ་ལྷན༔ ཕྱག་འཚལ་ནི༔ ཀུན་
བཟང་བླ་མ་ཆོས་ཀྱི་སྐུ༔ ཡེ་ནས་རང་གྲོལ་གཉུག་མའི་གཤིས༔ རོལ་རྩལ་ལྷ་མོ་
གར་མཁན་མསཿ གུས་པ་ཆེན་པོས་བརྡ་ཕྱག་འཚལཿ ཨ་ཏི་པཱུ་ཧོ༔ པྲ་ཏིཙྪ་ཧོ༔
མཆོད་འབུལ་ནི༔ ཧཱུྃ༔ དབང་དྲུག་ཡུལ་ལ་ཤར་བ་ཡི༔ འདོད་ཡོན་མ་སྤངས་རྒྱན་དུ་
འབུལཿ དགའ་བཞི་བདེ་བ་ཆེན་པོས་རོལཿ སྟོང་ཆེན་དུ་མ་རོ་གཅིག་མཆོད༔ ཨོ་
ཨཱ༔ཧཱུྃཝམ་ཧཱ་པཉྩ་པཱཙྪ་ཧོ༔ བསྟོད་པ་ནི༔ ཧོ༔ ཆོས་དབྱིངས་ངང་ནས་ཡེ་ཤེས་རྩལ་ཤར་
བ གདོད་མའི་མགོན་པོ་ཀུན་བཟང་དྲི་མ་མེད༔ བདག་ལ་རྗེས་སུ་བརྩེ་བའི
བཀའ་དྲིན་ཅན༔ བླ་མ་ཡབ་ཡུམ་རོལ་རྩལ་རྒྱན་དུ་ཤར༔ བདག་གི་སྒོ་གསུམ་
གུས་པས་ཁྱེད་ལ་བསྟོད༔ བླ་མ་ལས་གཞན་སངས་རྒྱས་ལོགས་སུ་མེད༔ རིག་པ་
7



མདོ་མཁྱེན་བརྩེའི་གསུང་འབུམ། །
ལས་གཞན་ཆོས་སྐུ་ཐོབ་ཏུ་མེད༔ བདེ་སྟོང་ལས་གཞན་ཉམས་ལེན་འབྲས་བུ་མེད
སྦྱོར་སྒྲོལ་ལས་གཞན་རྗེས་འཛིན་ལོགས་སུ་མེད༔ དེ་ཕྱིར་གསང་སྔགས་ཐབས་
ཀྱི་ལམ་མཆོག་སྟེ༔ ཁྱེད་ཀྱི་ཐུགས་རྒྱུད་དགོངས་པ་རྟོགས་པར་ཤོག བསྙེན་སྒྲུབ་ཆིག་
དྲིལ་བཟླས་པ་ནི༔ ཀུན་བཟང་ཡབ་ཡུམ་ཐུགས་ཀ་རུ༔ ཙིཏྟ་འོད་ཀྱི་གུར་ཁང་དབུསཿ
ཡེ་ཤེས་ལྔ་ལྡན་ཡིག་འབྲུ་གསལ༔ རྒྱལ་བའི་ཐུགས་རྗེ་བྱིན་རླབས་དངཿ འབྱུང་
ལྔའི་བཅུད་ཀྱི་དྭངས་མར་བསྒོམས༔ འོད་ཀྱིས་ལུས་ནང་ཀུན་ཁྱབ་པས༔ མཆོག་
དང་ཐུན་མོང་དངོས་གྲུབ་ཐོབ༔ བདེ་བ་ཆེན་པོས་དབང་བཞི་ནོད༔ སྨྲ་བསམ་བརྗོད་
བྲལ་ངང་ཉིད་ནསཿ ཨོཾ་ཨཱཿཧཱུྃསྭཱ་ཧཱ ཆུ་བོའི་རྒྱུན་བཞིན་བཟླ་བ་དང༔ སྐབས་འགར་རླུང་རོ་དགུ་
སྤྲུགས་མཐརཿ ནམ་མཁའི་རླུང་འགུགས་སྨད་དུ་བསྐྱིལཿ ལྟེ་བའི་ཨ་ཐུང་རམ་ཡིག་སྦྱརཿ བདེ་དྲོད་དྲག་པོ་རབ་འབར་
ཞིངཿ ཡི་གེ་གསུམ་ལས་བདུད་རྩི་བབཿ ལུས་ཀུན་མེ་དང་བདུད་རྩིས་གངཿ ཡིད་བཟླས་རིག་པ་གཏད་མེད་བཏང
ཕོ་བསྐོར་རྩེ་བཤད་ཧ་སྤྲུགས་བྱ སྐབས་འགར་ཡི་གེའི་འོད་ལྔ་ཡིསཿ རང་ལུས་ཁ་དོག་ལྔ་ལྡན་བསྒྱུར༔ སྟོང་གསལ་
ནམ་མཁའ་ལྟ་བུ་ཡིས༔ ཐོད་རྒལ་རིག་པའི་རྩལ་རྫོགས་བྱ རྒྱབ་ཆོས་ཁྲིད་ཡིག་ཆེན་པོ་ཡི༔ ཉམས་ལེན་མན་ངག་
གནད་བསྡུ་བའོ༔ ཡང་གསང་མཁའ་འགྲོའི་ཐུགས་ཐིག་གི ཆོས་ཚན་རྒྱ་མཚོ་ལྟ་བུ་ཡི སྡོང་པོ་གཅིག་ཆོག་ནོར་བུའི་
ལུགསཿ ཡང་གསང་བླ་མའི་སྒྲུབ་པའོ༔ རྗེས་ལ་མཆོད་བསྟོད་བྱ་བ་ནི༔ ཨོཾ་ཨཱཧཱུྃ༔ ཕྱི་སྣོད་འཇིག་རྟེན་
ལྷ་མིའི་དཔལ་འབྱོར་དངཿ གཟུགས་སྒྲ་དྲི་རོ་རེག་བྱ་རྣམ་དག་པསཿ ཟག་མེད་
བདེ་ཆེན་མཆོད་པ་དཔག་མེད་ཀུན༔ ཀུན་བཟང་བླ་མའི་དཀྱིལ་འཁོར་ལྷ་ཚོགས་
ལཿ འབུལ་ལོ་འགྲོ་ཀུན་ཚོགས་རྫོགས་སྒྲིབ་དག་ཤོག༔ རཱུ་པ་ཤབྷ་གྷནྡྷེ་ར་ས་པནེ་
པཱུ་ཙ་ཧོ༔ སྣོད་ཀྱི་འཇིག་རྟེན་ཆོས་དབྱིངས་དག་པའི་ཞིང༔ བཅུད་ཀྱི་སེམས་ཅན་
12



ཡང་གསང་ཐུགས་ཐོག་བླ་སྒྲུབ་སྐོར། ག༽་
རིགས་བདག་བླ་མའི་དལཿ སྒྲར་གྲགས་ཆོས་ཉིད་ཉམས་ཀྱི་རང་སྒྲ་སྟེ༔ རང་རིག་
ཡེ་ནས་ཀུན་བཟང་བླ་མའི་ཐུགས་ རྩ་གསུམ་ཀུན་འདུས་གསང་བ་གསུམ་ལ་
བསྟོད༔ རྣམ་རྟོག་ཐེ་ཚོམ་གཉིས་འཛིན་བཟོད་པར་གསོལཿ ཨོཾ་བཛྲ་སཏཱ་སོགས
དམིགས་མེད་ཆོས་དབྱིངས་ངང་དུ་བཞག༔ རང་རིག་ཡེ་ནས་བླ་མ་ལཿ གཤེགས་དང་བསྡུ་རིམ་མི་དགོས་སོ༔ ཡང་
གསང་མཁའ་འགྲོའི་ཐུགས་ཐིག་གི ཆོས་ཁམས་རྒྱ་མཚོའི་རྩ་བ་སྟེ༔ བཻཌཱུརྱ་ཡི་བརྡ་རིས་ལསཿ དྲི་མ་མེད་པས་སྨྲས་
པ་བཞིན༔ རྣལ་འབྱོར་རིག་པའི་ཡེ་ཤེས་ཀྱིས༔ ཕབ་འདི་མཁའ་འགྲོའི་སྙིང་བཅུད་དོ༔ བཀའ་འདི་མ་མོ་གཟའ་བདུད་
དང༔ དྲེགས་པའི་གཙོ་བོས་ཐུབ་པར་སྲུངས༔ ས་མ་ཡ༔ རྒྱ་རྒྱ་རྒྱ༔ དམ་ཉམས་ལོག་ལྟ་ཡིད་ཆེས་མེདཿ བླ་མའི་བཀའ་
བཞིན་ཁྱད་གསོད་ཅིངཿ རང་ཆེ་འབྱིན་ཞིང་གསང་མི་ཐུབཿ དད་མེད་ལག་ཏུ་མ་ཤོར་ཅིག བྱིན་རླབས་ཉམས་སུ་
ལོངས་དང་ཤེསཿ གུ་ མངྒ་ལཾ།
s
I
ཙ། བླ་རྫོགས་ཐུགས་གསུམ་བཅུད་དྲིལ་གནསཿ དབང་རབ་རྒྱུན་གྱི་
རྣལ་འབྱོར་བཞུགསཿ འདི་ཁོ་ནའོ༔
ཁརྒཀུ࿄ ཀ་དག་ཀློང་ལས་རང་ཤར་བ༔ ཀུན་བཟང་དབྱིངས་རིག་ཡབ་ཡུམ་ལ༔ འཛིན་ཞེན་བྲལ་བས་
ཕྱག་འཚལ་ལོ༔ དགའ་རབ་དཔའ་བོའི་ཐུགས་ཀྱི་བཅུདཿ ཨ་ཙར་དམར་པོའི་ཉམས་ལེན་གནད༔ བླ་རྫོགས་ཐུགས་
གསུམ་ཟབ་གནད་བསྟན༔ དང་པོར་རླུང་རོ་ལན་གསུམ་བུསཿ ཉོན་མོངས་འབྱུང་བ་བདག་འཛིན་བདུད༔ སྙིགས་མའི་
དུག་ཀུན་ཕྱིར་སོང་བསམ༔ དེ་ནས་ལུས་གནད་དྲང་པོར་བསྲངས རླུང་སེམས་རང་མལ་ངང་ཉིད་ནས༔ ན་མོ་ཧོ
མདུན་གྱི་ནམ་མཁར་བླ་མ་རྡོ་རྗེ་འཆང༔ པདྨ་ཐོད་ཕྲེང་ཞི་འཛུམ་ཆགས་པའི་ཉམས
་་13



མདོ་མཁྱེན་བརྩེའི་གསུང་འབུམ།
རྡོ་རྗེ་དྲིལ་བུ་བསྣོལ་ཐབས་ཡུམ་དང་བཅས༔ རྩ་གསུམ་ལྷ་ཚོགས་འཁོར་གྱིས་
བསྐོར་བར་བསྒོམ༔ ན་མོ༔ བླ་མ་ཡི་དམ་མཁའ་འགྲོ་སྤྱན་འདྲེན་གཤེགསཿ སྤྱི་
གཙུག་ཉི་ཟླ་པདྨའི་གདན་ལ་བཞུགསཿ བྱང་ཆུབ་སྙིང་པོའི་བར་དུ་སྐྱབས་སུ་མཆི༔
འགྲོ་བའི་དོན་དུ་སྨོན་འཇུག་སེམས་མཆོག་བསྐྱེད༔ སྒོ་གསུམ་གུས་པ་ཆེན་པོས་
ཕྱག་འཚལ་ལོ༔ ཕྱི་ནང་གསང་བའི་མཆོད་པ་དཔག་མེད་འབུལཿ ཉམས་ཆག་
སྡིག་སྒྲིབ་ཐམས་ཅད་མཐོལ་ལོ་བཤགསཿ གསང་སྔགས་མཛད་པ་བསྒྲུབས་ལ་
རྗེས་ཡི་རངས༔ སྨིན་གྲོལ་ཆོས་ཀྱི་འཁོར་ལོ་བསྐོར་བར་བསྐུལ འགྲོ་བའི་དོན་
དུ་མྱ་ངན་མི་འདའ་བཞུགསཿ དགེ་ཚོགས་བླ་མེད་བྱང་ཆུབ་ཆེན་པོར་བསྔོ༔ ལན་
གསུམ་གདུང་ཤུགས་དྲག་པོས་གསོལ་བ་འདི་ལྟར་གདབ༔ ཀྱེ་མ་ཁྱོད་ནི་བླ་མ་ཡི་དམ་མཁའ་འགྲོ་
སྟེ༔ དཀྱིལ་འཁོར་གཙོ་བོ་སྐུ་གསུམ་ཞིང་གི་སྤྲུལ་གཞིའི་དཔལ༔ སྲིད་ཞིའི་མངའ་
བདག་འཁོར་འདས་ཁྱོད་ལས་མ་སྤྲུལ་མེད༔ བདག་ལ་རེ་ས་གཞན་ན་མེད་དོ་
སྙིང་ཁུང་རུས་པའི་གཏིང་ཉིད་ནས༔ རྩེ་གཅིག་གཅིག་ཆོག་ནོར་བུའི་ལུགས་སུ་
གསོལ་བ་འདེབསཿ ཁྱོད་ཀྱི་གསང་གསུམ་དཔལ་ཡོན་ཐུགས་རྗེ་ནུས་པའི་བཅུད༔
བདག་རྒྱུད་དད་གསུམ་བུམ་པར་ལེགས་དྲོངས་གསང་བ་གསུམ་དང་དབྱེར་མེད་
ཤོག༔ ཨོཾ་ཨཱམ་ཧཱ་གུ་རུ་ཛྙཱ་ན་གནྡྷེ་སརྦ་སིདྡྷི་ཧཱུྃ༔ བརྒྱ་རྩ་བརྒྱད་བཟླས་མོས་གུས་མཆི་མ་འཁྲུག་
ཅིང་ཡིད་ཆེས་ཀྱིས་གདིངས་ཚུགས་པར་བྱའོ༔ དངོས་གཞིའི་ཉམས་ལེན་རིམ་པ་ནི༔ བླ་མའི་ལྷ་ཚོགས་
དགྱེས་པའི་རྣམ་རོལ་གྱིསཿ ཁ་དོག་ལྔ་ལྡན་འོད་ཞུ་རང་ལ་ཐིམ༔ རང་ལུས་ཕུང་
ཁམས་སྐྱེ་མཆེད་གདོས་བཅས་ཀུན༔ རྩྭ་ཕུང་མེ་དང་འཕྲད་བཞིན་ལྷག་མེད་སྦྱངས



ཡང་གསང་ཐུགས་ཐོག་བླ་སྒྲུབ་སྐར། ག༽་
རང་རིག་སོ་མ་མ་བཅོས་གཉུག་མའི་ངང༔ སླར་ཡོང་མཁའ་ལ་འཇའ་ཚོན་ཤར་བ་
བཞིན༔ རང་ལུས་རྡོ་རྗེ་མཐིང་གསལ་རྩེ་ལྔ་པཿ ཡར་རྩེ་རྭ་གདེངས་གཟུགས་མེད་
ཁམས་སུ་རེག མར་རྩེ་མནར་མེད་གནས་ཀུན་ཁྱབ་པར་ཟུག༔ འོད་ཀྱི་རང་
བཞིན་རྡོ་རྗེ་ཆོས་བདུན་ངོ ལྟེ་བར་འོད་ལྔའི་ཐིག་ལེ་ཟླུམ་འཁྱིལ་དབུས༔ ཨཱདམར་
རིང་ཆ་ཚེག་དྲག་དང་བཅས་པཿ པད་རག་ཉི་མའི་ཟེར་གྱིས་ཕོག་པ་བཞིན འོད་
དང་བཀྲག་མདངས་གཟི་བརྗིད་རབ་ཏུ་འབར༔ སྐུ་ནི་མི་འགྱུར་རྡོ་རྗེ་ཆོས་བདུན་
ངོ༔ གསུང་ནི་མི་འགགས་སྐྱེ་མེད་ཡི་གེའི་སྒྲ༔ ཐུགས་ནི་མི་གཡོ་དབྱིངས་རིག་
དབྱེར་མེད་ངང༔ རྩལ་སྣང་ཐམས་ཅད་བླ་མའི་རོལ་གར་ལཿ འཛིན་རྟོགས་བདེ་
བའི་ཡེ་ཤེས་མོས་གུས་ཀློང༔ ངང་མདངས་སྙིང་རྗེ་སྒྱུ་མར་ལམ་གྱིས་ཤར༔ མ་
གྲོལ་བར་དུ་འདི་ལས་མི་འདའ་ཞིང༔ མ་ཞིག་བར་དུ་ངང་ལས་མི་གཡོ་ཞིང༔ འཕོ་
བ་ཆེན་པོ་རྡོ་རྗེའི་སྐུ་འགྲུབ་བྱ ཨཱ་ཨཱ་ཨཱ༔ མ་གསལ་བར་དུ་དར་ཅིག་འདི་ལ་འབད༔ རྡོ་རྗེ་གསུམ་
གྱི་གསལ་སྣང་ཐོན་པའི་ཚེ༔ ལྟེ་བའི་ཡི་གེར་ཤེས་པ་རྩེ་གཅིག་གཏད༔ མ་ནིང་རླུང་གཅུན་སྟེང་རླུང་རང་བབ་བཞག
འབྱོང་འཇུག་ཡི་གེའི་འཁོར་ལོར་བསླབ་པའི་ཚེ༔ ལྟེ་བའི་ཨཱལས་འོད་ཟེར་ཡེ་ཤེས་མེསཿ ཉི་མ་
འབུམ་གྱི་ཚ་དབལ་དང་ལྡན་པ འཕྲོས་པས་ལས་ཉོན་ཤེས་བྱའི་སྒྲིབ་པ་བསྲེགས
བདག་འཛིན་གཞི་སྟོང་རྡོ་རྗེའི་ཁོང་སེང་ཁྱབ༔ སྲིད་རྩེ་མནར་མེད་ཡན་བཟུང་
བསྲེགས་སྦྱངས་སྟོང༔ རང་ལུས་རྡོ་རྗེ་ཚོན་གང་ཙམ་དུ་གནས༔ ལྟེ་བའི་ཡི་གེ་དུས་མཐའི་མེའི་ཚ་དབལ རྡོ་
རྗེའི་རྭ་རྩེར་ཡེ་ཤེས་མེ་འབར་བརཿ སེམས་བཟུང་དར་ཅིག་སྐྱེ་མེད་ཡི་གེ་བསྒྲངས གསུམ་པ་འོད་གསལ་ཆེན་པོའི་
ཉམས་ལེན་ནི༔ དང་པོ་དབྱིངས་རིག་ནམ་མཁའི་མཐོངས་སུ་གཏོད༔ དབྱིངས་ཀྱི་སྒྲོན་མ་འོད་ལྔའི་རེ་ལྡེ་གཞིརཿ སྟོང་



མདོ་མཁྱེན་བརྩེའི་གསུང་འབུམ།
པའི་སྒྲོན་མ་ཐིག་ལེ་ཟླུམ་པོར་འཁྱིལ༔ ལུག་རྒྱུད་སྒྲོན་མ་རིག་མདངས་མུ་ཏིག་ཕྲེང གཞི་ཡི་སྒྲོན་མ་རིག་པ་དེ་བཞིན་
ཉིད༔ ཤ་ཡི་སྒྲོན་མ་འོད་རྩའི་ལམ་བརྒྱུད་དེ༔ ཆུ་ཡི་སྒྲོན་མ་འདྲེན་བྱེད་ལམ་ལ་འཆརཿ མངོན་སུམ་སྣང་བར་ཇི་བཞིན་
ངོ་འཕྲོད་དེ གོང་འཕེལ་སྣང་བར་སྐུ་དང་ཡིག་འབྲུའི་གཟུགསཿ ཚད་ཕེབ་ཚེ་ན་འོད་སྣང་རང་དག་ནསཿ ལུག་རྒྱུད་
གདངས་ལས་ལོངས་སྐུའི་ཞིང་ཁམས་མཐོང༔ དེ་ཡང་ཕྱི་རོལ་ཡུལ་གྱི་སྣང་བ་ལཿ གཏད་ཚེ་ཡུལ་སྣང་འཛིན་པ་རང་
དག་ནས༔ སྣོད་བཅུད་གདོས་བཅས་གཟུགས་སུ་མ་གྲུབ་པར འོད་སྣང་སྤྲུལ་པའི་སྟོང་གཟུགས་ཆེན་པོ་ལཿ བླ་མ་
ལོངས་སྤྱོད་རྫོགས་པའི་སྐུའི་རྣམ་པསཿ བརྡ་དང་བརྡའ་ཡི་ཚུལ་དུ་ཆོས་སྟོན་ནོ༔ དེ་ཚེ་རྨི་ལམ་འོད་གསལ་ཆེན་པོ་ལ༔
རང་ལུས་རྡོ་རྗེར་ལམ་གྱིས་ཤར་བའི་ཚེ༔ སྤྲུལ་བསྒྱུར་ཞིང་ཉུལ་ལས་བཞིའི་ཕྲིན་ལས་འགྲུབ༔ ཟག་པ་ཡོངས་ཟད་
གདོས་བཅས་འཛིན་པ་ཞིག གཤང་ཆུའི་དྲི་ཡལ་འབྱུང་བའི་ན་ཚ་བྲལ༔ ལུས་ཡང་ངག་སྙན་རེ་དོགས་ཆགས་སྡང་ཞི
མ་བསླབས་ཆོས་ཤེས་རྡོ་རྗེའི་གླུ་དབྱངས་སྒྲོག རྡོ་རྗེ་ལུས་ཀྱི་རྫུ་འཕྲུལ་སྤྲུལ་སྒྱུར་སྟོན འོད་ལུས་ཡེ་ཤེས་སྙིང་པོ་
ཅན་ཞེས་བྱ འཕོ་བ་ཆེན་པོའི་འབྲས་བུ་ཐོབ་པའོ༔ བློ་འདས་ཆོས་ཟད་ཆེན་པོའི་སྣང་བ་ནི༔ འདའ་ཀ་ཡེ་ཤེས་ཤོག་
དྲིལ་ནང་དུ་གསཿ ཉལ་དང་ལྡང་སོགས་བྱར་མེད་ལྷུག་པའི་ངང༔ སྤྱོད་ལམ་གང་ཤར་འཛིན་པས་མ་བཅིང་ཞིང༔ ཐད་
ཀའི་གང་ཤར་གཉེན་པོས་མ་བཅོས་ཤིག ཀུན་བཟང་དགའ་རབ་དཔའ་བོའི་ཁྱད་ཆོས༔ བདག་ཉིད་ཨ་ཙར་དམར་
པོའི་གྲོལ་ རྡོ་རྗེ་ཕག་མོའི་ཐུགས་ཀྱི་ཐིག་ལེ ཚིག་ཉུང་དོན་འདུས་གནད་ཀྱི་གདམས་པཿ སྙིང་བྱུང་ལག་མཐིལ་
བཀྲམ་པའི་མན་ངག ཌཱཀྐིའི་གཙོ་མོས་བཀའ་རྒྱ་ཁྲོལ་ཚེ༔ ལྷ་ལྕམ་ཡེ་ཤེས་ཌཱཀྐིའི་དོན་དུ༔ རྡོ་རྗེ་དྲག་རྩལ་འཇའ་
ལུས་རྡོ་རྗེས, ཀློང་བྱང་བརྡ་སྒྱུར་ཤུགས་ཀྱིས་ཕབ་པོ༔ དབྱིངས་ཕྱུག་མ་མོ་ཨེ་ཀ་ཙ་ཏི དྲག་རྩལ་ལྡན་པའི་གསང་
རིགས་འབར་མཿ གདུག་རྩུབ་མི་སྲུན་རཱ་ཧུ་ལ་ཡིས༔ དུས་ཀུན་གཡེལ་བ་མེད་པར་སྲུངས་ཤིག༔ ས་མ་ཡཱ༔ གུ་ཧུ
ཁ་ཐཾ༔ རྡོ་རྗེའི་དམ་རྒྱ༔ སྲོག་གི་བཀའ་རྒྱ་ན་རཀྐན༔ པདྨའི་མན་ངག་ལྷ་ལྕམ་གོང་ཁུག་མ་ཞེས་བྱ་བ་ཌཱཀྐི་མའི་
དགོངས་བཞེད་ལྟར་འཁྲུལ་ཞིག་རིག་པའི་ཡེ་ཤེས་ཀྱིས་བླ་མས་གསུང་བཞིན་དག་པར་ཕབ་པའོ༔
16 །



ཡང་གསང་ཐུགས་ཐིག་བླ་སྒྲུབ་སྐོར། ག༽་
6 སྔོན་འགྲོ་ལམ་བསྡུས་ནི༔ རྒྱལ་བ་ཀུན་འདུས་བླ་མ་རྡོ་རྗེ་འཆང༔ མཁྱེན་ནོ་བདག་
རྒྱུད་བྱིན་གྱིས་བརླབ་ཏུ་གསོལ༔ བདག་གི་དལ་འབྱོར་རྟེན་བཟང་ཐོབ་ལགས་ཀྱང
མྱུར་དུ་མི་རྟག་འཆི་བ་སླེབ་ལ་ཉེ དཀར་ནག་རྒྱུ་འབྲས་བླང་དོར་དང་འགལ་ན
སྡུག་བསྔལ་འཁོར་བའི་བཙོན་རར་རབ་ཏུ་མནརཿ དེ་ལས་དབུགས་དབྱུང་ཐར་
བ་མཆོག་བསྒྲུབས་ཤིང༔ བཤེས་གཉེན་དམ་པའི་ཐུགས་དགོངས་ཡོངས་རྫོགས་
ཤོག༔ སྐུ་གསུམ་རྡོ་རྗེ་འཆང་དངོས་བླ་མ་དངཿ རྩ་བ་གསུམ་ལ་གུས་པས་སྐྱབས་
སུ་མཆི༔ མཁའ་མཉམ་འགྲོ་ཀུན་ཕ་མའི་རང་བཞིན་ལ༔ བྱང་ཆུབ་མཆོག་ཏུ་
འགོད་པར་སེམས་བསྐྱེད་དོ༔ སྟོང་གསུམ་འཇིག་རྟེན་རིན་ཆེན་གླིང་བཞི་དང
ངེས་པ་ལྔ་ལྡན་རིགས་ལྔའི་ཞིང་བཀོད་རྫོགསཿ ཆོས་དབྱིངས་ཀ་དག་གཞོན་ནུ་
བུམ་སྐུའི་ཀློང༔ འབུལ་ལོ་ཚོགས་ཆེན་རྣམ་གཉིས་ཡོངས་རྫོགས་ཤོག༔ གུ་རུ་རཏྣ་
མཎྜ་ལ་ཧཱུྃ༔ རང་གཞན་སྤྱི་བོར་པད་དཀར་རྡོ་རྗེ་སེམས༔ ཡབ་ཡུམ་སྐུ་ལས་བདུད་
རྩིའི་རྒྱུན་བབ་པསཿ ཐོགས་མེད་ཉམས་ཆག་ཉེས་ལྟུང་སྒྲིབ་གཉིས་ཀུན༔ བྱང་
ཞིང་དག་ནས་ཤེལ་གོང་ལྟ་བུར་བསམཿ ཡི་གེ་བརྒྱ་པ་དང་ནི་ཡང་སྙིང་མཆོག༔ རྡོར་སེམས་
འོད་ཞུ་རང་ཉིད་ལྷར་གསལ་ངང༔ སྣོད་བཅུད་བདེ་ཆེན་དག་པའི་ཞིང་དུ་སྦྱར༔ ཨོཾ་
ཨ་བཛྲ་སཏྭ་ཧཱུྃ༔ ཐུན་མོང་ཐུན་མིན་ལམ་བསྡུས་རིམ་པའོ༔
17
་
་



མདོ་མཁྱེན་བརྩེའི་གསུང་འབུམ།
ཨཾ། ཡང་གསང་ཐིག་ལེ་སྐོར་གསུམ་ལསཿ སྔོན་འགྲོ་
ལམ་བསྡུས་རིམ་པ་བཞུགས
སྔོན་འགྲོ་ལམ་བསྡུས་ནི༔ སྐྱབས་གནས་ཀུན་འདུས་རྗེ་བཙུན་བླ་མ་མཁྱེན་ནོ༔ སྡུག་
བསྔལ་འཁོར་བ་དོང་ནས་སྤྲུག་པར་ཤོག༔ རྙེད་དཀའ་རྟེན་བཟང་རིན་ཆེན་ཐོབ་
དུས་འདིརཿ མི་རྟག་འཆི་བ་རྟག་ཏུ་དྲན་པ་དང༔ འཇིགས་རུང་འཁོར་བའི་སྡུག་
བསྔལ་བཟོད་དཀའ་བས༔ རྒྱུ་འབྲས་བསླུ་བ་མེད་ལ་ཡིད་ཆེས་ནས ཐར་པ་
མཆོག་གི་ལམ་ལ་འཇུག་པའི་ཕྱིར༔ བླ་མར་རྩེ་གཅིག་མོས་གུས་གསོལ་བཏབ་
མཐུས༔ བྱང་ཆུབ་བར་དུ་ཐུགས་རྗེ་ལྕགས་ཀྱུས་བཟུང༔ ས་དང་ལམ་གྱི་ཡོན་ཏན་
མཐར་ཕྱིན་ཤོག༔ སྐྱབས་འགྲོ་ནི༔ མཆོག་གསུམ་རྩ་གསུམ་སྐུ་གསུམ་ཀུན་འདུས་
དཔལ༔ ཨོ་རྒྱན་རྡོ་རྗེ་འཆང་ལ་སྐྱབས་སུ་མཆི༔ ལན་གསུམ། སེམས་བསྐྱེད་ནི༔ ཕ་མར་
གྱུར་པའི་མཁའ་ཁྱབ་སེམས་ཅན་ཀུན༔ སངས་རྒྱས་ཐོབ་ཕྱིར་བྱང་ཆུབ་སེམས་
མཆོག་བསྐྱེད༔ ལན་གསུམ༔ རྡོར་སེམས་སྒོམ་བཟླས་ནི༔ སྤྱི་བོར་བླ་མ་རྡོར་སེམས་ཡབ་ཡུམ་
གྱི༔ ཐུགས་ཀར་ཧཱུཾ་མཐར་སྔགས་ཀྱིས་བསྐོར་བ་ལསཿ … བདུད་རྩིའི་རྒྱུན་བབ་
ཉམས་ཆག་སྡིག་སྒྲིབ་ཀུན༔ རྣམ་པར་བཀྲུས་ཤིང་ཤེལ་གོང་ལྟ་བུར་བསམ༔ ཡི་གེ་
བརྒྱ་པ་དང ཨོཾ་ཨཱབཛྲ་སཏྭ་ཧཱུྃ༔ ཞེས་བཟླས་སོ༔ མཎྜལ་ནི༔ ཨོཾ་ཨཱཿཧཱུྃ༔ སྟོང་གསུམ་འཇིག་
རྟེན་ལྷ་མིའི་དཔལ་འབྱོར་དང༔ ངེས་པ་ལྔ་ལྡན་ལོངས་སྤྱོད་རྫོགས་པའི་ཞིངཿ ཆོས་
II
18



ཡང་གསང་ཐུགས་ཐག་བླ་སྒྲུབ་སྐར།
དབྱིངས་ཀ་དག་གཞོན་ནུ་བུམ་སྐུའི་ཀློང༔ སངས་རྒྱས་ཀུན་འདུས་བླ་མ་ལྷ་ལ་འབུལ
གུ་རུ་རཏྣ་མཎྜལ་པུ་ཙ་ཧོ གསོལ་འདེབས་ནི༔ ཨེ་མ་ཧོ༔ སངས་རྒྱས་ཀུན་འདུས་རྒྱལ་
བ་ཀུན་ཏུ་བཟངཿ རྡོ་རྗེ་སེམས་དཔའ་སྟོན་པ་དྲི་མ་མེདཿ དགའ་རབ་དཔའ་བོ་
སློབ་དཔོན་ཤྲཱི་སེང འཇམ་དཔལ་བཤེས་གཉེན་པཎ་ཆེན་བཱི་མ་ལཿ གསོལ་བ་
འདེབས་སོ་བདག་རྒྱུད་བྱིན་གྱིས་རློབས༔ སྐུ་གསུམ་རྒྱལ་བའི་སྤྱི་གཟུགས་པདྨ་
འབྱུང༔ ཤེས་རབ་ཡུམ་མཆོག་ལྷ་ལྕམ་མནྡཱ་རཿ ཡེ་ཤེས་མཚོ་རྒྱལ་རྗེ་འབངས་ཉི་
ཤུ་ལཿ སྐྱབས་གནས་ཀུན་འདུས་དྲིན་ཆེན་བླ་མ་རྗེ༔ གསོལ་བ་འདེབས་སོ༔ ཡི་
དམ་ཀུན་འདུས་ཆེ་མཆོག་ཧེ་རུ་ཀ པདྨ་དབང་དྲག་གསང་བདག་རྡོ་རྗེ་འཛིན༔
མཁའ་འགྲོ་གཙོ་མོ་ལས་ཀྱི་དབང་མོ་ཆེ༔ རྡོ་རྗེ་ཕག་མོ་གསང་ཡེ་བདུད་འདུལ་
མར༔ གསོལ་བ་འདེབས་སོ༴ ཐུགས་རྒྱུད་རྟོགས་པའི་ཡེ་ཤེས་འཕོ་བ་དང༔ སྒྲིབ་
པ་བཞི་དག་དབང་བཞི་ཡོངས་ཐོབ་ཅིང༔ རྡོ་རྗེ་བཞི་རྫོགས་རིག་འཛིན་རྣམ་བཞིར་
སྨིན༔ སྐུ་བཞིའི་ཡེ་ཤེས་འབྲས་བུ་མངོན་གྱུར་ནསཿ གཞོན་ནུ་བུམ་སྐུའི་ཀློང་དུ་
གྲོལ་བར་ཤོག༔ སྔོན་འགྲོ་ལམ་བསྡུས་འོག་མིན་ཐེམ་སྐས་འདི༔ ཡང་གསང་ཐིག་ལེ་སྐོར་གསུམ་ཆ་ལག་སྟེ
ཁྲག་འཐུང་ལས་ཀྱི་དཔའ་བོའི་བརྡ་རིས་ལས༔ གནད་ལས་གནད་དུ་བསྡུས་ཏེ་ཕབ་པའོ༔ དགེའོ༔ དགེའོ
རྡོ་རྗེ་ཐེག་པའི་དམ་ཚིག་གི་རྟེན་ཅིག་ཤོས་རྡོར་དྲིལ་བྱིན་གྱིས་བརླབ་པ་ནི། ཧཱུྃ༔ ཡེ་ཤེས་འབར་བའི་
རྡོ་རྗེ་ཆེ། །ཁྲོ་རྒྱལ་འབར་བ་ཐབས་ཀྱི་སྐུ། །བདེ་ཆེན་ཡབ་རྣམས་སྐུར་བཞུགས་
པའི། །དགྱེས་པ་མཆོག་གི་ཕྲིན་ལས་མཛད་དུ་གསོལ། མ་ཧཱ་བཛྲ་ཧཱུྃ། ཞེས་རྡོ་རྗེ་ལན་
གསུམ་གསོར༔ ཧཱུྃ༔ ཤེས་རབ་ཆེན་པོའི་རང་བཞིན་ནི། །ཆོས་ཉིད་སྟོང་པ་ཆེན་པོའི་
.
19



མདོ་མཁྱེན་བརྩེའི་གསུང་འབུམ།
སྒྲས། །འཁོར་བའི་བགཆགས་ཟིལ་གྱིས་གནོན། །དུས་གསུམ་རྒྱལ་བ་ཀུན་ཀྱང་
མཉེས། །མ་ཧཱ་གྷནྡྷེ་ཧོ༔ ཞེས་དྲིལ་བུ་འཁྲོལ་བ་གསུམ་སྟེ་དེ་ཁོ་ན་ཉིད་ངེས་པ་ནི། རྣམ་པ་ཐམས་ཅད་དུ་དྲན་
པར་བྱའོ། །དགེའོ།། །། །
ཀྲྀ༔ ཡང་གསང་པདྨའི་སྙིང་པོ་ལས༔ བླ་མའི་སྒྲུབ་པ་ཡིད་བཞིན་
ནོར་བུའི་གསོལ་འདེབས་བཞུགས༔
ཨེ་མ་ཧོ༔ སྤྲོས་བྲལ་ཆོས་དབྱིངས་དག་པ་ཆེན་པོ་ལས༔ ཐིམ་ལ་མ་རྨུག་གཞོན་
ནུ་བུམ་པའི་སྐུ༔ ནང་དབྱིངས་སྟོང་གསལ་འོད་ལྔར་འཁྱིལ་པའི་གདངས༔ ཀུན་
བཟང་ཡབ་ཡུམ་གཉིས་ལ་གསོལ་བ་འདེབས༔ ཀ་དག་བློ་འདས་རྟོགས་པར་བྱིན་
གྱིས་རློབས༔ ལྷུན་གྲུབ་ཟབ་གསལ་བདེ་ཆེན་དག་པའི་གདངས༔ སྐུ་ལྔ་ཡེ་ཤེས་
ལྔ་ཡི་རྣམ་རོལ་གར རང་སྣང་འོག་མིན་ཞིང་ལ་དབང་སྒྱུར་བའི༔ ལོངས་སྤྱོད་
རྫོགས་པའི་སྐུ་ལ་གསོལ་བ་འདེབས༔ དབྱིངས་སྣང་ཟད་སར་འཁྱོལ་བར་བྱིན་
གྱིས་རློབས༔ སྤྲུལ་པའི་ཞིང་ཁམས་བྱེ་བ་ཕྲག་བརྒྱ་རུ༔ ཐུགས་རྗེའི་རོལ་རྩལ་མ་
འགགས་ཡོངས་ཤར་བ༔ གང་འདུལ་འགྲོ་བའི་དོན་དུ་གཟུགས་སྐུའི་ཚུལ༔ སྟོན་
མཛད་སྤྲུལ་པའི་སྐུ་ལ་གསོལ་བ་འདེབས༔ དོན་གཉིས་མཐའ་རུ་ཕྱིན་པར་བྱིན་
གྱིས་རློབས༔ མངོན་རྫོགས་ཞིང་དུ་ཁྲག་འཐུང་རྒྱལ་པོའི་ཚུལ༔ བདེ་བ་ཅན་དུ་
སངས་རྒྱས་དམར་པོའི་སྐུ༔ རི་བོ་ཏ་ལར་ཕྱག་ན་པདྨོའི་ཚུལ༔ པདྨ་འབྱུང་གནས་
20



ཡང་གསང་ཐུགས་ཐིག་བླ་སྒྲུབ་སྐོར། ག༽།
མཆོག་ལ་གསོལ་བ་འདེབས༔ བདག་རྒྱུད་སྨིན་ཅིང་གྲོལ་བར་བྱིན་གྱིས་རློབས༔
མཐའ་འཁོབ་བོད་ཡུལ་མུན་པའི་སྨག་རུམ་དུ༔ བསྟན་གཉིས་ཆོས་ཀྱི་ཉི་མ་ཤར་
མཛད་ཅིང༔ འགྲོ་བའི་སྡུག་བསྔལ་སྨག་རུམ་ཅིག་ཆར་དུ སེལ་མཛད་ཨོ་རྒྱན་
ཆེན་པོར༔ མཆོག་ཐུན་དངོས་གྲུབ་ཐོབ་པར ད་ལྟར་ཟ་བྱེད་ལྷོ་ནུབ་སྲིན་ཡུལ་
དབུས ཧེ་རུ་ཀ་དཔལ་སྐུ་དངོས་འགྲོ་དོན་མཛད༔ ཐུགས་རྗེས་བོད་ཡུལ་ལས་
ཅན་གདུལ་བྱ་སྐྱོང༔ གུ་རུ་ཐོད་ཕྲེང་རྩལ་ལ ལས་བཞི་ལྷུན་གྲུབ་བྱིན་རླབས་
མཐུ་ནུས་སྩོལཿ སྟོང་ཆེན་ཀུན་ཏུ་བཟང་མོའི་མཁའ་ཀློང་ལས༔ རྣམ་པར་རོལ་པ་
སྒྱུ་མའི་གར་སྒྱུར་མཁན༔ འགྲོ་བའི་མཚན་འཛིན་ལོག་རྟོག་གཞོམ་པའི་བདུད༔ རིག་
འཛིན་མཁའ་འགྲོའི་ཚོགས་ལཌ སྣང་སེམས་འཛིན་པ་གྲོལ་བར་བྱིན་གྱིས་རློབས༔
ཡེ་ནས་དག་པ་གཉིས་ལྡན་ས་ཐོབ་ཅིང༔ འགྲོ་ཀུན་ངན་སོང་གཡང་ས་ལས་སྒྲོལ་
ཞིངཿ བླ་མེད་བྱང་ཆུབ་ལམ་ལ་འགོད་མཛད་ཕྱིར༔ སེམས་དཔའི་སྐུར་བཞེངས་
ཚངས་པ་ལྷའི་མེ་ཏོག གཙོར་མཛད་རྗེ་འབངས་ཚོགས་ལ༔ འགྲོ་དོན་མཐའ་རུ་
འཁྱོལ་པར= ཨོ་རྒྱན་ཆེན་པོའི་སྤྲུལ་པའི་སྒྱུ་འཕྲུལ་གར ཡང་ཟབ་གདམས་པའི་
ཕ་ཕོག་ལེགས་ཐོབ་ཅིང༔ ཌཱཀྐིའི་གསང་མཛོད་དབང་སྒྱུར་དྲིན་ལྡན་མགོན༔ བདུད་
འདུལ་ཁྲག་འཐུང་རྩལ་ལ༴ དབང་བཞི་ཡོངས་སུ་རྫོགས་པར༔ ཆོས་ཉིད་གཅིག་
ལས་དུ་མའི་རྣམ་རོལ་བསྒྱུར ཞི་ཆགས་ཁྲོ་བོའི་སྐུར་སྟོན་གདུག་པ་འདུལ༔ ལོག་
རྟོག་དབྱིངས་སུ་སྒྲོལ་བའི་མཐུ་ལྡན་དཔལ༔ ཡི་དམ་ཌཱཀྐིའི་ཚོགས་ལ་གསོལ༴ བར་
ཆད་བདུད་ལས་རྒྱལ་བར ལེགས་ཉེས་སྟངས་འཛིན་དམ་ཚིག་ལས་རྗེས་གཅོད
Ovo
21



མདོ་མཁྱེན་བརྩེའི་གསུང་འབུམ།
པདྨའི་རིང་ལུགས་བཀའ་ཡི་བྱ་ར་མཛད༔ དམ་ལྡན་བུ་བཞིན་སྐྱོང་བའི་ཐ་ཚིག་ཅན༔
དམ་ཅན་སྲུང་མའི་ཚོགས་ལ་གསོལ་བ་འདེབས༔ དགྲ་བགེགས་ནུས་མཐུས་སྒྲོལ་
བར་བྱིན་གྱིས་རློབས༔ དེ་ལྟར་གསོལ་བ་བཏབ་པའི་མཐུ་ནུས་ཀྱིསཿ མ་རིག་ཉོན་
མོངས་དུག་ལྔའི་མདག་མེའི་འོབ༔ ཐུགས་རྗེས་ཤུགས་དྲག་ཆུ་རྒྱུན་གྱིས་བཅིལ་
ནས༔ བདག་སོགས་སྒོ་གསུམ་སྨིན་ཅིང་གྲོལ་བ་དང༔ རིགས་བདག་བླ་མའི་གོ་
འཕང་མྱུར་ཐོབ་ནསཿ ཀུན་ཏུ་བཟང་པོའི་གཞི་ཐོག་གྲོལ་བར་ཤོག༔
གཽ ཡང་གསང་པདྨའི་སྙིང་པོ་ལས༔ བླ་མའི་སྒྲུབ་པ་
ཡིད་བཞིན་ནོར་བུ་བཞུགས༔
མཚནཎཁྲུབ࿄ སྐལ་བཟང་འདྲེན་པ་སྟོང་རྩ་རྒྱལ་སྲས་སོགསཿ རྩ་བ་གསུམ་ལ་གུས་པས་སྐྱབས་སུ་
མཆི༔ བདག་འདྲ་ཨོ་རྒྱན་པདྨ་འབྱུང་གནས་ཀྱིས༔ མཚོ་རྒྱལ་ཁྱོད་དང་མ་འོངས་གདུལ་བྱའི་དོན༔ རང་གི་སྒྲུབ་པ་སྙིང་
པོའི་བཅུད་དྲིལ་བ༔ ཡང་ཟབ་མཐར་ཐུག་བྱིན་རླབས་སྤྲིན་ཕུང་བསྟན༔ ཚེས་བཅུའི་དུས་མཆོད་ཟུང་ལ་སྒྲུབ་པ་གྱིས༔
གདམས་པ་འདི་འཕྲད་ང་མཇལ་ཁྱད་པར་མེད༔ དེ་ཕྱིར་སྙིང་ལ་འཆང་ནས་ཉམས་སུ་ལོངསཿ ས་མ་ཡཿ དབེན་པར་
སྐུ་རྟེན་དཀྱིལ་འཁོར་ཡོ་བྱད་དངཿ ཕྱི་ནང་མཆོད་ཚོགས་ཚོགས་གཏོར་རྒྱ་ཆེར་བཤམས༔ སྤྲོས་མེད་ཏིང་འཛིན་དཀྱིལ་
འཁོར་སྣོད་བཅུད་བསྒྱུར༔ སངས་རྒྱས་ཀུན་འདུས་པདྨ་བདག་ཉིད་དང༔ བཀའ་དྲིན་འཁོར་མེད་བླ་མ་དབྱེར་མེད་
པར༔ ཁྱེད་ཤེས་མོས་གུས་དད་པ་བརྟན་པོ་ཡིས༔ དང་པོ་སྐྱབས་སུ་འགྲོ་བའི་རིམ་པ་ནི༔ ན་མོ༔ བདེ་
གཤེགས་སྐུ་གསུམ་རྒྱལ་བ་ཀུན་འདུས་དངོས༔ རྩ་གསུམ་སྤྱི་དཔལ་གུ་རུ་པདྨ་
22



ཡང་གསང་ཐུགས་ཐིག་བླ་སྒྲུབ་སྐོར། ག༽
འབྱུང༔ རྒྱལ་བ་རིག་འཛིན་མཁའ་འགྲོའི་ཚོགས་བཅས་ལ༔ བྱང་ཆུབ་སྙིང་པོའི་
བར་དུ་སྐྱབས་སུ་མཆི༔ གཉིས་པ་སེམས་བསྐྱེད་པ་ནི༔ ན་མོ༔ མཐའ་ཡས་ཕ་མ་རིགས་
དྲུག་སེམས་ཅན་ཀུན༔ འཁོར་བའི་སྡུག་བསྔལ་འཁྲུལ་འཁོར་རང་ཞིག་ནས རིག་
འཛིན་བླ་མའི་གོ་འཕང་འཐོབ་བྱའི་ཕྱིར༔ སྨོན་དང་འཇུག་པའི་བྱང་ཆུབ་སེམས་
མཆོག་བསྐྱེད༔ གསུམ་པ་ཡན་ལག་བདུན་པ་ནི༔ ན་མོ༔ བདེ་གཤེགས་བླ་མ་གནས་འདིར་
སྤྱན་འདྲེན་གཤེགས༔ བདག་ལུས་ཞིང་རྡུལ་གྲངས་སྙེད་གུས་ཕྱག་འཚལ་ ཀུན
བཟང་བླ་མེད་མཆོད་སྤྲིན་རྒྱ་མཚོས་མཆོད༔ ཚེ་རབས་ལས་ཀྱི་སྡིག་སྒྲིབ་ཉམས་
ཆག་བཤགས༔ རྒྱལ་པ་སྲས་བཅས་མཛད་པར་རྗེས་ཡི་རང༔ འགྲོ་བའི་དོན་དུ་
ཆོས་འཁོར་རྟག་ཏུ་བསྐོར༔ འགྲོ་བའི་མགོན་རྣམས་དོན་བཞུགས་གསོལ་བ་འདེབས༔
དུས་གསུམ་དགེ་ཚོགས་སེམས་ཅན་དོན་དུ་བསྔོ༔ བཞི་པ་བགེགས་ལ་བཀའ་བསྒོ་བ་ནི༔ གཏོར་
མ་བྱིན་གྱིས་བརླབས་ཤིང་བསྔོ་ལ༔ ཧཱུྃ༔ ང་ནི་བླ་མ་རིག་འཛིན་དྲག་པོའི་སྐུ༔ དམར་ནག་མེ་
ཕྲེང་གདུག་པ་གདུལ་བའི་གཤེད༔ གསང་སྔགས་སྒྲུབ་ལ་བར་དུ་གཅོད་བྱེད་པའི
བགེགས་ཚོགས་ལོག་འདྲེན་གཏོར་མ་འདི་ལོངས་ལ༔ མཐའ་ཡི་རྒྱ་མཚོ་ཆེན་པོའི་
ཕ་མཐར་དེངསཿ བཀའ་ལས་འདའ་ན་ཁྲོ་མཚོན་མེ་དཔུང་གིས རྡུལ་ཕྲན་ཕྱེ་
མར་བརླག་པར་གདོན་མི་ཟ དྲག་སྔགས་མེ་དཔུང་ཐུན་གྱིས་གཟིར༔ ལྔ་པ་མཚམས་བཅད་པ་ནི༔ ཧཱུྃ༔
ཕྱི་སྣོད་ནང་བཅུད་ཡེ་ནས་གཞལ་ཡས་ཁང༔ རྣམ་དག་ཆོས་དབྱིངས་རོལ་པ་ཆེན་
པོ་ལ༔ གློ་བུར་བག་ཆགས་གདོན་བགེགས་ཡེ་ནས་དབེན༔ ཡེ་ཤེས་རྡོ་རྗེའི་གུར་
གྱིས་མཚམས་གཅོད་དོ༔ བཛྲ་རཀྵ་རཀྵ༔ དྲུག་པ་བྱིན་འབེབས་པ་ནི༔ ཧཱུྃ༔ འོག་མིན་ཆོས་
23



མདོ་མཁྱེན་བརྩེའི་གསུང་འབུམ།
དབྱིངས་ལོངས་སྐུ་རིགས་ལྔའི་ཞིང༔ འགྲོ་འདུལ་སྤྲུལ་པ་སྐུ་ཡི་གནས་མཆོག་ནས
སྐུ་གསུམ་རྒྱལ་བ་རིག་འཛིན་གྲུབ་ཐོབ་ཚོགས༔ རྩ་གསུམ་ལྷ་ཚོགས་རྣམས་ཀྱིས་
བྱིན་ཕོབ་ཅིག༔ གནས་ཁང་གཞལ་ཡས་རིག་འཛིན་སྒྲུབ་པ་པོ༔ མཆོད་རྫས་ཡོ་
བྱད་རྣམས་ལ་བྱིན་ཕོབ་ཅིག༔ མཆོག་དང་ཐུན་མོང་དངོས་གྲུབ་སྩལ་དུ་གསོལ༔
བུདྷ་དྷརྨ་སངྒ་གུ་རུ་དྷེ་ཝ་ཌཱཀྐི་ནི་སརྦ་ས་མ་ཡ་ཨ་ཝེ་ཤ་ཡ་ཕེ་ཕེ༔ བདུན་པ་མཆོད་པ་བྱིན་
རླབས་ནི༔ ཨོཾ་ཨཱཿཧཱུྃ༔ འཁོར་འདས་དངོས་པོར་འཛིན་པའི་ཆོས་སོ་ཅོག༔ ཀུན་ཏུ་
བཟང་པོའི་མཆོད་པའི་རྣམ་རོལ་དུ༔ སྨན་གཏོར་རཀྟ་ཚོགས་མཆོད་དང་རེ་སྤྲོ༔ བླ་
མེད་དཔག་ཡས་མཆོད་སྤྲིན་རྒྱ་མཚོར་གྱུརཿ ཨོཾ་བཛྲ་ཨརྒུ་པ་ཏྱཾ་པུལླེ་དྷུཔྤེ་ཨཱ་ལོ་ཀེ་
གནྡྷེ་ནེ་ཝི་ཏེ་ཤརཿ སརྦ་པཉྩ་རལྟ་བྷ་ལིང་ཏ་སརྦ་པུ་ཙ་ཧོ༔ ཞེས་བྱིན་གྱིས་བརླབས་ལ་དེ་
དག་སྔོན་འགྲོའི་རིམ་པའོ༔ དངོས་གཞིའི་དང་པོ་ལྷ་བསྐྱེད་རིམ་པ་ནི༔ ཧཱུྃ༔ སྟོང་ཉིད་ཆོས་དབྱིངས་ཀུན་
ཁྱབ་སྤྲོས་དང་བྲལ༔ སྟོང་གསལ་རིག་པ་བརྗོད་མེད་ངང་ཉིད་ལས༔ འགྲོ་ལ་
དམིགས་མེད་སྙིང་རྗེ་ཆེན་པོའི་གདངསཿ ཀུན་ལ་ཁྱབ་པའི་ངང་ལས་རང་རིག་ཧཱུྃ༔
དེ་ལས་འོད་འཕྲོས་རབ་འབྱམས་རྒྱལ་བ་མཆོད༔ བྱིན་རླབས་ཚུར་བསྡུས་འགྲོ་དྲུག་
སེམས་ཅན་གྱི༔ ལས་སྒྲིབ་སྦྱངས་ཤིང་འཁོར་འདས་དྭངས་བཅུད་བསྡུསཿ ཧཱུྃ་
ལས་འོད་འཕྲོས་ཕྱི་སྣོད་གཞལ་ཡས་ཁང༔ དཔལ་རི་བདེ་ཆེན་གཞལ་ཡས་བཀོད་
མཛེས་དབུས༔ རིན་ཆེན་སེང་ཁྲི་པདྨ་ཉི་ཟླའི་སྟེང༔ རྒྱུ་ཡི་རིག་པ་ཧཱུཾ་ཡིག་འོད་ཞུ་
ལསཿ སངས་རྒྱས་ཀུན་འདུས་གུ་རུ་པདྨ་འབྱུང༔ སྐུ་མདོག་དཀར་དམར་མཛེས་
འཛུམ་གཟི་འོད་འབར༔ ཞལ་གཅིག་ཕྱག་གཉིས་རྒྱལ་པོ་རོལ་སྟབས་བཞུགས༔
，
24



O
ཡང་གསང་ཐུགས་ཐིག་བླ་སྒྲུབ་སྐོར། ག༽
དབུ་ལ་སྙན་ཞུ་སྣ་ཚོགས་རྡོ་རྗེ་དང༔ རྒོད་སྒྲོ་དར་སྣ་མེ་ལོང་ལྔས་བརྒྱན་གསོལ༔
སྐུ་ལ་ཕོད་ཁ་ཆོས་གོས་བེར་འདུང་མནབསཿ ཕྱག་གཡས་གསེར་རྡོར་རྩེ་ལྔ་ཐུགས་
ཀར་མཛེས༔ གཡོན་པས་བུམ་ཐོད་བདུད་རྩིས་གཏམས་པ་བསྣམས༔ རིན་ཆེན་
རྒྱན་ཆ་དུ་མས་ལེགས་པར་སྤུད༔ མཆན་ཁུང་གཡོན་དུ་ལྷ་ལྕམ་ཁ་ཊོ་ཚུལ༔ མཚན་
དཔེའི་རབ་འབར་འོད་ཀྱི་དཀྱིལ་འཁོར་དབུསཿ བདེ་ཆེན་འདུ་འབྲལ་མེད་པའི་
ངང་ནས་བཞུགས༔ རིག་འཛིན་བརྒྱད་སོགས་གྲུབ་ཐོབ་རྒྱ་མཚོ་དང༔ མཁའ་འགྲོ་
སྤྲིན་ཕུང་འཁྲིགས་བཞིན་བསྐོར་བའི་མཐར༔ བཀའ་སྡོད་ཆོས་སྲུང་དམ་ཅན་སྤྲིན་
ལྟར་གཏིབསཿ གཙོ་བོའི་གནས་གསུམ་སྙིང་པོ་འབྲུ་གསུམ་ལསཿ འོད་འཕྲོས་སྐུ་
གསུམ་རྒྱལ་བའི་ཞིང་ཁམས་དང༔ དཔལ་རི་བདེ་ཆེན་འབར་བའི་ཕོ་བྲང་ནས༔ རྩ་
གསུམ་རྒྱལ་བ་རིག་འཛིན་ལྷ་ཚོགས་ཀུན༔ པདྨ་ཐོད་ཕྲེང་རྣམ་པར་སྤྱན་དྲངས་
བསྟིམསཿ གཉིས་པ་སྤྱན་འདྲེན་ནི༔ ཧཱི༔ སྔོན་གྱི་བསྐལ་པ་དང་པོ་ལ༔ ཨོ་རྒྱན་ཡུལ་གྱི་
ནུབ་བྱང་མཚམས༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་
བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོ་དང༔
རིག་འཛིན་གྲུབ་ཐོབ་རྒྱ་མཚོས་བསྐོར༔ ཁྱེད་ཀྱི་རྗེས་སུ་བདག་སྒྲུབ་ཀྱིས༔ བྱིན་
གྱིས་བརླབ་ཕྱིར་གཤེགས་སུ་གསོལ༔ དབྱིངས་བཞུགས་རྒྱལ་བ་སྲས་དང་བཅས༔
ཆོས་དབྱིངས་འདུ་འབྲལ་མེད་ཀློང་ནས གཤེགས་དང་བཞུགས་པར་མི་དམིགས་
ཀྱང༔ བདག་སོགས་འགྲོ་བའི་མོས་བློ་དང༔ འཚམས་པར་ཡེ་ཤེས་སྐུར་སྤྲུལ་ལཿ
གནས་འདིར་སྤྱན་འདྲེན་གཤེགས་སུ་གསོལ༔ བདག་ཅག་མོས་པའི་སྐལ་ལྡན་བུ
25



I，
མདོ་མཁྱེན་བརྩེའི་གསུང་འབུམ།
བྱིན་གྱིས་རློབས་ལ་དབང་བཞི་བསྐུར༔ སྒོ་གསུམ་སྨིན་ཅིང་གྲོལ་བ་དངཿ མཆོག་
ཐུན་དངོས་གྲུབ་སྩལ་དུ་གསོལ༔ ཨོཾ་ཨཱ༔ཧཱུྃ་བཛྲ་གུ་རུ་པདྨ་ཐོད་ཕྲེང་སྩལ་བཛྲ་ས་མ་
ཡ་ཛ་ཛ༔ ཨ་བེ་ཤ་ཡ་ཕོ་ཝི “ གསུམ་པ་བཞུགས་སུ་གསོལ་པ་ནི༔ ཧཱུྃ༔ རྒྱལ་བ་རྒྱ་མཚོའི་
དཀྱིལ་འཁོར་ལྷ་ཚོགས་རྣམས༔ རང་བྱུང་རིག་པའི་རོལ་རྩལ་དཀྱིལ་འཁོར་ལྷ
ཡེ་ནས་འདུ་འབྲལ་མེད་པའི་ངོ་བོ་རུ༔ བརྟན་བཞུགས་དགྱེས་པ་ཆེན་པོས་རྟགས་
མཚན་སྟོན༔ ས་མ་ཡ་ཏིཥྛ་ལྷན༔ བཞི་པ་ཕྱག་འཚལ་བ་ནི༔ ཧཱུྃ༔ སྤྲུལ་པའི་ལྷ་མོ་སྒྱུ་འཕྲུལ་
གར་མཁན་མསཿ འཛིན་པས་མ་བཅིང་རང་བྱུང་དོན་གྱི་ལྷརཿ འཛིན་པ་རང་གྲོལ་
གཉིས་མེད་བརྡ་ཕྱོག་འཚལ༔ ཀུན་འབྱུང་འཁོར་བའི་རྒྱུ་འབྲས་རང་གྲོལ་ཤོག༔
ཨ་ཏི་པཱུ་ཧོ༔ པྲ་ཏི་ཙ་ཧོ༔ ལྔ་པ་ཕྱི་མཆོད་འབུལ་བ་ནི༔ ཧཱུྃ༔ ཡེ་ནས་རང་གྲོལ་དཀྱིལ་འཁོར་
ལྷ་ཚོགས་ལ༔ མཆོད་མཛད་སྒེག་སོགས་ལྷ་མོ་བཅུ་དྲུག་གིས སྐུ་གསུང་ཐུགས་
ཡོན་དགྱེས་ཕྱིར་མཆོད་ཚོགས་འབུལཿ ཚོགས་གཉིས་རབ་རྫོགས་སྒྲིབ་པ་གཉིས་
སྦྱོང་ཤོག༔ བཛྲ་ཨརྒྱུ་པ་ཏྱཾ་པུཉྫ་དྷུཔྤེ་ཨཱ་ལོ་ཀེ་གནྡྷེ་ནེ་ཝི་ཏེ་ཤརཿ རཱུ་པ་ཤབྷ་གྷནྡྷེ་
ར་ས་སྤངྒེ་པུ་ཙ་ཧོ༔ དྲུག་པ་ནང་མཆོད་འབུལ་བ་ནི༔ ཧཱུྃ༔ བཅུ་དྲུག་དགའ་སྟེར་མཆོག་གི་ཕོ་
ཉ་མོརཿ སྦྱོར་བས་ལེགས་དྲངས་བྱང་ཆུབ་སེམས་མཆོག་དང༔ ལེགས་སྦྱར་རྩ་
བརྒྱད་སྟོང་སྦྱར་བདུད་རྩི་སྨན༔ ཆགས་ཆེན་པདྨ་རཀྟ་མུ་ལའི་རྫས༔ རྒྱུ་གཉིས་
རྐྱེན་བཞི་སྦྱར་བའི་དམར་ཆེན་པོ༔ རང་བྱུང་ལྷུན་གྲུབ་དམ་རྫས་གཏོར་ཆེན་འབུལ༔
ཏན་གན་སྦྱོར་སྒྲོལ་ཆོས་ཀྱི་ཕྱག་རྒྱ་སོགས དཀྱིལ་འཁོར་ལྷ་ཚོགས་མཆོད་པས་
མཉེས་གྱུར་ཅིག༔ ཏ་ན་ག་ན་སརྦ་པཉྩ་རཀྟ་བཱ་ལིང་ཏ་པཱུ་ཛ་ཧོ༔ བདུན་པ་བསྟོད་པ་བྱ་བ་
26



ཡང་གསང་ཐུགས་ཐིག་བླ་སྒྲུབ་སྐོར། ག༽
ནི༔ ཧཱུྃ༔ སྐུ་ལྔ་ལྷུན་གྲུབ་རིགས་ཀུན་འདུས་པའི་དཔལ༔ འཆི་མེད་རིག་འཛིན་རྗེ་
བཙུན་པདྨ་འབྱུང༔ བླ་མ་ཡི་དམ་མཁའ་འགྲོ་ཀུན་དངོས་རྒྱལ༔ ལྷག་པའི་ལྷ་མཆོག་
ཐོད་ཕྲེང་རྩལ་ལ་བསྟོད༔ ལྷོ་ནུབ་འོ་མ་ཅན་གྱི་རྒྱ་མཚོའི་དབུས༔ པད་སྡོང་རྩེར་
འཁྲུངས་སྤྲུལ་པས་འགྲོ་དོན་མཛད༔ སྐྱབས་གནས་གཅིག་ཆོག་བླ་མ་སྤྲུལ་པའི་
སྐུ༔ པདྨ་འབྱུང་གནས་སྐུ་གསུང་ཐུགས་ལ་བསྟོད༔ གང་འདུལ་རོལ་པ་ཆེན་པོའི་
ཕྲིན་ལས་ཀྱིས༔ གདུལ་བྱའི་དོན་མཛད་སྣ་ཚོགས་སྤྲུལ་སྒྱུར་མཁན༔ པདྨའི་ཐུགས་
སྤྲུལ་རིག་འཛིན་གྲུབ་ཐོབ་དངཿ མ་ཚོགས་ཌཀི་དམ་ཅན་ཚོགས་ལ་བསྟོད༔ བརྒྱད་
པ་བཟླས་དམིགས་ནི་ རིག་འཛིན་བླ་མའི་ཐུགས་ཀར་ཡེ་ཤེས་སེམསཿ ཀུན་བཟང་མཐིང་
ག་མཉམ་བཞག་སྐྱིལ་ཀྲུང་བཞུགས༔ ཐུགས་ཀར་གསེར་གྱི་རྡོ་རྗེ་རྩེ་ལྔའི་དབུས༔
པད་ཟླའི་གདན་ལ་ཏིང་འཛིན་སེམས་དཔའ་ཧཱུྃ༔ དེ་མཐར་སྔགས་ཀྱི་ཕྲེང་བས་བསྐོར་
བ་ལ༔ འོད་འཕྲོས་ཞིང་ཁམས་རྒྱལ་བ་རབ་འབྱམས་མཆོད༔ བྱིན་རླབས་ཚུར་
བསྡུས་སླར་འཕྲོས་འགྲོ་དྲུག་གི༔ ལས་ཉོན་བག་ཆགས་སྒྲིབ་པ་ཀུན་སྦྱངས་ནས
བཅུད་བསྡུས་རྣམ་དག་བདེ་ཆེན་ཞིང་དུ་སྒྱུརཿ ཨོཾ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ལྷ་
ལ་གསལ་སྣང་ཐེབས་ནས་ཏིང་འཛིན་བསྒྱུར༔ དམིགས་པ་གནད་ཆུམ་ཚེ་ན་ཆོས་ཉིད་ཀྱི༔ ངང་གདངས་སྐྱོང་ཞིང་ཐིག་
ལེ་ལུ་གུ་རྒྱུད༔ གནད་དུ་གཅུན་ཞིང་ཉམས་ལེན་མཐར་ཕྱིན་བྱ༔ ་ཚད་ཀྱི་བསྙེན་པ་འབྲུ་འབུམ་ཁ་ལྷག་གཅིག མཚན་
མའི་བསྙེན་པ་རྟགས་ཐོན་པར་དུ་བཟླ༔ སླར་ཡང་ཐུགས་ཀའི་ཧཱུྃ་ལས་འོད་འཕྲོས་པས༔ རྩ་
གསུམ་རྒྱལ་བ་རབ་འབྱམས་ཐུགས་རྒྱུད་བསྐུལ༔ ཕྱི་སྣོད་རྣམ་དག་ཟངས་མདོག་
དཔལ་རིའི་ཞིང༔ ནང་བཅུད་རིག་འཛིན་ཌཱཀྐི་སྤྲིན་ཕུང་གཏིབས༔ ཆོས་ཉིད་རྡོ་
་



oo
མདོ་མཁྱེན་བརྩེའི་གསུང་འབུམ།
རྗེའི་གླུ་དང་སྔགས་སྒྲ་སྒྲོགས༔ མཁའ་འགྲོའི་བརྡ་ཡིས་སྲིད་གསུམ་དབང་དུ་བསྡུས
རིག་རྩལ་ཉམས་ཀྱི་སྣང་བ་འར་མ་འུར༔ མཉམ་སྦྱོར་བདེ་བའི་སྒྲས་བསྐུལ་རྒྱལ་
བ་མཆོད༔ བག་ཆགས་སྣང་བ་དབྱིངས་དག་ལྷ་ཡི་ངང༔ སྐྱེ་མེད་ཆོས་དབྱིངས་
ཆེན་པོར་འབྱམས་སུ་ཀླསཿ ཨོཾ་ཨཱཿཧཱུྃ༔ བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡཱ་
ཛ༔ སིདྡྷི་ཕ་ལ་ཧཱུྃ༔ སྙན་པའི་དབྱངས་ཀྱིས་སྔགས་འདི་འབུམ་ཐེར་བཟླ༔ སྣང་བ་བརྡ་གྲོལ་མ་དག་འཛིན་
ཞེན་དག༔ རང་སྣང་ཟངས་མདོག་དཔལ་རིར་མངོན་གྱུར་ཅིང༔ རྗེ་བཙུན་པདྨ་ཐོད་ཕྲེང་ཞལ་མཐོང་ངེས ཚེ་འདིར་
ལས་བཞི་ལྷུན་གྲུབ་མཁའ་འགྲོ་འདུ༔ ཚེ་འཕོས་རིགས་ལྔའི་ཞིང་དུ་མངོན་འཚང་རྒྱ༔ གུ་རུའི་སྒྲུབ་པ་ཡང་ཟབ་མཐར་
ཐུག་གནད༔ འོ་མའི་རྒྱ་མཚོའི་བཅུད་དྲིལ་ཡང་ཞུན་འདི༔ མ་ཚོགས་ཊཱཀྐི་འདུ་བའི་བླ་རྡོ་སྟེ༔ དམ་ཅན་སྲུང་མའི་སྲོག་
སྙིང་ས་མ་ཡཱ༔ རྒྱ་རྒྱ་རྒྱ༔
ཛབ་མཇུག་བསྡུ་བ་ནི། རྩ་སྔགས་ཤམ་བུརཿ ཤནྟི་པིཏྟཾ་ཝཱ་ཤི་མ་ར་ཡ་ཕཊ༔ རིག་
འཛིན་བླ་མའི་ལྷ་ཚོགས་འགྲུབ་པར་གྱུར་ཅིག༔ ཨོཾ་ཨ་ཨཱ༔ ཨི་ཨཱི༔ ཨུ་ཨཱུ༔ རི་རཱི༔
ལི་ལཱི ཨེ་ཨཻ ཨོ་ཨོ ཨཾ་ཨ ཀ་ཁ་ག་གྷ་ངཿ ཙ་ཚ་ཛ་ཛྷ་ཉ ཊ་ཋ་ཌ་ཌྷ་ཎ ཏ་
ཐ་ད་དྷ་ན པ་ཕ་བ་བྷ་མ ཡ་ར་ལ་ཝ ཤ་ཥ་ས་ཧ་ཀྵ ཧོ༔ རིག་འཛིན་བླ་མའི་
ལྷ་ཚོགས་ཁྱེད་རྣམས་ལ་མཁྱེན་པའི་ཡེ་ཤེསཿ བརྩེ་བའི་ཐུགས་རྗེ སྐྱོབ་པའི་
ནུས་མཐུ རྣམ་བཞིའི་ཕྲིན་ལསཿ བསམ་གྱིས་མི་ཁྱབ་པའི་མངའ་བདག་སྟེ
བདག་ཅག་སྒྲུབ་པ་པོ་ལ་རྗེས་སུ་དགོངས་ལ༔ སྒོ་གསུམ་སྒྲིབ་གཉིས་བག་ཆགས་
དང་བཅས་པ་བྱང་ཞིང་དག་ནས་མཆོག་གི་དངོས་གྲུབ་རིག་འཛིན་བླ་མའི་གསང་
བ་གསུམ་དང་དབྱེར་མེད་དུ་འདྲེས་ཤིང་ལོངས་སྐུ་ཆེན་པོར་འཚང་རྒྱ་བ་དང༔ ཐུན་
， 28



ཡང་གསང་ཐུགས་ཐིག་བླ་སྒྲུབ་སྐོར། ག༽
མོང་གི་དངོས་གྲུབ་ཞི་རྒྱས་དབང་དྲག གྲུབ་པ་བརྒྱད༔ ལས་ཆེན་བཅུ་གཉིས་
སོགས་མྱུར་བ་ཉིད་དུ་འགྲུབ་པར་བྱིན་གྱིས་བརླབ་པར་མཛད་དུ་གསོལཿ ཨོ་ཡེ་
དྷརྨཱ་ཧེ་ཏུ་པྲ་བྷ་ཝ་ཧེ་ཏུནྟེ་ཥཱནྟ་ཐཱ་ག་ཏ་བྱ་བ་དཏཿ ཏེ་ཥཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་
ཧཱ་ཤྲཱ་མ་ཎ་ཡེ་སྭཱ་ཧཱ༔ ཞེས་རྟེན་འབྲེལ་སྙིང་པོ་བརྗོད་མཐར་མཆོད་བསྟོད་བཟོད་གསོལ་བྱ་ཞིང་ཡིག་བརྒྱ་
བཟླའོ༔ རྗེས་ཀྱི་རིམ་པའི་འདོད་ཡོན་ཚོགས་མཆོད་ནི༔ གཏོར་ཚོགས་བཟའ་བཏུང་ལོངས་སྤྱོད་རྒྱས་པར་བཤམསཿ -
ཚོགས་གཉིས་རྫོགས་ཕྱིར་སེར་སྣའི་མ་བསླད་འབད༔ དང་པོ་བྱིན་གྱིས་བརླབ་པའི་རིམ་པ་ནི༔ རཾ་ཡཾ་ཁཾ༔ ཧཱུྃ༔
རང་ཉིད་ལྷ་རུ་གསལ་བ་ཡི༔ ཐུགས་ལས་འཕྲོས་པའི་མེ་རླུང་ཆུས༔ ཚོགས་མཆོད་
མ་དག་ཉེས་སྐྱོན་ཀུན༔ བསྲེགས་གཏོར་བཀྲུས་ཤིང་འབྲུ་གསུམ་ལས༔ ཡེ་ཤེས་
བདུད་རྩིའི་རང་བཞིན་སྤྲིན༔ ཟག་མེད་ལོངས་སྤྱོད་རྫས་སུ་བསྒྱུར༔ ཨོཾ་ཨཱཧཱུྃ་ཧ་
ཧོ་ཧི༔ ལན་བདུན༔ དེ་ནས་ཚོགས་ལ་སྤྱན་འདྲེན་པ་ནི༔ ཧཱུྃ་ཧཱུྃ༔ སྐུ་གསུམ་ཞིང་དང་གནས་ཡུལ་
ཉེར་བཞིའི་གྲོང༔ ཁྱད་པར་ནུབ་ཕྱོགས་ཨོ་རྒྱན་མཁའ་འགྲོའི་གླིང དཔལ་རི་
བདེ་བ་ཆེན་པོའི་གཞལ་ཡས་ནས༔ པདྨ་འབྱུང་གནས་རིག་འཛིན་ཐོད་ཕྲེང་རྩལ༔
རྩ་གསུམ་རིག་འཛིན་མཁའ་འགྲོ་དམ་ཅན་སོགསཿ ཚོགས་ལ་སྤྱན་འདྲེན་གནས་
འདིར་གཤེགས་སུ་གསོལ༔ ཚོགས་ཁང་གཞལ་ཡས་འདི་ལ་གཟི་བྱིན་བསྐྱེད༔
དཀྱིལ་འཁོར་ཚོགས་རྫས་འདི་ལ་བྱིན་ཆེན་ཕོབ༔ བདག་ཅག་སྒྲུབ་པ་པོ་ལ་དངོས་
གྲུབ་སྩོལ༔ བཛྲ་ས་མ་ཡ་ཛ་ཛ༔ ཚོགས་ཕུད་འབུལ་བ་ནི༔ ཧཱུྃ༔ རྩ་གསུམ་ཀུན་འདུས་རིག་
འཛིན་པདྨ་འབྱུང༔ དཔའ་བོ་ཌཱཀྐི་དམ་ཅན་ཚོགས་བཅས་ལ༔ ཞལ་ཟས་འདོད་
ཡོན་ལོངས་སྤྱོད་ཚོགས་མཆོད་འབུལཿ ཚོགས་རྫོགས་སྒྲིབ་དག་དངོས་གྲུབ་རྣམ་



མདོ་མཁྱེན་བརྩེའི་གསུང་འབུམ།
གཉིས་སྩོལ༔ ག་ན་ཙཀྲ་པཱུ་ཙ་ཧོ༔ བཤགས་པ་བྱ་བ་ནི༔ ཧཱུྃ༔ རྨོངས་འཁྲུལ་རྒྱུ་ལས་སྡིག་
ལྟུང་ཉམས་ཆག་སྒྲིབ༔ དཔག་མེད་བསགས་མཐུས་འཁོར་བར་གཏན་འཁྱམས་
ཤིང༔ དཀྱིལ་འཁོར་ལྷ་ཚོགས་ཐུགས་དང་འགལ་བགྱིས་པ༔ ཚོགས་ཀྱི་མཆོད་པ་
ཕུལ་མཐུས་བཤགས་པར་བགྱི༔ བཛྲ་ས་མ་ཡ་ཨཱ༔ ཐ་མ་བསྒྲལ་བསྟབས་ནི༔ ཧཱུྃ༔ བག་
ཆགས་གློ་བུར་རྐྱེན་ལས་བྱུང་བ་ཡིསཿ ལོག་འདྲེན་མ་རིག་རུ་ཏྲ་བགེགས་ཀྱི་རིགས
ཆོས་དབྱིངས་རིག་པ་ཡེ་ཤེས་ཀློང་དུ་སྒྲོལ དུག་གསུམ་ཤ་ཁྲག་རུས་པའི་ཚོགས་
མཆོད་འབུལ༔ མ་ཊཾ་རུ་ཏྲ་ཧ་ལོ་པཉྩ་པུ་ཙ་ཧོ༔ བདེ་བ་ཆེན་པོའི་ཚོགས་མཆོད་
འབུལ༔ རྣལ་འབྱོར་ཕོ་མོ་ལོངས་སྤྱོད་རོལ ཏིང་འཛིན་རྡོ་རྗེའི་གླུ་གར་བསྒྱུར༔
ཆོས་ཉིད་རིག་པའི་ངང་མདངས་བརྐྱང༔ རྗེས་ལ་ལྷག་མ་བསྔོ་བ་ནི༔ ཀྱེ་དཀྱིལ་འཁོར་མཐའ་
སྡུད་ལྷག་ལ་དབང་བ་ཡི༔ མཁའ་འགྲོ་འབར་མ་དབང་ཕྱུག་གིང་ཆེན་ཚོགས ཕ་
འབབ་ཚོགས་ཀྱི་ལྷག་གཏོར་འདི་བཞེས་ལ༔ ཐ་ཚིག་ཇི་བཞིན་ཕྲིན་ལས་མྱུར་འགྲུབ་
མཛོད༔ ཨུཎྜི་ཊ་བཱ་ལིནྟ་ཁཱ་ཧི༔ ཐུགས་དམ་བསྐུལ་པ་ནི༔ ཧཱུྃ༔ ཆོས་དབྱིངས་བདེ་ཆེན་ངང་
ལས་མ་གཡོས་ཀྱང༔ དུག་ལྔའི་དབང་གྱུར་སེམས་ཅན་འདུལ་བའི་ཕྱིརཿ བརྩེ་
ཆེན་ཐུགས་རྗེ་ཆེན་པོས་རྗེས་དགོངས་ལ༔ འགྲོ་བའི་ལོག་རྟོག་དབྱིངས་སུ་ཞི་བར་
མཛོད༔ དེ་ནས་ཆད་ཐོ་ནི༔ ཧཱུྃ༔ འདས་པའི་དུས་ན་ཀུན་བཟང་ཧེ་རུ་ཀས༔ མངོན་
རྫོགས་རྒྱལ་པོའི་དཀྱིལ་འཁོར་ཞལ་ཕྱེ་ཚེ༔ དམ་ཅན་སྲུང་མས་ཁས་བླངས་ཐ་
ཚིག་ལྟརཿ པདྨ་འབྱུང་གནས་བཀའ་ལས་མ་འདའ་བརཿ རྣམ་བཞིའི་ལས་ཀྱི་
ཕྲིན་ལས་མྱུར་འགྲུབ་མཛོད༔ བསྟན་མ་སྐྱོང་བ་ནི༔ ཧཱུྃ༔ བོད་ཡུལ་དབུས་སྐྱོང་སངས་
•I
30
，



ཡང་གསང་ཐུགས་ཐིག་བླ་སྒྲུབ་སྐོར། ག༽
རྒྱས་བསྟན་པ་སྲུང༔ མུ་སྟེགས་ལོག་ལྟ་དམ་སྲི་འབྱུང་པོ་འདུལཿ པདྨའི་བཀའ་
བསྒོས་འཛིན་པའི་དམ་ཚིག་ཅན༔ བསྟན་སྐྱོང་དཔོན་གཡོག་བཤལ་ཆུའི་གཏོར་མ་
བཞེསཿ མི་མཐུན་རྐྱེན་ངན་བཟློག་ལ་བསམ་དོན་སྒྲུབསཿ མ་མ་ཧྲིང་ཧྲིང་ཨེ་དམ་
བཱ་ལིརྟ་ཁ་ཁ་ཁཱ་ཧི་ཁཱ་ཧི༔ རྟ་བྲོ་བྱ་བ་ནི༔ ཧཱུྃ༔ དམ་སྲི་འབྱུང་པོ་མ་རུངས་གདུག་པ་ཅན༔
རྒྱལ་བའི་བཀའ་བཅག་བྱང་ཆུབ་སྒྲུབ་ལ་འཚེ གསང་སྔགས་སྒྲུབ་ལ་བར་དུ་གཅོད་
པའི་བགེགས༔ མནན་ནོ་རིམ་པ་དགུ་ཡི་ས་འོག་ཏུ༔ འཆི་བདག་ལས་ཀྱི་གཤིན་
རྗེའི་གྲེ་བར་གཏད༔ བདག་མེད་ཡེ་ཤེས་ལྔ་ཡིས་རྒྱས་བཏབ་བོ༔ ༀ་ལཾ་ཨཱལཾ་ཧཱུཾ་
ལཾ་ཏཱཾ་བྷ་ཡ་ནན༔ སླར་ཡང་མཆོད་ཅིང་བསྟོད་ལ་དངོས་གྲུབ་ལེན་པ་ནི༔ ཧཱུྃ༔ རྒྱལ་བ་རྒྱ་མཚོའི་སྤྱི་
གཟུགས་པདྨ་འབྱུང༔ མཁའ་འགྲོའི་གཙོ་མོ་ལྷ་ལྕམ་མནྡཱ་རཿ ཡེ་ཤེས་མཚོ་རྒྱལ་
རྩ་གསུམ་དམ་ཅན་ཚོགས༔ གུ་རུ་གཙོ་འཁོར་སྤྲུལ་པ་ཡང་སྤྲུལ་བཅས༔ བྱིན་ཆེན་
བྱིན་ཕོབ་དབང་ཆེན་དབང་བསྐུར་ལ༔ སྐུ་གསུང་ཐུགས་དང་ཡོན་ཏན་ཕྲིན་ལས་
ཀྱི༔ དངོས་གྲུབ་དམ་པ་དེང་འདིར་སྩལ་དུ་གསོལ༔ ཨོཾ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་
ཧུཾ ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཧཱུྃ༔ མཐོལ་བཤགས་ནི༔ ཧཱུྃ༔ ཏིང་འཛིན་མ་གསལ་
བཟླས་བརྗོད་གྲངས་ཉུང་དང༔ ཆོ་ག་ལྷག་ཆད་ཚོགས་གཏོར་མཆོད་པ་ཆུངཿ ཆོས་
ཉིད་དོན་ལ་གཡེལ་སོགས་དཀྱིལ་འཁོར་ལྷརཿ འགལ་ཞིང་ནོངས་པ་ཅི་བགྱིས་
མཐོལ་ལོ་བཤགསཿ དག་ཚངས་ཆེན་པོའི་དངོས་གྲུབ་སྩལ་དུ་གསོལ༔ ཨོཾ་བཛྲ་
སཏཱ་ས་མ་ཡ་སོགས༔ དེ་ནས་བསྡུ་རིམ་ནི༔ ཧཱུྃ༔ སྣང་ཆའི་དཀྱིལ་འཁོར་རྟེན་དང་བརྟེན་
པར་བཅས༔ རིམ་བཞིན་གཙོ་བོ་པད་འབྱུང་ཉིད་ལ་ཐིམ༔ དེ་ཡང་ཐུགས་ཀའི་ཧཱུྃ་
31



OO
མདོ་མཁྱེན་བརྩེའི་གསུང་འབུམ།
ནས་ནཱ་དའི་བར༔ རིམ་ཡལ་མི་དམིགས་གདོད་མའི་དབྱིངས་སུ་ཨཱ༔ སླར་ལྡང་ནི༔
སླར་ཡང་སངས་རྒྱས་ཀུན་འདུས་པདྨ་འབྱུང༔ སྣང་སྟོང་མེ་ལོང་གཟུགས་བརྙན་ཇི་
བཞིན་དུ༔ གསལ་ལ་འཛིན་མེད་སྒྱུ་འཕྲུལ་རོལ་པའི་གརཿ ཆོས་དབྱིངས་རོལ་པ་
ཆེན་པོའི་ལམ་ཁྱེར་ངང༔ དགེ་བ་བསྔོ་བ་ནི༔ ཧཱུྃ༔ བདག་གིས་དུས་གསུམ་བསགས་དང་
གསོག་འགྱུར་དགེ༔ ཁྱད་པར་བླ་མའི་སྒྲུབ་པ་བྱིན་རླབས་སྤྲིན༔ འདིར་འབད་
དགེ་བས་རྒྱུ་དྲུག་འཁོར་བའི་འགྲོ༔ པད་འབྱུང་བླ་མའི་གོ་འཕང་ཐོབ་ཕྱིར་བསྔོ༔
སྨོན་ལམ་ནི༔ ཧཱུྃ༔ ཚེ་རབས་དུ་མར་རྗེས་སུ་བཟུང་བའི་མགོན༔ བཀའ་དྲིན་འཁོར་
མེད་རྩ་བའི་བླ་མ་ཉིད ཐུགས་དགོངས་ཡོངས་རྫོགས་དགོངས་པ་མཆོག་རྟོགས་
ཤིང༔ ལོག་རྟོག་དབང་དུ་སྐད་ཅིག་མི་འགྱུར་བར༔ སྣང་བཞི་མཐར་ཕྱིན་འཇའ་
ལུས་འགྲུབ་པར་ཤོག བཀྲ་ཤིས་ནི༔ ཧཱུྃ༔ སངས་རྒྱས་ཀུན་དངོས་པདྨ་ཐོད་ཕྲེང་རྩལ༔
ལྷ་ལྕམ་རྣམ་གཉིས་རིག་འཛིན་རྗེ་འབངས་རྣམས༔ རྩ་བརྒྱུད་བླ་མ་ཞི་ཁྲོ་བཀའ་
བརྒྱད་ལྷ༔ མཁའ་འགྲོ་དམ་ཅན་སྲུང་མའི་ཚོགས་བཅས་ཀྱིས༔ བྱིན་རླབས་དངོས་
གྲུབ་ཆར་འབེབས་བཀྲ་ཤིས་ཤོག གཞན་ཡང་བཀྲ་ཤིས་གང་རྒྱས་ཀྱིས་མཐའ་བརྒྱན་པར་བྱའོ༔ ཨེ་
མ་ཧོ༔ པདྨ་འབྱུང་གནས་རང་གི་སྒྲུབ་པ་འདི༔ ད་ལྟ་མཚོ་རྒྱལ་ཉམས་ལེན་སྙིང་ལ་ཆོངས༔ མ་འོངས་དོན་དུ་བརྡ་རིས་
ཆེན་མོར་བཀོད༔ སྐལ་ལྡན་སྙིང་གི་བུ་མཆོག་དང་འཕྲད་ནསཿ འབྲེལ་ཚད་ང་ཡི་གདུལ་བྱར་འགྱུར་བར་ངེས༔ འཆི་
འཕོས་རྔ་ཡབ་པདྨ་འོད་གླིང་དུ༔ པདྨ་ང་དང་དགོངས་པ་མཉམ་པར་འགྱུར༔ ལྷ་ལྕམ་སྤྲུལ་པ་དང་འཕྲད་ཟབ་གནད་
ཀྱི༔ ཕ་ཕོག་ཐོབ་ཅིང་བྱིན་རླབས་ཚན་ཁ་མྱུར༔ ཌཱཀྐི་རྒྱ་མཚོས་ལུང་སྟོན་བྱིན་གྱིས་རློབས༔ ཡོན་ཏན་བསྐལ་པར་
བརྗོད་ཀྱང་མི་ལང་ངོ༔ སྐལ་མེད་ལོག་ལྟ་ཅན་ལ་ཤོར་ར་རེ༔ བཀའ་འདི་མ་མགོན་གཟའ་རྡོར་བསྙོ་ཁས་སྲུངས༔ ས་
S
32



ཡང་གསང་ཐུགས་ཐིག་བླ་སྒྲུབ་སྐོར། ག༽
མ་ཡཱ༔ རྒྱ་རྒྱ་རྒྱ༔ སྐུའི་རྒྱ༔ གསུང་གི་རྒྱ༔ ཐུགས་ཀྱི་རྒྱ༔ གུ་ཧྱ༔ ཞེས་པ་འདི་ཡང་རིག་འཛིན་མཐུ་སྟོབས་བདུད་འདུལ་
རྩལ་གྱིས་ཌཱཀྐིས་གསང་མཛོད་ནས་དག་པར་ཕབ་པའོ༔ ༈ གསང་སྔགས་ཀྱི་བསྟན་པ་རིན་པོ་ཆེ་ཕྱོགས་དུས་གནས་
སྐབས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག འགྲོ་བའི་སྡུག་བསྔལ་སྨན་
གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་སྟི་
དང་། །བཅས་ཏེ་ཡུན་རིང་གནས་གྱུར་ཅིག ། །
པད་འབྱུང་ཐུགས་ཐིག་ཆ་ལག་ལསཿ བླ་མ་གཅིག་ཆོག་
སྒྲུབ་པ་བཞུགས༔
རིགས་བརྒྱ་རིགས་ལྔ་གསང་ཆེན་རིགས་གཅིག་དཔལཿ སྐུ་ལྔ་རྩ་གསུམ་འདུས་པའི་ངོ་བོ་ཉིད༔ རྡོ་རྗེ་སློབ་
དཔོན་གུ་རུ་པདྨ་འབྱུང༔ གཅིག་ཆོག་ནོར་བུའི་ལུགས་སུ་སྒྲུབ་པ་བསྟན༔ མ་འོངས་ལྔ་ཕྲག་ཐ་མར་ཐུག་པའི་དུས
འགྲོ་རྣམས་སྡུག་བསྔལ་དཔག་ཏུ་མེད་པས་མནར དུག་ལྔས་བསྐྱེད་པའི་རང་གིས་རང་བརླགས་ཤིང༔ ནད་མཚོན་
དུག་དང་འདྲེ་གདོན་གནོད་པའི་མཐུསཿ གློ་བུར་ཡེ་འདྲོག་སྲོག་ལ་ཧུར་ཐུམ་འབྱུངཿ དེ་ཚེ་ང་ཉིད་གཅིག་པུས་སྐྱོབ་པ་
སྟེ ཐེ་ཚོམ་མེད་པར་གསོལ་འདེབས་འདི་ལ་འབུངས༔ ན་མོ༔ སངས་རྒྱས་ཀུན་འདུས་པདྨ་ཀཱ་ར་
ལཿ རྣམ་གསུམ་རྩེ་གཅིག་དད་པས་སྐྱབས་སུ་མཆི༔ མ་གྱུར་འགྲོ་དྲུག་སེམས་ཅན་
ཐམས་ཅད་ཀུན༔ བླ་མ་བྱང་ཆུབ་ཐོབ་པར་སེམས་བསྐྱེད་དོ༔ ཕྱི་སྣོད་པདྨ་འོད་ཀྱི་
གཞལ་ཡས་ཁངཿ ངོ་མཚར་བརྡ་རྟགས་མཚན་ཉིད་རྫོགས་པའི་དབུས༔ རང་ཉིད་
འཀི་དཀར་མོ་གྲི་ཐོད་འཛིན༔ རིན་པོ་ཆེས་བརྒྱན་དར་གྱི་ཤམ་ཐབས་ཅན༔ སྤྱན་



མདོ་མཁྱེན་བརྩེའི་གསུང་འབུམ།
ཟུང་མཁར་གཟིགས་སྟོང་གསལ་འོད་ཀྱི་ལུས༔ བྱང་ཆུབ་སེམས་ལྡན་མོས་གུས་
མཆི་མ་འཁྲུགས༔ སྤྱི་བོར་རྒྱལ་ཀུན་འདུས་ཞལ་པདྨ་འབྱུང༔ ཕོད་ཁ་ཆོས་གོས་ཟ་
བེར་པད་ཞུ་གསོལ༔ ཕྱག་གཡས་གསེར་གྱི་རྡོ་རྗེ་བསྡིག་པའི་ཚུལ༔ གཡོན་པས་
བུམ་ཐོད་མཆན་ཁུང་ཁ་ཊཾ་འཁྱུད༔ རྒྱལ་པོའི་རོལ་སྟབས་པདྨ་ཉི་སྟེང་བཞུགས
སྐུ་མདོག་དཀར་དམར་ཞི་མ་ཁྲོ་ཡི་ཉམས༔ ཐུགས་རྗེའི་སྤྱན་གྱིས་བདག་ལ་བརྩེ་
བར་གཟིགསཿ འཇའ་ཚོན་འོད་འཁྱིལ་དཔའ་བོ་མཁའ་འགྲོས་བསྐོར༔ ཧཱུྃ༔ སྔོན་
གྱི་བསྐལ་པའི་དང་པོ་ལཿ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་
གླིང་དབུས༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔
པདྨ་འབྱུང་གནས་ཞེས་སུ་གྲགསཿ ད་ལྟ་སྲིན་པོའི་ཁ་གནོན་མཛད༔ ཐུགས་རྗེ་
གདོང་དམར་བོད་དུ་གཟིགསཿ དཔའ་བོ་མཁའ་འགྲོའི་ཚོགས་ཀྱིས་བསྐོར༔ ཁྱེད་
ཀྱིས་རྗེས་སུ་བདག་སྒྲུབ་ཀྱི༔ སྔོན་གྱི་ཐུགས་དམ་ཞལ་བཞེས་བཞིན༔ བྱིན་གྱིས་
རློབས་ཕྱིར་གཤེགས་སུ་གསོལ༔ སྐུ་གསུང་ཐུགས་ཀྱི་དངོས་གྲུབ་སྩོལཿ ཨེ་མ་ཧོ༔
ངོ་མཚར་རྨད་བྱུང་རྗེ་བཙུན་པདྨ་འབྱུངཿ སྔོན་ཚེ་འདས་དུས་བསྐལ་པའི་དང་པོ་
ལཿ འོག་མིན་གནས་སུ་གསང་སྔགས་བྱོན་པའི་ཚེ རྫོགས་ཆེན་སྟོན་པ་འོད་མི་
འགྱུར་བ་ཡི༔ སྲས་ཀྱི་ཐུ་བོ་བདེ་བའི་རྡོ་རྗེ་མཆོག ཐུགས་བསྐྱེད་སྨོན་ལམ་དུས་
བབ་སྒྲོན་བསྐལ་འདིར༔ རྟ་ཕག་ཡབ་ཡུམ་མཉམ་སྦྱོར་དྭངས་མ་ལས༔ མཚོ་དབུས་
པདྨའི་སྦུབས་སུ་སྐུ་སྤྲུལ་ཞིངཿ མཚན་མཆོག་བརྒྱད་ཀྱི་བརྟུལ་ཞུགས་མཐར་ཕྱིན་
མཛད༔ དུར་ཁྲོད་བརྒྱད་དུ་གྲུབ་པ་མངོན་གྱུར་ཅིང༔ ཏ་ན་གྷ་ནའི་མཆོག་གི་དངོས་
34



་ ཡང་གསང་ཐུགས་ཐོག་བླ་སྒྲུབ་སྐོར། ག༽
གྲུབ་བརྙེས༔ རྡོ་རྗེ་དྲག་པོ་རྩལ་ལ་གསོལ་བ་འདེབས༔ མཆོག་ཐུན་དངོས་གྲུབ་
ཐོབ་པར་བྱིན་གྱིས་རློབསཿ ཀུན་བཟང་རྡོར་སེམས་སྤྲུལ་པའི་གར་བསྒྱུར་བ སྟོན་
པ་སངས་རྒྱས་དྲི་མ་མེད་པ་དང སློབ་དཔོན་དགའ་རབ་རྡོ་རྗེ་ཤྲཱི་སེང༔ འཇམ་
དཔལ་བཤེས་གཉེན་ལ་སོགས་བླ་མའི་དྲུང དགོངས་བརྡ་སྙན་བརྒྱུད་གདམས་
པ་མ་ལུས་རྫོགསཿ ཡེ་ཤེས་མཁའ་འགྲོ་དབང་བཞི་ཡོངས་རྫོགས་ཐོབ༔ རྟོགས་
གྲོལ་དུས་མཉམ་དགོངས་པ་མངོན་དུ་གྱུར༔ འོད་ཀྱི་ལུས་ལ་ཡེ་ཤེས་སྙིང་པོ་ཅན༔
ལྷ་ལྕམ་ལ་སོགས་གསང་བའི་སྒྲུབ་སྡེ་མོརཿ སྦྱོར་བའི་དགའ་བཞིའི་ཞུ་བདེའི་རྩལ་
ཕྱུངས་ཀྱིས་ ཉམས་རྟོགས་རྩལ་འབར་གྲུབ་རྟགས་མངོན་དུ་གྱུར༔ པདྨ་འབྱུང་
གནས་མཆོག་ལ་གསོལ༴ མཆོག་ཐུན་དངོས་གྲུབ་ཐོབ་པར་བྱིན་གྱིས་རློབས༔
འཕགས་ཡུལ་ཕྲིན་ལས་བཞི་ཡིས་འགྲོ་དོན་མཛད༔ རྒྱ་བལ་མཚམས་སུ་འགྲོ་དོན་
གསང་སྔགས་སྤེལཿ བལ་ཡུལ་ལྷ་སྲིན་སྡེ་བརྒྱད་དམ་ལ་བཏགས༔ ནང་རྒྱུད་ཡོ་
ག་གསུམ་གྱི་བཅུད་བསྡུས་ནས༔ དབྱིངས་ཀྱི་མཁའ་འགྲོའི་ཐུགས་ཀྱི་ཀློང་དུ་སྦསཿ
ཨོ་རྒྱན་སྤྲིན་ནག་འདུས་པའི་དུར་ཁྲོད་དུ༔ ཞིང་སྐྱོང་མ་མོ་མཁའ་འགྲོ་དབང་བསྡུས་
ནས༔ བསྐྱེད་རིམ་སྣང་བ་སྒྱུ་མར་རྟོགས་པ་དང༔ རྫོགས་རིམ་འབྱུང་ལྔ་རྩ་རླུང་ཐིག་
ལེའི་ཁམསཿ ཡེ་ཤེས་ལྔར་སྦྱང་སྐུ་གསུམ་འབྲས་བུ་བསྒྲུབ༔ མཁའ་སྤྱོད་འོག་མིན་
སྤྲུལ་པའི་ཞིང་དུ་བསྒྱུརཿ པདྨ་ཐོད་ཕྲེང་རྩལ་ལ་གསོལ་བ་འདེབསཿ མཆོག་ཐུན་
དངོས་གྲུབ་ཐོབ་པར་བྱིན་གྱིས་རློབསཿ སྔོན་སྨོན་མཐུས་བསྐྱེད་མཐའ་འཁོབ་བོད་
ཀྱི་ཡུལཿ མངའ་བདག་ཐུགས་དགོངས་གཙུག་ལག་ཁང་བཞེངས་ཤིངཿ མ་རུངས་
35



མདོ་མཁྱེན་བརྩེའི་གསུང་འབུམ།
་ ་
གདུག་པའི་ལྷ་སྲིན་སྡེ་བརྒྱད་ཀུན༔ དབང་བསྡུས་བྲན་བཀོལ་བཀའ་རྟགས་ཕྱག་
རྒྱས་བཅིངསཿ སྐྱེ་དགུ་བསོད་ནམས་བསགས་པའི་རྟེན་མང་མཛད་ རྫུ་འཕྲུལ་
བཀོད་པས་གཞན་རྒོལ་ཚར་བཅད་ཅིང ཡོ་ག་གསུམ་གྱི་བསྟན་པ་རྒྱས་པར་མཛད
རྟོགས་གྲོལ་དུས་མཉམ་རྗེ་འབངས་ཉི་ཤུ་ལྔ༔ སྦས་མི་བདུན་དང་གྲུབ་པ་མཆོག་
བརྙེས་ལཿ ཡང་གསང་བླ་མེད་ཨ་ཏི་ཡོ་ག་ཡི༔ སྨིན་གྲོལ་གདམས་པའི་བཅུད་
ཀྱིས་ལེགས་གཏམས་ཤིང༔ ཆོས་སྐུའི་ཞིང་དུ་མཁའ་ལྡིང་འཆི་མེད་ལམ༔ བགྲོད་
བཞིན་མངོན་འཚང་རྒྱ་བའི་དེད་དཔོན་མཆོག༔ པདྨ་འབྱུང་གནས་མཆོག་ལ༴ མཆོག་
ཐུན་དངོས་གྲུབ་ཐོབ་པར༴ མ་འོངས་ལྔ་བརྒྱ་ཐ་མའི་འགྲོ་བ་རྣམསཿ ལས་ཉོན་
སྡུག་བསྔལ་དྲག་པོས་གཟིར་བའི་ཚེ༔ སྐྱོབ་ཕྱིར་མདོ་སྔགས་ཆོས་ཀྱི་བཅུད་དྲིལ་
བ༔ དུས་རྟགས་དང་མཚུངས་རྗེ་འབངས་རང་རང་གི༔ འགྲོ་དོན་དུས་བབ་སྐབས
དང་མཚུངས་པ་ཡི༔ ཟབ་མོའི་གཏེར་ཁ་བརྒྱ་དང་ཉེར་ལྔའི་བར༔ རྫུ་འཕྲུལ་
ཤུགས་ཀྱིས་མཐའ་དབུས་ཁམས་གསུམ་དུ༔ ཟབ་མོའི་གཏེར་ཁ་སྦས་ཤིང་སྨོན་
ལམ་བཏབཿ དབང་རབ་དོན་དུ་རྫོགས་ཆེན་མན་ངག་སྡེ༔ སྐོར་ཚོ་རྣམ་གསུམ་
མཁའ་འགྲོའི་ཐུགས་སུ་སྦསཿ ལས་སྨོན་རྟེན་འབྲེལ་ཤུགས་ཀྱིས་འདྲེན་མཛད་
པའི༔ པདྨ་འབྱུང་གནས་ཞབས་ལ༴ མཆོག་ཐུན་དངོས༴ ཆོས་རྒྱལ་ཡབ་སྲས་
འདོད་དོན་ཡོངས་རྫོགས་ནས༔ ལྷོ་ནུབ་ཟ་བྱེད་སྲིན་པོ་འབུམ་བརྡལ་གྲོང… རི་
མཆོག་ཙིཏྟ་གནམ་དུ་ལངས་འདྲའི་དབུསཿ སྲིན་རྒྱལ་རཀྵ་ཐོད་ཕྲེང་སྐུར་བཞེངས་
ནསཿ སྦྱོར་སྒྲོལ་རྨད་བྱུང་གསང་སྔགས་སྤྱོད་པ་མཛད༔ སྲིན་ཡུལ་རྣམ་དག་སྤྲུལ་
36
་
།



ཡང་གསང་ཐུགས་ཐིག་བླ་སྒྲུབ་སྐོར། ག༽ །
སྐུའི་ཞིང་དུ་བསྒྱུར༔ འོག་ཁང་ཚོགས་ཆེན་འདུས་པའི་གཞལ་ཡས་ཁང༔ བར་ཁང་
ཞི་བ་རྡོར་དབྱིངས་ལོངས་སྐུའི་ཞིང༔ སྟེང་ཁང་ཆོས་དབྱིངས་འོག་མིན་སྟུག་པོ་བཀོད༔
སྐུ་གསུམ་ཞིང་དུ་སྟོན་པ་གཙོ་བོ་ལསཿ འཁོར་ཚོགས་རང་རང་སྐལ་བ་དང་མཐུན་
པརཿ ཐེག་གསུམ་དམ་པའི་ཆོས་ཀྱི་འཁོར་ལོ་བསྐོརཿ པདྨ་ཐོད་ཕྲེང་རྩལ༔ མཆོག་
ཐུན་དངོས་གྲུབ་ཐོབ༔ ད་ལྟ་ཟ་བྱེད་སྲིན་པོའི་ཁ་གནོན་མཛདཿ ཐུགས་རྗེ་རྒྱུན་
ཆད་མེད་པར་བོད་ཡུལ་སྐྱོང སྤྲུལ་པ་བྱེ་བ་ཕྲག་བརྒྱའི་དོན་མཛད་ཅིངཿ དད་པ་
ཅན་ལ་དངོས་སུ་ཞལ་གཟིགས་ནས༔ དབང་བསྐུར་ལུང་བསྟན་དབུགས་དབྱུང་
གཟེངས་བསྟོད་ཅིང༔ སྐལ་ལྡན་ལས་ཅན་སྐྱེས་བུ་དམ་ཚིག་ཅན༔ སྨོན་ལམ་
དབང་གིས་མཐའ་འཁོབ་གདུལ་བྱའི་དོན༔ སྤྱོད་པས་སྐྱེས་བུ་རིག་འཛིན་ཕོ་མོ་ལ༔
འབྲལ་མེད་སྒོ་གསུམ་བྱིན་རློབས་གདམས་ངག་སྟོན༔ ཕ་ཕོག་སྟེར་ཅིང་འབྲེལ་
ཚད་དོན་ལྡན་མཛད༔ གསང་སྔགས་བསྟན་པ་དུས་མཐར་རྒྱས་སྤེལ་རྗེ༔ པདྨ་
འབྱུང་གནས་ཞབས་ལ༴ མཆོག་ཐུན་དངོས་གྲུབ་ཐོབ་པར ཐུགས་རྗེ་ལྡན་པའི་
གུ་རུ་རིན་པོ་ཆེ༔ བདག་ནི་སྙིགས་མ་ལྔ་ཡི་མཐར་ལྷུང་ཞིངཿ བདེ་བ་འདོད་ཀྱང་
སྡུག་བསྔལ་ཁོ་ནར་སྤྱོད འཁོར་བའི་རྒྱ་མཚོ་གཏིང་དཔག་དཀའ་བར་བྱིངས༔ འདི་
ལ་མགོན་པོ་ཁྱོད་ཀྱིས་ཐུགས་རྗེས་གཟིགས༔ རླུང་མཁྲིས་བད་ཀན་འདུ་བའི་ནད་
རིགས་དང༔ ལྷོག་གག་རྨ་སྒྲུང་ཕོལ་མིག་མཛེ་ཡི་རིགསཿ ཚ་གྲང་འགོ་བའི་ནད་
རིམ་གློ་བུར་ཅན གཉན་རིམ་དོན་སྣོད་ཤ་རུས་ལྤགས་པའི་ནད གུ་རུ་སྨན་པའི་
རྒྱལ་པོའི་ཐུགས་རྗེས་སྐྱོབས༔ གཟའ་དང་རྒྱུ་སྐར་གནམ་ཐེལ་རྒྱལ་བསེན་དང༔



མདོ་མཁྱེན་བརྩེའི་གསུང་འབུམ།
གྲི་བོ་གྲི་མོ་ས་བདག་གཉན་བདུད་ཀླུ རྒྱ་འདྲེ་འབྱུང་པོ་དམ་སྲི་གློ་བུར་གདོན༔
འཇིག་རྟེན་མཁའ་འགྲོ་མ་མོ་ཀུན་རྒྱུ་མ པདྨ་འབྱུང་གནས་ཐུགས་རྗེའི་ཤུགས་
ཀྱིས་སྒྲོལ༔ སྲེག་བྱེད་མེ་དང་གཏོར་བ་རླུང་གི་ཁམས འཐུམ་གནོན་ས་དང་གཡོ་
བཤིགས་ཆུ་ཡི་དགྲ དེ་ལས་བསྐྱེད་པའི་འབྱུང་བཞིའི་གཡོ་འཁྲུག་གིསཿ མ་དག་
སྒྱུ་མའི་གཡར་ཁང་འཇིག་ཉེའི་ཚེ༔ པདྨ་འབྱུང་གནས་ཐུགས་རྗེས་ཤུགས་ཀྱིས་
སྐྱོབསཿ མི་རྒོད་དུག་སྦྲུལ་གཅན་ཟན་མཆེ་བ་ཅན༔ རྒྱལ་པོའི་ཆད་པ་བརྣག་སེམས་
དུག་སྦྱོར་གཡོ༔ བསམ་ངན་སྦྱོར་རྩུབ་མཐོ་གནོན་དམས་བརྙེས་དངཿ མཚོན་ཆ་
གདུག་པའི་དབལ་གྱིས་སྲོག་འཕྲོག་སོགསཿ རྡོ་རྗེ་དྲག་པོ་རྩལ་གྱི་ཐུགས་རྗེས་
སྐྱོབས༔ ཟག་བཅས་སྒྱུ་མ་ལུས་ཀྱི་གཡར་ཁང་འདི༔ གཏན་གྱི་བདེ་བའི་དམ་ཆོས་
སྒྲུབ་པ་ལཿ སྔོན་ལས་ཚེ་ཡི་འཕེན་པ་ཟད་པའི་ཚེ༔ གུ་རུའི་ཐུགས་རྗེས་བརྟན་
གཡོའི་ཚེ་བཅུད་བསྡུསཿ ཚེ་དབང་རིག་འཛིན་འཆི་མེད་དངོས་གྲུབ་སྩོལ༔ ད་
ལྟའི་ལུས་རྟེན་དོན་ལྡན་བསྒྲུབ་བྱའི་ཕྱིར༔ དད་དང་སྙིང་རྗེ་ཟབ་མོའི་ཏིང་འཛིན་
ལཿ རྣམ་པར་གཡེང་བའི་རྣམ་རྟོག་བདུད་ཀྱིས་བསླུས༔ ལོག་ལྟ་དམ་ཉམས་རྐྱེན་
ངན་དབང་གྱུར་ཚེ༔ པད་འབྱུང་ཐུགས་རྗེས་བདག་བློ་ཆོས་ལ་སྒྱུར༔ མདོར་ན་དུས་
ཀུན་གཡེལ་བ་མེད་པ་རུ༔ རྩེ་གཅིག་མོས་གུས་གདུང་བས་གསོལ་འདེབས་ན༔
གུ་རུའི་ཐུགས་དམ་ཞལ་བཞེས་དུས་དགོངས་ལཿ བདག་སོགས་ལས་ཉོན་དབང་
དུ་མ་གཏོང་བརཿ ཁྱེད་ཀྱི་སྲས་ཀྱི་ཐུ་བོ་དབུགས་དབྱུང་གསོལ༔ ནམ་ཞིག་སྒྱུ་མའི་
གཡར་ཁང་ཞིག་པའི་ཚེ༔ སྙིང་དབུས་ཨཱདཀར་མི་ཤིགས་ཐིག་ལེའི་ཁམས༔ དྭངས་
38



ཡང་གསང་ཐུགས་ཐིག་བླ་སྒྲུབ་སྐོར། ག༽
མོ་ལྔ་འདུས་འོད་ཀྱི་ཐིག་ལེ་དེ སྐར་མདའ་ཆད་བཞིན་བླ་མའི་ཐུགས་ཀར་འཕོ༔
བདེ་ཆེན་པདྨ་འོད་ཀྱི་ཕོ་བྲང་དུ༔ འདྲེན་པའི་དེད་དཔོན་མཛོད་ཅིག་པདྨ་འབྱུང༔
ཆོས་མེད་བདག་ལ་སྐྱབས་གནས་ཁྱེད་ལས་མེདཿ རྣམ་གསུམ་དད་པས་ལྷང་ལྷང་
འབོད་ལགས་ན༔ མ་ཧཱ་གུ་རུའི་ཐུགས་རྗེས་བརྩེར་དགོངས་ལ༔ སྒྲིབ་པ་བཞི་སྦྱོང་
དབང་བཞི་ཡོངས་རྫོགས་སྩོལ༔ སྐུ་བཞི་ཡེ་ཤེས་ལྔ་ཡི་ས་བོན་ཐོབ༔ རིག་འཛིན་
རྣམ་བཞིའི་འབྲས་བུ་མངོན་གྱུར་ནསཿ གཞོན་ནུ་བུམ་སྐུའི་ཀློང་དུ་འཚང་རྒྱ་ཤོག༔
ཅེས་གསོལ་བ་བཏབ་མཐར༔ ཨོཾ་ཨཱཿཧཱུྃ༔ བཛྲ་གུ་རུ་པདྨ་སིདྡྷི་ཧཱུྃ༔ བླ་མར་མོས་གུས་རྩེ་གཅིག་ངང་ནས་
བཟླ༔ འགྲོ་ལ་དམིགས་པའི་སྙིང་རྗེ་ཆེན་པོ་བསྒོམ༔ གུ་རུའི་སྐུ་ལས་འོད་ཟེར་སྣ་ཚོགས་བྱུང
བདག་ལ་ཐིམ་པས་དབང་དང་དངོས་གྲུབ་ཐོབཿ སྒོ་གསུམ་སྒྲིབ་དག་འོད་ལུས་སྒྱུ་
མའི་སཿ སྣང་སྟོང་མེ་ལོང་གཟུགས་བརྙན་ལྟ་བུར་གསལ༔ རྣམ་རྟོག་ཁ་ཡན་མི་གཏོང་རང་
སར་ལྷོད༔ ངང་མདངས་སྐྱོང་བས་ཆོས་སྐུའི་རྒྱལ་ས་ཟིན༔ ཆོས་ཉིད་དོན་ལ་ཐེ་ཚོམ་མེད་པ་ནི༔ དངོས་གྲུབ་མཆོག་
ཐོབ་ང་ཡི་ཐུགས་ཀློང་འདྲེས༔ ཡང་ན་བླུན་པོ་དད་པ་བརྟན་པོས་འགྲུབཿ ཐེ་ཚོམ་ཅན་ལ་དངོས་གྲུབ་རིང་དུ་འགྱུར
དེ་ཕྱིར་ལས་སྐལ་ལྡན་པས་ཉམས་སུ་ལོངས༔ ཐུན་མཐར་ཚེ་ཡི་སྒྲུབ་པ་ནི༔ རིགས་བདག་བླ་མའི་ལྷ་
ཚོགས་འོད་དུ་ཞུ༔ རང་ལུས་ཨོ་རྒྱན་ཚེ་དཔག་མེད་པའི་སྐུ༔ སྐུ་གསུམ་རིགས་
འདུས་དམར་གསལ་ལོངས་སྐུའི་ཆསཿ སྐྱིལ་ཀྲུང་མཉམ་བཞག་བདུད་རྩིའི་བུམ་
པ་བསྣམསཿ ཐུགས་ཀར་ཉི་ཟླའི་གའུ་ཁ་སྦྱོར་དབུསཿ ཧྲི༔ཡིག་བཀྲག་མདངས་
གཟི་བརྗིད་ལྡན་པར་གསལ༔ སྔགས་ཀྱིས་བསྐོར་ལས་འོད་འཕྲོས་ཞིང་ཁམས་
- མཆོད༔ དབང་དང་དངོས་གྲུབ་བྱིན་རླབས་བསྡུས་ཤིང་འཕྲོས༔ འགྲོ་དྲུག་ལས་
39་



མདོ་མཁྱེན་བརྩེའི་གསུང་འབུམ།
ཉོན་བག་ཆགས་སྡིག་སྒྲིབ་སྦྱངསཿ བརྟན་གཡོའི་ཚེ་བསོད་ཡོན་ཏན་དང་བཅུད་
བསྡུས བཀྲག་མདངས་གཟི་བྱིན་ཚེ་བསོད་ཉམས་རྟོགས་རྒྱསཿ ཚེ་དབང་རིག་
འཛིན་དགོངས་པ་མཉམ་པར་དམིགསཿ ཨོཾ་ཨཱཿཧཱུྃ༔ བཛྲ་གུ་རུ་པདྨ་ཨ་ཡུཛྙཱ་ན་པུཎེ་
སིདྡྷི་ཧཱུྃ༔ སྟོང་ཉིད་ངང་ནས་ཐུགས་སྲོག་སྙིང་པོ་ཧྲི༔ ཅི་རིགས་བཟླས་མཐར་འོད་ཟེར་གོ་ཆ་བགོས༔ སྲིད་ཞི་བསྡུས་
ནས་དམིགས་མེད་ངང་ལ་བཞགྲོ། ཚེ་ཡི་འགལ་རྐྱེན་བཟློག་ཅིང་འཆི་བ་བསླུ ཟད་པ་གསོ་ཞིང་ཆད་པ་མཐུད་ནས་
སྤེལཿ དངོས་གྲུབ་འབྲས་བུ་དུས་སུ་སྨིན་པར་འགྱུར༔ ཐུན་མཐར་སྟོང་ཚིགས་མཆོད་བསྟོད་བསྔོ་སྨོན་བྱ བླ་མའི་
སྒྲུབ་པ་གཅིག་ཆོག་ནོར་བུའི་ལུགས༔ ཡང་གསང་པདྨའི་ཐུགས་ཐིག་ཆ་ལག་ཏུ རྒྱ་གར་གྲུབ་བརྙེས་ཨ་ཙར་དམར་
པོ་ཡིསཿ ལྷ་ལྕམ་མུ་སྟེགས་རྗེས་སུ་འཛིན་ཕྱིར་གདམས མ་འོངས་ལས་ཅན་བུ་དང་འཕྲད་པར་ཤོག༔ ས་མ་ཡཱ༔ རྒྱ་
རྒྱ་རྒྱ༔ དུས་མཐའི་གཏེར་སྟོན་འཇའ་ལུས་རྡོ་རྗེ་ཡིསཿ མཁའ་དབྱིངས་ཀློང་སྒྲོམ་སྨུག་པོའི་བརྡ་རིས་ལསཿ ཕབ་འདི་
སྐལ་བ་ཅན་གྱི་སྤྱོད་ཡུལ་ཏེ རིག་པའི་ཡེ་ཤེས་ཡི་གེའི་འདུ་བྱེད་སྤེལཿ བསྟན་དང་འགྲོ་ལ་ཕན་པའི་རྒྱུར་གྱུར་ཅིག
དགེའོ། །དགེའོ། །དགེའོ། །
བླ་མ་ནང་ལྟར་སྒྲུབ་པའི་རིམ་པ་ནི༔ རང་ལུས་འཇའ་ཚོན་ལྟར་གསལ་ལུས་དབུས་སུ
ཙིཏྟ་རིན་ཆེན་འོད་ཀྱི་གུར་ཁང་དབུསཿ པདྨ་ཉི་ཟླ་བརྩེགས་པའི་གདན་སྟེང་ནས
སྐུ་གསུམ་ཀུན་འདུས་རྩ་བའི་བླ་མ་ནི༔ དྲི་མ་མེད་པ་ལོངས་སྐུའི་ཆ་ལུགས་རྫོགས
རྡོ་རྗེ་སྐྱིལ་ཀྲུང་ཕྱག་གཉིས་མཉམ་བཞག་ཅན༔ རིན་ཆེན་རྒྱན་སྤྲས་གསེར་རྡོར་རྩེ་
ལྔ་བསྣམས༔ ཐུགས་ཀར་འོད་ཀྱི་ཐིག་ལེ་ཨ་དཀར་མཚན༔ སུམ་མདོར་འོད་
དམར་ཐིག་ལེ་ཨ་ཐུང་ལསཿ ཡེ་ཤེས་མེ་ཡིས་ལུས་ཀྱི་སྨད་ཁྱབ་ཅིངཿ ལུས་ཀྱི་ནང་
ཁོང་བུམ་ནང་མར་མེ་བཞིན གསལ་ཞིང་ཚ་བའི་དབལ་གྱི་ཤུགས་དྲག་པོས༔ བཟོད་
40
་
་



ཡང་གསང་ཐུགས་ཐིག་བླ་སྒྲུབ་སྐོར། ག༽
རླག་མེད་པའི་བདེ་དྲོད་འབར་བར་བསྒོམ༔ སྙིང་པོ་ལྔ་བརྒྱ་རྩ་བརྒྱད་བགྲང་ངོ༔ ཨཱ་ཨཱ་ཨཱ་ཨཱ་
ཨཱ ཤེས་པ་ཨཱ་ཐུང་ལ་གཏད་དམིགས་མེད་ངང༔ འོད་གསལ་སྦུབས་འཇུག་སྦའམ་རྗེས་ཐོབ་སྐྱོང སྐབས་འགར་
བླ་མ་རང་སེམས་དབྱེར་མེད་ངང གཉུག་མ་མ་བཅོས་ངང་དུ་རྗེན་པར་བཞག འདི་ནི་གནད་ཀྱི་མན་ངག་ཟབ་མོ་སྟེ
རང་སེམས་ཆོས་སྐུ་རྟོགས་པའི་གདམས་པའོ༔ སངས་རྒྱས་རང་ལ་ཡོད་པ་ངོ་འཕྲོད་ཕྱིརཿ བླ་མ་སྒྲུབ་པའི་རིམ་པ་བྱིན་
རླབས་སྤྲིན༔ དྲི་མ་མེད་པའི་ཁྱད་ཆོས་ཟབ་མོ་འདི ཀློང་བྱང་མཁའ་འགྲོའི་བརྡ་རིས་ལས་ཕབ་བཞིན༔ ཕྱི་རབས་
རྗེས་འཇུག་སྙིང་ལ་ཆོངས་ཤིག་གུ༔ ས་མ་ཡ༔ གུ་ཧྱ༔ ཡེ་ཤེས་ལྷ་ཚོགས་སྤྱན་འདྲེན་གཤེགས་
སུ་གསོལཿ ཕྱི་ནང་སོགས། ཡི་གེ་བརྒྱ་པ་བརྗོད། དགེ་བ་འདི༔ རིག་འཛིན་བླ་མ་འགྲུབ་
གྱུར་ནས་སོགས།



ཡང་གསང་ཐུགས་ཐིག་བླ་སྒྲུབ་སྐོར།
ག༽ །
ཀཾn@anaanhaa གང་ཟགོའིala
༄༅། །སཾ གུ བྱ ཊཱ ཀྐི ནི བྲི ད ཏི ལ ཏེ གུ རུ ས དྷ མ དྡྷོ ཙི ཏྟཱ ཀྟི ༔
རྒོ༔ ཡང་གསང་མཁའ་འགྲོའི་ཐུགས་ཐིག་ལསཿ བླ་མ་ཞི་སྒྲུབ་ཐུགས་རྗེའི་ཟླ་འོད་བཞུགས
ནི་
43



I
མདོ་མཁྱེན་བརྩེའི་གསུང་འབུམ།
࿄ གུ་རུ་པདྨར་ན་མོ༔ མ་འོངས་བསྐལ་པའི་ཐ་མ་ལ༔ སེམས་ཅན་སྡུག་ལ་སྤྱོད་པའི་དུསཿ ཆོས་གཞན་བྱིན་རླབས་
ཆེ་མོད་ཀྱང༔ སྐུ་གསུམ་སྟོན་པ་ཐམས་ཅད་ཀྱིསཿ ཕྲིན་ལས་གཅིག་ཏུ་སྤྲུལ་པ་ནི༔ ང་ཉིད་པདྨ་སཾ་བྷ་ཝ༔ བྱིན་རླབས་ ་
ནུས་པ་གློག་ལྟར་མྱུར༔ དེ་ཕྱིར་རང་གི་སྒྲུབ་པ་བསྟན དཀྱིལ་འཁོར་ཡུལ་དུས་དང་བསྟུན་པར ང་ཡི་སྣང་བརྙན་
བྱིན་ལྡན་བཀྲམ གཏོར་མ་སྨན་རཀ་མཆོད་པར་བཤམས༔ སྤྲོས་མེད་ལུས་དཀྱིལ་དག་ཀྱང་རུང༔ དང་པོ་ཚོགས་ཞིང་
གསལ་གདབ་ནི༔ མདུན་གྱི་ནམ་མཁར་དག་ཞིང་དབུསཿ བླ་མ་མཚོ་སྐྱེས་རྡོ་རྗེའི་སྐུ
རྒྱན་དང་ཆ་ལུགས་ཡོངས་སུ་རྫོགསཿ རྩ་བ་གསུམ་གྱིས་བསྐོར་བར་བསྒོམ༔ གཉིས་
པ་སྐྱབས་སུ་འགྲོ་བ་ནི༔ ན་མོ༔ བདག་དང་ཁམས་གསུམ་སེམས་ཅན་རྣམསཿ སྐུ་གསུམ་
རྒྱལ་བ་འདུས་བའི་དཔལཿ གུ་རུ་པདྨ་སཾ་བྷ་ཝར༔ རྣམ་གསུམ་དད་པས་སྐྱབས་སུ་
མཆི༔ གསུམ་པ་སེམས་བསྐྱེད་པ་ནི༔ འཁོར་བ་སྡུག་བསྔལ་རྒྱ་མཚོ་འདིརཿ གྲངས་མེད་
ཡང་ནས་ཡང་འཁོར་ཚེ ཕ་མར་གྱུར་པའི་སེམས་ཅན་རྣམསཿ སངས་རྒྱས་ཐོབ་
ཕྱིར་སེམས་མཆོག་བསྐྱེད༔ བཞི་བ་ཡན་ལག་བདུན་པ་ནི༔ ཧོ༔ པདྨ་འབྱུང་གནས་སྤྲུལ་པའི་
སྐུརཿ གུས་པ་ཆེན་པོས་ཕྱག་འཚལ་ལོ༔ ཀུན་བཟང་མཆོད་སྤྲིན་རྒྱ་མཚོས་མཆོད
ཉམས་ཆག་ཉེས་ལྟུང་སྡིག་སྒྲིབ་བཤགས༔ དཔག་མེད་དགེ་ལ་རྗེས་ཡི་རངས༔ ཟབ་
གསང་ཆོས་འཁོར་བསྐོར་བར་བསྐུལཿ མར་གྱུར་འགྲོ་དོན་བཞུགས་གསོལ་འདེབས
དུས་གསུམ་དགེ་བ་ཡོངས་སུ་བསྔོ༔ ལྔ་བ་གསོལ་བ་འདེབས་པ་ནི༔ ཨེ་མ་ཧོ༔ ཆོས་སྐུ་ཀུན་
བཟང་སྣང་མཐའ་སྤྱན་རས་གཟིགས༔ པདྨ་འབྱུང་གནས་མཁར་ཆེན་བཟའ་མཚོ་
རྒྱལཿ བེ་རོ་ཆོས་རྒྱལ་རྗེ་འབངས་ཉི་ཤུ་ལྔརཿ གསོལ་བ་འདེབས་སོ་བདག་རྒྱུད་ .
བྱིན་གྱིས་རློབས༔ དགོངས་གཏེར་ནམ་མཁའ་མཛོད་ཀྱི་ཆོས་སྡེ་ལཿ དབང་སྒྱུར་
44



ཡང་གསང་ཐུགས་ཐིག་བླ་སྒྲུབ་སྐོར། ག༽
ཁྲག་འཐུང་ལས་ཀྱི་ཧེ་རུ་ཀཿ གསང་བའི་ཡུམ་མཆོག་ཐུགས་སྲས་ཆོས་ཀྱི་བདག༔
གསོལ་བ་འདེབས་སོ་བདག་རྒྱུད་བྱིན་གྱིས་རློབསཿ བླ་མ་མཆོག་གིས་རྗེས་སུ་
ཉེར་བཟུང་ནས༔ ཡི་དམ་ཞལ་མཐོང་དངོས་གྲུབ་རྣམ་གཉིས་ཐོབ༔ མཁའ་འགྲོ་
གྲོགས་འདུས་ཆོས་སྐྱོང་བྲན་དུ་ཁོལཿ མཐར་ཐུག་རྩ་བ་གསུམ་དང་དབྱེར་མེད་
ཤོག དྲུག་པ་བགེགས་ལ་བཀའ་བསྒོ་བ་ནི༔ ཧཱུྃ༔ གསང་སྔགས་བླ་མེད་དཀྱིལ་འཁོར་འདིརཿ
བལྟར་མི་དབང་བའི་ལོག་འདྲེན་ཚོགསཿ ལྕགས་རི་ནག་པོའི་ཕ་མཐར་དེངས༔
བཀའ་ལས་འདའ་ན་བརླག་པར་འགྱུརཿ དྲག་པོའི་སྔགས་དང་ཐུན་གྱིས་གཟིར༔ བདུན་པ་
མཚམས་གཅོད་པ་ནི༔ ཧཱུྃ༔ ཕྱི་སྣོད་རྣམ་དག་རྡོ་རྗེའི་གུར༔ ནང་དབྱིངས་ཡེ་ནས་བླ་མའི་
དལཿ རྣམ་པར་རྟོག་པ་དབྱིངས་སུ་དག ། རེ་དོགས་བྲལ་བར་མཚམས་བཅད་དོ༔
བཛྲ་རཀྵ་རཀྵ་ཧཱུྃ༔ བརྒྱད་པ་བྱིན་འབེབས་པ་ནི༔ ཧཱུྃ༔ སྐུ་གསུམ་རྒྱལ་བའི་ཞིང་ཁམས་
ནསཿ བླ་མ་ཡི་དམ་མཁའ་འགྲོའི་ཚོགས༔ གནས་ཡུལ་སྒྲུབ་པ་པོ་རྣམས་ལཿ བྱིན་
ཆེན་ཕོབ་ལ་དངོས་གྲུབ་སྩོལཿ གུ་རུ་དྷེ་ཝ་ཌཱཀྐི་ནི་ཨ་བེ་ཤ་ཡ་ཕེམ་ཕེམ་ཧཱུྃ༔ དགུ་པ་
མཆོད་རྫས་བྱིན་རླབས་ནི༔ ཨོཾ་ཨཱ༔ཧཱུྃ༔ གཟུགས་སྒྲ་དྲི་རོ་རེག་བྱའི་ཡུལཿ རྨད་བྱུང་སྨན་
གཏོར་རཀྟའི་རྫ་སཿ ཀུན་བཟང་མཆོད་སྤྲིན་བླ་ན་མེདཿ ཟག་མེད་ཡེ་ཤེས་བདུད་
རྩིར་སྒྱུརཿ སརྦ་པཉྩཔཱ་ཙ་ཧོ༔ སྔོན་འགྲོའི་རིམ་པ་ས་མ་ཏི༔ དངོས་གཞི་དང་པོ་ལྷ་བསྐྱེད་ནི༔ ཧཱུྃ༔
སྣོད་བཅུད་སྤྲོས་པ་ཉེར་ཞི་བ རང་རིག་དེ་བཞིན་ཉིད་ཀྱི་ངང༔ མ་རྟོགས་འགྲོ་ལ་
སྙིང་རྗེ་ཤརཿ རྒྱུ་ཡི་རིག་པ་ཧཱུྃ་དུ་གྱུར༔ ཉི་ཟླའི་གདན་བཅས་འོད་ཞུ་ ཡོངས་
གྱུར་སངས་རྒྱས་ཀུན་འདུས་དཔལཿ པད་སྡོང་ཉི་ཟླའི་གདན་གྱི་སྟེང༔ གུ་རུ་པདྨ་



མདོ་མཁྱེན་བརྩེའི་གསུང་འབུམ།
སཾ་བྷ་ཝ༔ དཀར་དམར་མདངས་ལྡན་ཞལ་དཀྱིལ་མཛེས༔ རྡོ་རྗེ་སྐྱིལ་མོ་ཀྲུང་གིས་
བཞུགསཿ གཡས་པས་གསེར་རྡོར་ཐུགས་ཀར་གཏོད༔ གཡོན་པས་བདུད་རྩིའི་ཐོད་
བུམ་བསྣམས༔ སྙན་ཞུ་གསང་ཕོད་ཆོས་གོས་དངཿ ཟ་བེར་གསོལ་ཞིང་ཁ་ཊཾ་འཆང
བྱིན་རླབས་འཇའ་འོད་ལྡེམས་སེ་ལྡེམ རྩ་གསུམ་དཔའ་བོ་མཁའ་འགྲོས་བསྐོར༔
སྒྱུ་མ་ཆུ་ཟླའི་རོལ་གར་ཤརཿ གནས་གསུམ་འབྲུ་གསུམ་དཀར་དམར་མཐིང རང་
འོད་འཁྲིགས་པའི་ཞིང་ཁམས་ནསཿ ཡེ་ཤེས་ལྷ་ཚོགས་ཐུགས་དམ་བསྐུལ རྫུ་
འཕྲུལ་སྟོབས་ཀྱིས་མྱུར་དུ་དྲངས༔ གཉིས་པ་སྤྱན་འདྲེན་པ་ནི༔ ཧཱི༔ སྔོན་གྱི་བསྐལ་པའི་
དང་པོ་ལ༔ དྷ་ན་ཀོ་ཤ་འོ་མའི་མཚོར༔ པདྨ་གེ་སར་སྡོང་པོ་ལ༔ ཡ་མཚན་ངོ་མཚར་
སྤྲུལ་པའི་སྐུ༔ མཆོག་དང་ཐུན་མོང་དངོས་གྲུབ་བརྙེས༔ པདྨ་འབྱུང་གནས་ཞེས་སུ་
གྲགསཿ འཁོར་དུ་དཔའ་བོ་མཁའ་འགྲོས་བསྐོརཿ ད་ལྟ་ཨོ་རྒྱན་གནས་སུ་བཞུགས
ཁྱེད་ཀྱི་རྗེས་སུ་བདག་སྒྲུབ་ཅིངཿ བྱིན་གྱིས་རློབས་ཕྱིར་གཤེགས་སུ་གསོལཿ སྐུ་
གསུང་ཐུགས་ཀྱི་དངོས་གྲུབ་སྩོལཿ ཨོཾ་ཨཱཧཱུྃ༔ བཛྲ་གུ་རུ་པདྨ་ཐོད་ཕྲེང་རྩལ་བཛྲ་
ས་མ་ཡཱ་ཛ༔ ཨ་ཝེ་ཤ་ཕོ་ཝཾ༔ གསུམ་པ་བཞུགས་སུ་གསོལ་བ་ནི༔ ཧོ༔ ཡེ་ནས་དག་པ་སྐུ་
གསུམ་ཞིང༔ རང་རིག་པདྨ་སཾ་བྷ་ཝ༔ ཆུ་ལ་ཆུ་བཞག་ཇི་བཞིན་དུ༔ གཉིས་མེད་
དགྱེས་པ་ཆེན་པོར་བཞུགསཿ ཏིཥྛ་ལྷན༔ བཞི་པ་བརྡ་ཕྱག་འཚལ་བ་ནི༔ ཧོ༔ རང་ལས་
སྤྲུལ་པའི་དཔའ་བོ་དང༔ མཁའ་འགྲོའི་ཚོགས་ཀྱི་དཀྱིལ་འཁོར་ལྷརཿ གུས་པ་
ཆེན་པོས་བརྡ་ཕྱག་འཚལ༔ དགྱེས་པ་བསྐྱེད་ལ་གཟི་བརྗིད་འབར༔ ན་མོ་ན་མ་ཧོ༔
ལྔ་པ་མཆོད་པ་འབུལ་བ་ནི༔ ཧཱུྃ༔ དབང་པོ་དྲུག་ལས་ཤར་བ་ཡི༔ འདོད་ཡོན་ལྷ་མོ་ཕྱི་
-
་ལ
-
-
46



ཡང་གསང་ཐུགས་ཐིག་བླ་སྒྲུབ་སྐོར། ། ག༽
མཆོད་དངཿ བདུད་རྩི་གཏོར་མ་རཀྟ་ནང༔ བདེ་ཆེན་ཡེ་ཤེས་གསང་བའི་རྫས༔
རིག་འཛིན་བླ་མའི་ལྷ་ཚོགས་ལ༔ འབུལ་ལོ་མཆོག་ཐུན་དངོས་གྲུབ་སྩོལཿ ཨོཾ་བཛྲ་
ཨརྒྱུ་ནས་ཤལྟའི་བར་པཉྩ་རཀྟ་བ་ལིནྟ་མ་ཧ་སུ་ཁ་པཱུ་ཙ་ཧོ༔ དྲུག་པ་བསྟོད་པ་ནི༔ ཧཱི པདྨའི་
སྦུབས་སུ་པདྨའི་རིགས་ལས་འཁྲུངསཿ དངོས་གྲུབ་མཆོག་བརྙེས་ལས་བཞི་
འཁོར་ལོས་སྒྱུརཿ སྐྱེ་འཆི་གཉིས་སྤངས་ཚེ་ཡི་རིག་འཛིན་བརྙེས༔ ཟ་བྱེད་གདུག་
པ་སྲིན་པོའི་ཁ་གནོན་མཛད༔ སྙིགས་མའི་འགྲོ་ལ་རྟག་ཏུ་ཐུགས་རྗེས་སྐྱོང༔ སྒྲུབ་
པ་པོ་ལ་བྱིན་རླབས་དངོས་གྲུབ་སྩོལ༔ པདྨ་འབྱུང་གནས་སྐུ་ལ་ཕྱག་འཚལ་བསྟོད༔
པདྨའི་རྗེས་བཟུང་རྒྱ་བོད་རིག་འཛིན་དང༔ ཞི་ཆགས་ཁྲོ་བོའི་རྣམ་རོལ་ཡི་དམ་ལྷ
ཡེ་ཤེས་དམ་ཚིག་ལས་མཛད་ཊཀྐིའི་ཚོགསཿ དཀྱིལ་འཁོར་ཡོངས་རྫོགས་ལྷ་ལ་
ཕྱག་འཚལ་བསྟོད༔ བདུན་པ་ཛབ་ཀྱི་དམིགས་པ་ནི༔ བདག་ཉིད་ཐུགས་ཀར་གསེར་རྡོར
ཁོང་སེང་དབུསཿ ཉི་ཟླའི་གདན་ལ་ཧཱུྃ་ཡིག་མཐིང་གསལ་གྱི༔ མཐའ་མར་སྔགས་
ཀྱི་ཕྲེང་བས་བསྐོར་བ་ལས༔ འོད་ཀྱིས་སྐུ་གསུམ་རྒྱལ་མཆོད་བྱིན་རླབས་བསྡུས༔
དཀྱིལ་འཁོར་ལྷ་ཚོགས་གསལ་བཀྲགེ་གཟི་བརྗིད་རྒྱསཿ སྣོད་བཅུད་སྦྱངས་ནས
དག་ཞིང་ཆེན་པོར་བསྒྱུརཿ སྒོ་གསུམ་ལྷ་སྔགས་ཆོས་ཉིད་ཁྱབ་བརྡལ་ངང༔ ཨོ་
ཨཱཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ རེས་འགའ་ལྷ་ལ་གསལ་སྣང་བསྟན་པ་དང༔ རེས་འགའ་རིག་པ་ཡེ་གྲོལ་
ངང་ཉིད་དུ༔ འབུམ་ཕྲག་བཅུ་གསུམ་གྲངས་དང་དུས་བསྙེན་ཚད མཚན་མའི་བསྙེན་པ་རྟགས་མཐོང་བར་དུའོ༔ གུ་
རུའི་ཞལ་མཐོང་གསུང་ཐོས་དབང་བསྐུར་དངཿ ལུང་སྟོན་ངོ་སྤྲོད་འཛིན་པ་གྲོལ་བ་སོགསཿ སྣ་ཚོགས་རྟགས་མཚན་
དངོས་ཉམས་རྨི་ལམ་དུ༔ རབ་འབྲིང་ཐ་མའི་བློ་ཡི་སྐབས་བསྟུན་འབྱུང༔ སྐབས་སུ་བྱིན་རླབས་རྣོ་སོ་གདགས་པ་ནི
་
，
47



མདོ་མཁྱེན་བརྩེའི་གསུང་འབུམ།
བདག་ཉིད་ཐུགས་ཀའི་འོད་ཀྱིས་ཞིང་ཁམས་བསྐུལ༔ སྐུ་གསུམ་རྒྱལ་སྲས་རྩ་གསུམ་
དཔའ་བོ་དང༔ ཌཱཀྐི་སྤྲིན་ཕུང་གཏིབ་བཞིན་སྤྱན་དྲངས་བསྟིམསཿ རྡོ་རྗེའི་གར་
བསྒྱུར་མཁའ་འགྲོའི་བརྡ་སྐད་སྒྲོགསཿ ཆོས་ཉིད་ཉམས་ཀྱི་སྣང་བ་རབ་འུར་ཞིང
སྲིད་པ་གསུམ་ཡང་ཡོམ་ཡོམ་ཤིག་ཤིག་གྱུར གཏད་མེད་རིག་པ་སྤྲོས་བྲལ་ཆོས་
ཉིད་ངངཿ ཨོཾ་ཨཱཿཧཱུྃ༔ བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡཱ་ཛ༔ སིདྡྷི་ཕ་ལ་ཧཱུྃ༔
བཟླ་ཞིང་ཉམས་དང་སྦྱར་བ་རོལ་གར་བསྒྱུརཿ སྣང་བའི་རྫུན་ཕུགས་རྡིབ་ཅིང་འཛིན་པ་གྲོལ ཞིང་སྦྱོང་མཆོག་དང་
ཐུན་མོང་དངོས་གྲུབ་ཐོབ༔ ཚེ་གཅིག་པདྨ་ང་དང་དངོས་ཞལ་མཇལཿ རིག་འཛིན་རྣམ་བཞིའི་ས་ལ་མངོན་འཚང་རྒྱ
ཤིན་ཏུ་ཟབ་པའི་མན་ངག་ཨེ་མ་ཧོ༔ ཐུན་མཐར་འཛབ་མཇུག་བསྡུ་ཞིང་མཆོད་བསྟོད་བྱ ང་ཡི་གསོལ་འདེབས་དག་
ལ་ནན་གྱིས་འབོད༔ རྗེས་ལ་ཚོགས་ཀྱི་མཆོད་པ་ནི༔ བཟའ་བཅའ་བཏུང་བ་ཐབས་ཤེས་རྫས༔ གང་འབྱོར་སེར་སྣས་
མ་བསླད་པརཿ མཐའ་གཉིས་མ་ལྷུང་འདུ་བྱ་ཞིང༔ དང་པོ་བྱིན་གྱིས་བརླབ་པ་ནི༔ རཾ་ཡཾ་ཁཾ༔ ལན་གསུམ
བདག་ཉིད་ཐུགས་ལས་ཡེ་ཤེས་ཀྱི༔ མེ་རླུང་ཆུ་འཕྲོས་ཚོགས་མཆོད་རྫ་སཿ དངོས་
འཛིན་དྲི་མ་ཡོངས་སྦྱངས་ཤིངཿ སླར་ཡང་འབྲུ་གསུམ་བྱིན་ནུས་བཅུད༔ ཡེ་ཤེས་
བདུད་རྩིའི་རྒྱ་མཚོར་གྱུརཿ ཨོཾ་ཨཱཿཧཱུྃ་ཧ་ཧོ་ཧི༔ ལན་བདུན གཉིས་པ་ཚོགས་མགྲོན་སྤྱན་འདྲེན་
ནི༔ ཧཱུྃ༔ ཟངས་མདོག་དཔལ་གྱི་རི་བོ་ནས༔ གུ་རུ་པདྨ་སཾ་བྷ་ཝ༔ རྩ་གསུམ་དཔའ་
བོ་མཁའ་འགྲོས་བསྐོརཿ ཚོགས་ལ་སྤྱན་འདྲེན་གཤེགས་སུ་གསོལཿ གནས་ཁང་
ཚོགས་མཆོད་སྒྲུབ་པ་པོར༔ བྱིན་གྱིས་རློབས་ལ་དགྱེས་པ་བསྐྱེད༔ བཛྲ་སརྦ་ས་མ་
ཡཱ་ཛཔཿ གསུམ་པ་བཞུགས་གསོལ་ཕྱག་འཚལ་ནི༔ རིག་འཛིན་བླ་མའི་ལྷ་ཚོགས་རྣམས
གཞལ་ཡས་དཀྱིལ་འཁོར་དམ་པ་འདིར༔ ཐུགས་རྗེ་བརྩེ་བས་དགྱེས་པར་བཞུགས



- ཡང་གསང་ཐུགས་ཐིག་བླ་སྒྲུབ་སྐོར། ་་ ག༽ ་
གུས་པ་ཆེན་པོས་བརྡ་ཕྱག་འཚལ༔ ཏིཥྛ་ལྷན༔ ན་མོ་ཧཱུྃ༔ བཞི་པ་ཚོགས་ཕུད་འབུལ་བ་ནི་
ཧཱུྃ༔འོད་ཕུང་འབར་བའི་ཚོགས་མཆོད་འདི༔ རྗེ་བཙུན་གུ་རུ་རིན་པོ་ཆེ༔ དཀྱིལ་
འཁོར་ལྷ་ཚོགས་རྣམས་ལ་འབུལ༔ ཐུགས་རྗེའི་དགོངས་ལ་བཞེས་སུ་གསོལཿ གྷ་
ན་ཙཀྲ་པཱུ་ཙ་ཧོ༔ ལྔ་པ་ཐུགས་དམ་སྐོང་བཤགས་ནི༔ ཧཱུྃ༔ འདོད་ཡོན་ལོངས་སྤྱོད་ཚོགས་
མཆོད་དང༔ ཨརྒྱུ་ལ་སོགས་ཕྱི་མཆོད་རིགསཿ སྨན་རཀ་གཏོར་མ་ནང་མཆོད་
རྫསཿ བདེ་སྟོང་གསང་བའི་མཆོད་པ་དངཿ བསྐང་རྫས་འདོད་ཡོན་དཔག་མེད་
ཀྱིསཿ དཀྱིལ་འཁོར་ལྷ་ཚོགས་ཐུགས་དམ་བསྐང སོ་ཐར་བྱང་སེམས་རིག་
འཛིན་གྱི སྡོམ་དང་བསླབ་པ་དམ་ཚིག་ཉམསཿ བཤགས་སོ་ཚངས་པའི་དངོས་
གྲུབ་སྩོལ༔ ཡི་གེ་བརྒྱ་བ་ལན་གསུམ་བརྗོད༔ དྲུག་པ་བསྟབས་པ་འབུལ་བ་ནི༔ ཧཱུྃ༔ ཆགས་སྡང་བདག་
ཏུ་འཛིན་པའི་དགྲ གཟུང་འཛིན་རྣམ་རྟོག་ལས་བྱུང་བགེགས༔ རིག་པའི་ཡེ་ཤེས་
མཚོན་ཆས་བསྒྲལཿ རྩ་གསུམ་ལྷ་ཚོགས་ཞལ་དུ་བསྟབ ཀ་དག་སྤྲོས་བྲལ་ཀློང་
དུ་སྤོར༔ ཧ་ལ་པཉྩཁཱ་ཧི༔ སླར་ཡང་ཕུར་ཚུགས་གསོལ་བ་བཏབ༔ རྣལ་འབྱོར་ཕོ་མོ་ཚོགས་ལ་རོལ༔ རྡོ་རྗེ་
གླུ་དང་གར་གྱིས་མཆོད༔ བདུན་པ་ལྷག་གཏོར་བསྔོ་བ་ནི༔ བྱིན་གྱིས་བརླབ་ཅིང་བཤུག་གླུ་སྒྲོགས༔ ཀྱེ༔ ལྷག་
སྡུད་མཁའ་འགྲོ་འབར་མ་དངཿ ཀིང་ལིང་དབང་ཕྱུག་ཚོགས་དང་བཅསཿ ཕ་འབབ་
ཚོགས་ལྷག་འདི་ལོངས་ལཿ རྣལ་འབྱོར་རྐྱེན་སྲུངས་ཕྲིན་ལས་སྒྲུབསཿ ཨུཎྜི་ཊ་བྷ་
ལིནྟ་ཁཱ་ཧི༔ བརྒྱད་པ་ཆད་ཐོ་གཏོར་འབུལ་ནི༔ བྱིན་གྱིས་བརླབས་ལ་ངར་བསྐྱེད་ཅིང༔ ཧཱུྃ༔ སྔོན་གྱི་
བསྐལ་པའི་དང་པོ་ལ པདྨ་ཐོད་ཕྲེང་སྤྱན་སྔ་རུ༔ ཁས་བླངས་དམ་བཅས་དབང་
བསྐུར་བ བཀའ་ཡི་སྲུང་མ་དམ་ཅན་སྡེ༔ སྡེ་བརྒྱད་དྲེགས་པའི་ཚོགས་དང་བཅས
49
.



་མདོ་མཁྱེན་བརྩེའི་གསུང་འབུམ།་་་་
རྒྱན་ལྡན་དམ་རྫས་གཏོར་མ་ལོངསཿ སྔོན་གྱི་ཐ་ཚིག་དྲན་གྱིས་ལཿ གང་བཅོལ་
ལས་ཀུན་ཐོགས་མེད་སྒྲུབསཿ མ་ཧཱ་པཉྩ་བ་ལིཏྟ་ཁཱ་ཧི དགུ་པ་བསྟན་མ་སྐྱོང་བ་ནི༔ ཧཱུྃ༔
བོད་ཁམས་སྐྱོང་བའི་དམ་ཚིག་ཅན༔ བསྟན་མ་ཆེན་མོ་བཅུ་གཉིས་དང༔ ཟོ་དོར་
དཀར་ཕྱོགས་སྐྱོང་བའི་རིགས བཤལ་ཆུ་བདུད་རྩི་གཏོར་མ་ལོངསཿ བཅོལ་
བའི་ཕྲིན་ལས་འགྲུབ་པར་མཛོདཿ མ་མ་ཧྲིང་ཧྲིང་པཉྩཁཱ་ཧི རྗེས་ལ་མཐའ་སྡུད་རིམ་པ་ནི༔
ཧཱུྃ༔ རྣམ་རྟོག་བར་ཆད་དགྲ་གདོན་དང༔ དམ་སྲི་རྒབ་འདྲེ་འབྱུང་པོ་ཀུན༔ གཏོར་
གཞོང་རི་རབ་འབར་བའི་འོག མནན་ནོ་ནམ་ཡང་མ་ལྡང་ཞིག སྟོ་བྷ་ཡ་ནན༔
བསྐུལ་ཞིང་དངོས་གྲུབ་ལེན་པ་ནི༔ ཧོ༔ རྗེ་བཙུན་པདྨ་སཾ་བྷ་ཝ༔ ཐུགས་དམ་གཉན་པོ་གནད་
ནས་བསྐུལཿ དམ་གཙང་རྣལ་འབྱོར་སྒྲུབ་པ་པོརཿ དངོས་གྲུབ་སྩོལ་བའི་དུས་ལ་
བབཿ སྐུ་གསུང་ཐུགས་ཡོན་ཕྲིན་ལས་ཀྱི༔ དབང་དང་བྱིན་རླབས་སྩལ་དུ་གསོལ
ཨོ་ཨཱཧཱུྃ༔ བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡཱ་ཛ༔ ཀཱ་ཡ་ཝཱཀྐ་ཙིཏྟ་གུརྱ་
ཀརྨ་སིདྡྷི་ཕ་ལ་ཧོ༔ དེ་ནས་སླར་ཡང་མཆོད་ཅིང་བསྟོད་བྱས་ལཿ བཟོད་གསོལ་སྨོན་ལམ་བཀྲ་ཤིས་བྱ༔
བདག་འདྲ་པདྨ་སཾ་བྷ་ཝསཿ སྙིགས་དུས་འགྲོ་བ་སྐྱོབ་པའི་ཕྱིར༔ རང་གི་སྒྲུབ་པ་ཟབ་མོ་འདི༔ ཡེ་ཤེས་མཚོ་རྒྱལ་ཁྱོད་
ལ་གཏད༔ ཌཱཀྐིའི་བརྡ་རིས་ཆེན་མོར་ཐོབ༔ མཁའ་དབྱིངས་ཀློང་སྒྲོམ་སྨུག་པོར་སྦོས༔ མ་འོངས་དུས་ཀྱི་སྙིགས་མ་ལ
རྟེན་འབྲེལ་དུས་ལ་བབ་པའི་ཚེ༔ ང་སྤྲུལ་ལྷ་ལྕམ་གཉིས་དང་འཕྲད༔ འགྲོ་ཀུན་འདྲེན་པའི་དཔལ་དུ་ཤོགཿ ས་མ་ཡཿ
རྒྱ་རྒྱ་རྒྱ༔ ཁ་ཐཾ༔ བདག་འདྲ་དུས་མཐའི་སྔགས་འཆང་མཁའ་འགྲོའི་གསང་མཛོད་ཀྱི་བདག་པོ་བདེ་བའི་རྡོ་རྗེས་
ཊཀྐིའི་བརྡའ་འགྲོལ་གྱི་སྐབས་ཆུ་མོ་ལུག་གི་ལོའི་མཆུ་ཟླ་བར་དག་པར་ཕབ་པའི་ཡི་གེ་འདུ་བྱེད་ཆོས་བདག་རིག་པའི་
ཡེ་ཤེས་ཀྱིས་བགྱིས་པས་ཡོངས་སུ་དགེ་བར་གྱུར་ཅིག། སརྦ་མངྒ་ལཾ། དགེའོ།། །། །



ཡང་གསང་ཐུགས་ཐིག་བླ་སྒྲུབ་སྐོར།
ག༽
ཡང་གསང་མཁའ་འགྲོའི་ཐུགས་ཐིག་ལས༔ བླ་སྒྲུབ་སྙིང་གི་དྭངས་མ་བྱིན་རླབས་འགུགས་པའི་ལྕགས་ཀྱུ་
བཞུགས༔ སྐྱབས་ཀུན་འདུས་པའི་བདག་ཉིད་ལཿ བྱང་ཆུབ་བར་དུ་སྐྱབས་སུ་མཆི༔
འགྲོ་ཀུན་ཡང་དག་སར་འགོད་ཕྱིརཿ སྨོན་འཇུག་དོན་དམ་སེམས་མཆོག་བསྐྱེད
སྲ་བྷ་ཝ་ཡིས་སྟོངས་པར་སྦྱངས༔ ཆོས་ཀུན་འོད་གསལ་སྟོང་པའི་ངངཿ རྟེན་ཅིང་འབྲེལ་
འབྱུང་སྣང་ཆ་ལསཿ ཡིད་འཕྲོག་བཀོད་པས་མངོན་འཕགས་པཿ ཀུན་ཏུ་གཟིགས་
ཀྱི་ཞིང་ཁམས་དབུས༔ པད་ཟླའི་གདན་ལ་རང་ཉིད་ནི༔ ཌཱཀྐི་མཚོ་རྒྱལ་དཀར་
དམར་མདངསཿ ཕྱག་གཉིས་རྡོ་རྗེ་བྷནྡྷ་བསྣམསཿ དར་དང་རིན་ཆེན་རྒྱན་རྫོགས་
བཞེངས༔ མདུན་མཁར་སེང་ཁྲི་པད་ཟླའི་སྟེང༔ རྩ་བའི་བླ་མ་པདྨ་འབྱུང༔ རིགས་
ཀུན་ཁྱབ་བདག་ཞི་འཛུམ་བཞད ཕྱག་གཡས་གསེར་རྡོར་ཐུགས་ཀར་བསྣམས་
གཡོན་པས་བྷནྡ་ལྟེ་བར་འཛིན༔ ཟ་ཧོར་ཆས་ཅན་རོལ་སྟབས་བཞུགསཿ གནས་
གསུམ་ཡི་གེའི་འོད་ཟེར་གྱིསཿ རྩ་གསུམ་ལྷ་ཚོགས་སྤྲོ་སྡུའི་བདག༔ ཀུན་འདུས་
དཔའ་བོ་གཅིག་པུར་གསལཿ གཞན་དོན་འབད་མེད་ལྷུན་གྲུབ་པའི༔ ཕན་པའི་
ཡོན་ཏན་བརྗོད་ལས་འདས༔ རྩ་བའི་བླ་མ་འགྲོ་བའི་མགོན༔ ཁྱེད་ལས་རེ་ས་
གཞན་མེད་པས༔ སྒོ་གསུམ་ཕྱག་འཚལ་གསོལ་བ་འདེབས༔ ལུས་དང་ལོངས་
སྤྱོད་མཆོད་པ་འབུལཿ ཚེ་རབས་སྡིག་བསགས་མཐོལ་ཞིང་བཤགས༔ བྱང་ཆུབ་
སྤྱོད་ལ་རྗེས་ཡི་རངས༔ ཆོས་འཁོར་བསྐོར་ཞིང་རྟག་བཞུགས་གསོལཿ བསོད་
ནམས་དགེ་ཚོགས་བྱང་ཆུབ་བསྔོ༔ མཎྜལ་འབུལ་དང་གསོལ་འདེབས་བརྩོན༔ རྗེས་ལ་ངང་བརྟན་
སྔགས་འདི་བསྒྲངས༔ ཨོ་གུ་རུ་ཛྙཱ་ན་དྭི་པ་སརྦ་སིདྡྷི་ཧཱུྃ༔ ཨོྃ་ཨཱ༔ཧཱུྃ་མ་ཧཱ་གུ་རུ་ཀཱ་ཡ་ཝཱཀྐ་



མདོ་མཁྱེན་བརྩེའི་གསུང་འབུམ།
ཙིཏྟ་སརྦ་སིདྡྷིམྨེ་མེ་པྲ་ཡཙྪནུ༔ ཅི་ནུས་བཟླས་མཐར་དབང་ཡིད་བླངས༔ གུ་རུའི་གསང་གསུམ་
རྡོ་རྗེའི་ཡི་གེའི་འོད༔ རང་གི་གནས་གསུམ་ཐིམ་པས་སྒྲིབ་གཉིས་དག དབང་
དང་མཆོག་ཐུན་དངོས་གྲུབ་ཐོབ་པར་བསམཿ ཆོས་ཟད་གདོད་མའི་བཙན་ས་ཟིན་
པར་ཤོག བླ་མ་འོད་ཞུ་རང་ཐིམ་དབྱེར་མེད་གྱུར༔ མི་ཤིགས་དྭངས་མ་འོད་
གསལ་དབྱིངས་སུ་ཨཱ༔ རྣམ་དཀར་དགེ་ཚོགས་བསོད་ནམས་སྙིང་པོ་འདི༔ དམིགས་
མཐའ་བྲལ་བའི་སེམས་ཅན་ཡོངས་ལ་བསྔོ༔ ཡང་གསང་རྡོ་རྗེའི་ཐེག་པའི་དོན་
རྟོགས་ནསཿ རིགས་བདག་བླ་མའི་གོ་འཕང་མྱུར་ཐོབ་ཤོག༔ ཤེས་བྱའི་དོན་ལ་མ་
རྨོངས་པའི༔ བླ་མ་དམ་པ་སྐྱེ་རྒུའི་གཉེན ཚེ་རབས་ཀུན་ཏུ་བཤེས་མཛད་ནས
དོན་གཉིས་འགྲུབ་པའི་བཀྲ་ཤིས་ཤོག༔ ས་མ་ཡཱ༔ ཞེས་འདི་རྒྱལ་བའི་སྤྱི་གཟུགས་ཀྱི༔ མངའ་
བདག་བཀའ་དྲིན་འཁོར་མེད་ཀྱི་བླ་མའི་རྣལ་འབྱོར་དགོངས་པའི་གཏེརཿ གཏེར་བཅུད་འདུས་པ་རྡོ་རྗེའི་ཚིག
རང་བྱུང་ཀློང་ལས་རྡོལ་བའི་ཆོས༔ བྱིན་རླབས་སྤྲིན་གྱི་རོལ་མོ་འདི༔ སྔོན་སྦྱངས་རྣམ་དཀར་ལས་ཀྱིས་འབྲེལ སློབ་
བུ་ལུང་གི་མཚན་འཆང་བ༔ དེ་དང་སྐལ་ལྡན་འགའ་ཞིག་གི རྟེན་འབྲེལ་སྒོ་འཕར་འབྱེད་པའི་དུསཿ ལྷ་དང་བླ་མས་
གནང་བ་ཐོབ༔ ཡོངས་ལ་ཕན་པའི་ཉམས་སྣང་བྱུང༔ དེ་དུས་ཐོལ་བྱུང་ཐོགས་མེད་བྲིས༔ འགྲོ་ཀུན་གདོད་མའི་གཞི་
ལ་གྲོལ རོང་རིག་བླ་མར་རྟོགས་པར་ཤོག༔ རྣལ་འབྱོར་ས་ར་ཧི་ཏས་སྤེལ དགེ་ལེགས་འཕེལ།
་ ་ བྱིན་རླབས་བླ་མའི་རྣལ་འབྱོར་མ་རིག་མུན་སེལ་བཞུགས། སྲས་བཅས་རྒྱལ་བའི་ངོ་བོ་ཉིད།. །རྩ་བའི་བླ་མར་
གུས་པས་འདུད། །བླ་མ་བསྒྲུབ་པའི་རིམ་པ་ནི། །ཨེ་མ་ཧོ། །ཕྱི་སྣོད་མི་དམིགས་རང་སྣང་གཞལ་
ཡས་ཁང་། །ཟངས་མདོག་དཔལ་གྱི་རི་བོ་ཙིཏྟའི་དབྱིབས། །ནང་དབྱིངས་སྟོང་
གསལ་འཇའ་ཚོན་ཐིག་ལེའི་དབུས། །རང་ཉིད་ཊཱཀྐི་དཀར་མོ་གྲི་ཐོད་འཛིན། །
52
：



ཡང་གསང་ཐུགས་ཐིག་བླ་སྒྲུབ་སྐོར། ག༽
དབུ་སྐྲ་ལྕང་ལོ་གནག་སྣུམ་སྐུ་རྒྱབ་ཁེབ། །ཞབས་གཉིས་དཔའ་མོའི་གར་ཐབས་
བཞུགས་པ་ཡི། །མདུན་མཁར་སྤྱི་བོར་པདྨ་ཟླ་གདན་སྟེང་། །མི་ལྤགས་གཡང་
གཞི་གཅལ་དུ་བཀྲམ་པའི་དབུས། །རྩ་བའི་བླ་མ་ཛྙཱ་ན་བཛྲ་ནི། །སྐུ་མདོག་དཀར་
པོ་ཞལ་གཅིག་ཕྱག་གཉིས་པ། །དབུ་སྐྲ་གྱེན་བཅིངས་ལྷག་མས་སྐུ་རྒྱབ་ཁེབ། །
ཕྱག་གཡས་ཤེས་རབ་རལ་གྲི་ནམ་མཁར་ཕྱར། །གཡོན་པས་བྷནྡྷ་བདུད་རྩིས་
བཀང་བ་བསྣམས། །ཞབས་གཉིས་རྒྱལ་པོ་རོལ་བའི་སྟབས་སུ་བཞུགས། །
སྐུ་ལ་རུས་རྒྱན་དར་དཔྱངས་སྟག་ཤམ་སྤྲས། །དེ་ལྟར་གསལ་བའི་གནས་གསུམ་
འབྲུ་གསུམ་ལས། །འོད་འཕྲོས་པདྨ་འོད་ཀྱི་གཞལ་ཡས་ནས། ཡེ་ཤེས་ལྷ་ཚོགས་
བཛྲ་ས་མཱ་ཛ༔ ཧཱུྃ་བདེ་ཆེན་དག་པའི་ཞིང་ཁམས་ནས། །འོད་དཔག་མེད་མགོན་
གཤེགས་སུ་གསོལ། །པོ་ཏ་ལ་ཡི་གནས་མཆོག་ནས། །སྤྱན་རས་གཟིགས་དབང་ཇ་
རང་སྣང་པདྨའི་འོད་ཀློང་ནས། །པདྨ་འབྱུང་གནས་གཤེགས༔ རིག་པ་འདུ་འབྲལ་
མེད་ཀློང་ནས། རྩ་བའི་བླ་མ གནས་མཆོག་འདི་རུ་བྱིན་ཕོབ་ལ། །སྒྲུབ་མཆོག་
བདག་ལ་དབང་བཞི་བསྐུར། །བགེགས་དང་ལོག་འདྲེན་བར་ཆད་སོལ། །མཆོག་
དང་ཐུན་མོང་དངོས་གྲུབ་སྩོལ། ཡན་ལག་བདུན་པ་ནི། མཆོག་གསུམ་ངོ་བོ་བླ་མ་ལ། །
ཕྱག་འཚལ་མཆོད་འབུལ་སྡིག་པ་བཤགས། །དགེ་ལ་ཡི་རང་ཆོས་འཁོར་བསྐོར། །
བཞུགས་པར་གསོལ་འདེབས་དགེ་རྩ་བསྔོ། །གསང་གསུམ་དཔལ་ཡོན་མངོན་
གྱུར་ཤོག །ཀྱེ་ཧོ་བདག་ནི་མ་རིག་དབང་གྱུར་པས། །འཁོར་བ་སྡུག་བསྔལ་རྒྱ་
མཚོར་འཁྱམས། །དེ་ཕྱིར་སྐྱབས་གནས་ཁྱོད་ཉིད་ཀྱིས། །བདག་ཅག་འཁོར་བ་



་ མདོ་མཁྱེན་བརྩེའི་གསུང་འབུམ།
ལས་བསྒྲལ་ནས། །ཁྱེད་ཀྱི་གསང་གསུམ་དཔལ་ཡོན་ལ། །ལོངས་སུ་སྤྱོད་པའི་
མཐུ་ཐོབ་ཤོག །ཨོཾ་མ་ཧཱ་གུ་རུ་ཨ་བྷ་ཡ་ཛྷཱ་ན་བཛྲ་སརྦ་སིདྡྷི་ཕ་ལ་ཧཱུྃ། ཅི་ནུས་བཟླས།
རྗེ་བཙུན་བླ་མ་རིན་པོ་ཆེ། །བདག་ནི་འཁོར་བ་སྡུག་བསྔལ་གྱི། །རྒྱ་མཚོ་ཆེན་པོར་
བྱིངས་ནས་སུ། །དུག་ལྔ་རང་ཁར་ཤོར་བའི་རྐྱེན། །དེ་ཕྱིར་དེ་ལས་གྲོལ་ནས་སུ། །
མགོན་པོ་ཁྱེད་ཀྱི་མཛད་པ་བཞིན། །གཏུམ་མོ་སྒྱུ་ལུས་འོད་གསལ་དང༌། །རྨི་ལམ་
བར་དོའི་འཕོ་བ་སོགས། །ཆོས་དྲུག་ཉམས་ལེན་མཐར་ཕྱིན་ནས། །རི་ཁྲོད་
ནགས་ཁྲོད་བས་མཐའ་རུ། །རྟག་ཏུ་སྒྲུབ་པ་བྱེད་ནུས་ཤོག །དེ་ཡང་སྣང་སེམས་
ཆོས་ཉིད་གསུམ། །དུ་མ་རོ་གཅིག་འདྲེས་གྱུར་ནས། །སྒོམ་མེད་སྐུ་གསུམ་རང་
གྲོལ་ཀློང་། །འཕོ་མེད་བཙན་ས་ཟིན་ནས་ཀྱང་། །བློ་འདས་གཞོན་ནུ་བུམ་སྐུ་རུ། །
འུབ་ཆུབ་འགྲོ་དོན་ནུས་པར་ཤོག །ཅེས་པ་འདི་དད་ལྡན་སྟོབས་རྒྱས་ཀྱི་ངོར་གཞོན་ནུ་ཡེ་ཤེས་རྡོ་རྗེས་
འཕྲལ་མར་སྤེལ་བ་དགེ་བས་འགྲོ་རྣམས་བླ་མ་སངས་རྒྱས་མཐོང་བའི་མོས་པ་དང་མི་འབྲལ་བའི་རྒྱུར་གྱུར་ཅིག་གུ། །
དགེའོ། །ཞུས་སོ།། །།
་་54 །



ཡང་གསང་ཐུགས་ཐིག་བླ་སྒྲུབ་སྐོར།
ག༽། །
， ，
་
ཧཱུྃ༔ ཡང་གསང་མཁའ་འགྲོའི་ཐུགས་ཐིག་ལསཿ ཚེ་སྒྲུབ་
བདུད་རྩི་བཅུད་འདྲེན་བཞུགས་སོ༔
ཨ་མྨཱ་རྭ་ན་ཧཱ་སྭ་ཧཱུྃ༔ འཆི་མེད་ཚེ་ཡི་ལྷ་ལ་འདུད༔ ཡང་གསང་མཁའ་འགྲོའི་ཐུགས་ཐིག་ལས༔ ཚེ་
དབང་རིག་འཛིན་སྒྲུབ་པའི་ཐབསཿ བདུད་རྩིའི་བཅུད་འདྲེན་ཞེས་བྱ་བ༔ མནྡྷ་ར་བ་ཁྱོད་ལ་བསྟན༔ དབེན་པར་
སྟེགས་བུ་དམར་པོའི་ཁར༔ མདའ་དར་ཚེ་གལ་བདུད་རྩིའི་བཅུད༔ ཕྱི་ནང་མཆོད་པས་མཐའ་བསྐོར་ཅིང༔ སྤྲོས་
བཅས་སྒྲུབ་པའི་རིམ་པའོ༔ རྣལ་འབྱོར་ལྡན་པ་ཡབ་ཡུམ་གྱིས༔ རྩ་ཁམས་ལུས་ཀྱི་དཀྱིལ་འཁོར་ལཿ བརྟན་པ་མཆོག་
ཏུ་གྱུར་པའོ༔ དང་པོ་བཀའ་བསྒོ་མཚམས་གཅོད་ནི༔ ཧཱུྃ༔ སྣང་བ་རྣམ་དག་ཆོས་ཀྱི་དབྱིངསཿ ལྷ་
དང་འདྲེ་འཛིན་རྣམ་རྟོག་བགེགསཿ མ་རིག་བདག་ཏུ་བཟུང་བའི་བདུད༔ ཡེ་ནས་
མེད་དེ་ཆོས་ཉིད་ངང གློ་བུར་རྐྱེན་གྱིས་ཤར་བ་གང༔ དེ་ཉིད་འཛིན་མེད་ཀློང་དུ་
བསྐྲད༔ སྟོང་པ་ཆེན་པོ་རྡོ་རྗེའི་གུརཿ སྣང་བའི་ཡུལ་ལ་ཡེ་ནས་ཁྱབ༔ བསྒོམ་དུ་
མེད་དེ་རང་བྱུང་བ༔ རྣམ་དག་རིག་པ་ཡེ་གྲོལ་ངང༔ རཀྵ་རཀྟ་ཨཱ༔ ལུས་གནད་ལྡན་པས་
རླུང་རོ་ལན་གསུམ་བསལ༔ ཚེ་བདུད་བར་ཆད་བདག་འཛིན་དབྱིངས་སུ་བསལ སྐྱབས་ཡུལ་གསལ་གདབ་རིག་
པའི་རང་གདངས་ངང༔ ཐོག་མར་སྐྱབས་སུ་འགྲོ་བའི་རིམ་པ་ནི༔ ཧཱུྃ༔ དབྱིངས་སྣང་དག་པ་ཆེན་པོའི་
ཞིང་ཁམས་ནས༔ ཚེ་ཡི་ལྷ་མཆོག་པདྨ་རཱ་གའི་མདངས༔ རྒྱལ་ཀུན་ཡེ་ཤེས་གཅིག་
བསྡུས་དོན་གྱི་ལྷ ཐབས་ཤེས་གཉིས་སུ་མེད་པར་སྐྱབས་སུ་མཆི༔ སེམས་བསྐྱེད་པ་ནི༔
སྐྱེ་དང་འཆི་བ་མིང་གི་བླ་དྭགས་ཀྱངཿ མཉམ་སྦྱོར་བདེ་བ་ཆེན་པོར་མཐར་ཕྱིན་
1
.
55་



མདོ་མཁྱེན་བརྩེའི་གསུང་འབུམ།
ནས༔ རང་རིག་དོན་གྱི་ལྷ་མཆོག་ཞལ་མཐོང་ཕྱིར༔ འགྲོ་དོན་ཚེ་དབང་རིག་འཛིན་
མཆོག་སྒྲུབ་བོ༔ ཡན་ལག་བརྒྱད་པ་འབུལ་བ་ནི༔ ཧཱུྃ༔ རྒྱལ་ཀུན་ཕྲིན་ལས་གཅིག་བསྡུས་
ཚེ་ཡི་ལྷ༔ དབྱིངས་ནས་སྤྱན་འདྲེན་ཕྱག་འཚལ་གསང་མཆོད་འབུལཿ - བཤགས་
པ་འབུལ་ལོ་ཁྱོད་ལ་རྗེས་ཡི་རངས༔ དངོས་གྲུབ་བསྐུལ་ཅིང་བདག་དང་འབྲལ་
མེད་བཞུགསཿ འགྲོ་ཀུན་ཚེ་དབང་རིག་འཛིན་ཐོབ་ཕྱིར་བསྔོ༔ དེ་ནས་བྱིན་ཆེན་འབེབས་
པ་འདི་ལྟར་རོ༔ ཧཱུྃ༔ བྱིན་ཆེན་ངོ་མཚར་ཁྱད་པར་འཕགས་པའི་གནསཿ བདེ་ཆེན་
གསང་བ་མཆོག་གི་དུར་ཁྲོད་གནས༔ རྩ་གསུམ་ལྷ་ཚོགས་འཆི་མེད་ཚེ་ཡི་ལྷ༔ འོད་
ཀྱི་ལུས་ལ་ཡེ་ཤེས་སྙིང་པོ་ཅན༔ བྱིན་རླབས་དངོས་གྲུབ་བདེ་ཆེན་རབ་འབར་བ
སྒྲུབ་པའི་གནས་མཆོག་འདི་རུ་བྱིན་ཕོབ་ལཿ སྐལ་ལྡན་བདག་གི་རྩ་རླུང་ཐིག་ལེའི་
ཁམསཿ དག་པ་གསུམ་གྱི་འབྲས་བུའི་བཅུད་སྨིན་ཞིང༔ བདེ་ཆེན་ཚེ་ཡི་བྱིན་ཆེན་
དབབ་ཏུ་གསོལ༔ ཛྷཱ་ན་བཛྲ་ཨ་ཡུར་ཚེ་བྷཾ་ཨ་ཝེ་ཤ་ཡ་ཨ་ཝེ་ཤ་ཡ་ཨ་ཨཱ༔ མཆོད་རྫས་
འདོད་ཡོན་བྱིན་རླབས་ནི༔ ཧཱིམ མིག་ཡུལ་གོཟུགས་དང་རྣ་བའི་ཡུལ་དུ་སྒྲ༔ སྣ་རུ་དྲི་
ཚོར་ལྕེ་ལ་རོ་བྲོ་བ ལུས་ཀྱི་རེག་བྱ་རྩ་རླུང་བདེ་བའི་རོ༔ དེ་དག་ཡིད་ཀྱི་ཡུལ་དུ་
བདག་བཟུང་ཀུན༔ རྣམ་གྲོལ་བདེ་བ་ཆེན་པོའི་གྲོགས་གྱུར་ནསཿ ཚེ་ཡི་ལྷ་ཚོགས་
དགྱེས་མཆོད་ཆེན་པོར་གྱུརཿ སརྦ་པཱུ་ཛ་མེ་གྷ་ས་མ་ཡཱ་ཨཱ་ཧཱུྃ༔ དངོས་གཞི་ལྷ་བསྐྱེད་རིམ་པ་
ནི༔ ཧཱུྃ༔ ཆོས་དབྱིངས་ཡེ་སྟོང་ཆེན་པོའི་ངང་ཉིད་ལསཿ རྗེས་སུ་ཆགས་པའི་སྙིང་རྗེ་
ཀུན་ལ་སྣང༔ སེམས་ཉིད་ཡེ་ནས་ཡི་གེ་ཧཱུྃརུ་གསལ༔ ཧཱུྃལས་འོད་འཕྲོས་རྒྱལ་
མཆོད་བདེ་བ་བསྐུལ༔ བྱིན་རླབས་ནུས་བཅུད་བསྡུས་ཤིང་འགྲོ་དྲུག་སྦྱངསཿ ཁམས་
56



ཡང་གསང་ཐུགས་ཐིག་བླ་སྒྲུབ་སྐོར།་ ག༽
གསུམ་སྣོད་བཅུད་དྭངས་མ་ཚེ་བཅུད་དྲངས༔ ཧཱུྃ༔ ཡིག་གནས་འགྱུར་མཁའ་ལ་
འཇའ་སྣང་བཞིན༔ རང་ཉིད་ཐབས་མཆོག་འཆི་མེད་ཚེ་ཡི་ལྷ༔ མཛེས་པའི་ཞལ་
གཅིག་སྤྱན་གསུམ་འབྲུ་ཚུགས་གཟིགསཿ གཞོན་ཚུལ་དགུ་ལྡན་ཞི་ཆགས་འཛུམ་
པའི་མདངས༔ དམར་སྐྱ་ལོངས་སྤྱོད་རྫོགས་སྐུའི་རྒྱན་གྱིས་བརྒྱན༔ སེམས་དཔའི་
སྐྱིལ་ཀྲུང་ཕྱག་གཉིས་མཉམ་བཞག་གིས༔ ཡུམ་དང་འཁྲིལ་ཞིང་བདུད་རྩིའི་ཐོད་
བུམ་འཛིན༔ དར་དཔྱང་རིན་ཆེན་རྒྱན་ལྡན་གཟི་འོད་འབར༔ སྦྱོར་ཡུམ་ཁྲོ་མོ་
དམར་མོ་བཅུད་འདྲེན་ དམར་གསལ་པདྨ་རཱ་གའི་མདངས་དང་ལྡན༔ གཡས་
པས་གྲི་གུག་གཡོན་པས་ཐོད་བུམ་འཛིན༔ གཅེར་མོ་རུས་རྒྱན་རོལ་བའི་སྟབས་
སུ་འཁྲིལ༔ སྤྱན་ཟུང་གཡོ་ཞིང་ཞི་མ་ཁྲོའི་ཉམས་ཆགས༔ དབུ་སྐྲ་གནག་སྣུམ་ཐོར་
ཚུགས་སྐུ་རྒྱབ་ཁེབས༔ ནུ་འབུར་གཟི་འོད་འབར་ཞིང་བྷ་ག་རྒྱསཿ ཡབ་ཡུམ་དགའ་
བཞི་བདེ་བ་ཆེན་པོའི་ངང༔ པདྨ་ཉི་ཟླ་འོད་དམར་ཀློང་དུ་རོལཿ ཡབ་ཡུམ་གཉིས་
སུ་མེད་པའི་སྤྱི་བོ་རུ༔ སྣང་མཐའ་དམར་པོ་རང་འོད་ཡུམ་དང་འཁྲིལཿ སྙིང་ཁར་
འོད་ལྔའི་མུ་ཁྱུད་ཟླུམ་སྐོར་དབུས༔ ཡི་དམ་དབང་ཆེན་རྟ་ཕག་ཡབ་ཡུམ་འཁྲིལ
ཡབ་ཀྱི་ནོར་བུའི་རྩེ་དང་ཡུམ་གྱི་མཁརཿ སྐྱེ་རྒྱུད་བདག་པོ་ལྷ་ཆེན་ཡབ་ཡུམ་ནི
དམར་གསལ་དམར་སྐྱ་ཆགས་པ་ཆེན་པོས་སྦྱོརཿ རྩ་གནས་ཚེ་ལྷ་ཏིལ་གྱི་གོང་བུ་
བཞིན༔ ཤར་དུ་མགྱོགས་མ་མདའ་དར་ལྕགས་ཀྱུ་འཛིན༔ ལྷོ་རུ་རྒྱས་བྱེད་མདའ་
དར་ཞགས་པ་འཕེན༔ ནུབ་ཏུ་འབར་མ་དམར་མོ་མདའ་ལྕགས་སྒྲོག༔ བྱང་དུ་
ལས་བྱེད་མདའ་དར་དྲིལ་བུ་འཁྲོལཿ དཀར་སེར་དམར་ལྗང་ཁྲོ་མོའི་ཆས་རྒྱན་
57



མདོ་མཁྱེན་བརྩེའི་གསུང་འབུམ།་ ་ ་
རྫོགས༔ མཐའ་སྐོར་ཕྲིན་ལས་ཏཱ་རེ་ཉེར་གཅིག་དང༔ མཁའ་འགྲོ་སོ་གཉིས་གིང་
ཆེན་སྡེ་བཞི་གསལ གཙོ་བོའི་གནས་གསུམ་འོད་ཀྱི་འཕྲོ་འདུ་ལསཿ ཡེ་ཤེས་ལྷ་
ཚོགས་ཆར་ལྟར་འབེབས་པར་བསམ༔ སྤྱན་འདྲེན་ནི༔ ཧཱུྃ༔ ཆོས་ཀྱི་དབྱིངས་ཀྱི་ཕོ་བྲང་
ནསཿ ཆོས་སྐུའི་ལྷ་ཚོགས་སྤྱན་འདྲེན་ནོ༔ ངེས་པ་ལྔ་ལྡན་ཞིང་ཁམས་ནསཿ ལོངས་
སྤྱོད་རྫོགས་སྐུ་གནས་འདིར་གཤེགས༔ གསང་ཆེན་རོལ་དང་བདེ་བ་ཆེ དགའ་
བཞི་འདུ་འབྲལ་མེད་ཀློང་ནསཿ ཚེ་ལྷ་ཡབ་ཡུམ་གཤེགས་སུ་གསོལཿ མེ་རི་དགུ་
ཀློང་འཁྱིལ་པའི་དབུས༔ རིགས་ཀྱི་ཁྲོ་མོ་མཆེད་བཞི་གཤེགས༔ དུར་ཁྲོད་སོ་སོའི་
གནས་མཆོག་ནས༔ མཁའ་འགྲོ་སུམ་ཅུ་རྩ་གཉིས་གཤེགས༔ པོ་ཊ་ལ་ཡི་གནས་
མཆོག་ནས༔ ཏཱ་རེ་ལྷ་མོ་ཉེར་གཅིག་གཤེགས འདོད་ཆགས་དབའ་ཀློང་འཁྲུགས་
པའི་ཀློངཿ སྐྱེ་རྒྱུད་ཆགས་ཆེན་ཡབ་ཡུམ་གཤེགསཿ ཆོས་དབྱིངས་ཡེ་ཤེས་རྟོགས་
པ་དང ཚེ་ཡི་རིག་འཛིན་འགྲུབ་པ་རུ༔ བྱིན་གྱིས་རློབས་ལ་དངོས་གྲུབ་སྩོལཿ ཨ་
ཡུརྫུ་ན་སརྦ་ས་མ་ཡ་ཨ་ཝེ་ཤ་ཡ་ཕོ་ཕོ༔ སརྦ་ས་མ་ཡ་ཛ་ཛ༔ ཨེ་ཨ་ར་ལི་ཕོ་ཕི
དེ་ཚེ་རྟགས་དང་མཚན་མ་མངོན་ དེ་ནས་བཞུགས་སུ་གསོལ་བ་ནི༔ ཧཱུྃ༔ དབྱིངས་ཀྱི་ལྷ་ཚོགས་ཆུ་ལ་
ཆུ་ཐིམ་ལྟརཿ བསྐྱེད་པའི་རྟེན་དང་གཉིས་མེད་རོ་གཅིག་པར༔ བརྟན་པར་བཞུགས་
ལ་གཉིས་མེད་ཐུན་མོང་གི ཚེ་དབང་རིག་འཛིན་དངོས་གྲུབ་དགའ་སྟོན་སྩོལ༔
ཛཱ་ན་ཨ་ཡུར་ཏིཥྛ་ལྷན༔ ཕྱག་འཚལ་བ་ནི༔ ཧཱུྃ༔ བདེ་བའི་ལྷ་ལ་བདེ་བས་གར་ཕྱག་
འཚལཿ འདོད་པ་ཆེན་པོ་ཡབ་ཀྱི་རྡོ་རྗེ་ཡིསཿ ཆགས་པ་ཆེན་པོ་ཡུམ་གྱི་པདྨ་ལ༔
མཉམ་པར་སྦྱོར་བའི་ཆོས་ཀྱི་ཕྱག་རྒྱ་ཆེ དགའ་བ་ཆེན་པོ་དོན་གྱི་ཕྱག་འཚལ་ལོ༔
，，
་
58



ཡང་གསང་ཐུགས་ཐིག་བླ་སྒྲུབ་སྐོར། ག༽
རཱ་ག་རཱ་ག་ཨ་ཏི་པཱུ་ཧོ༔ པྲ་ཏིཙྪ་ཧོ༔ མཆོད་པ་ནི༔ ཧོ༔ དབང་དྲུག་ཡུལ་ལ་ཤར་བའི་ཕྱི་
མཆོད་དངཿ འདོད་ཡོན་མ་སྤངས་ནང་གི་མཆོད་པ་ཆེ༔ བདེ་བའི་རོ་མཆོག་བདུད་
རྩི་གསང་བའི་རྫསཿ ཚེ་ཡི་ལྷ་ལ་དངོས་གྲུབ་རྒྱུར་བསྐུལ་བའི༔ མཆོད་པ་འབུལ་
ལོ་བཅུད་འདྲེན་དངོས་གྲུབ་སྩོལ༔ དྷུཔྤེ་པུཧྥེ་ཨཱ་ལོ་ཀེ་གྷནྡྷེ་ནེ་ཝི་ཏྱཱ་ཤབྷ་རཱུ་པ་ཤལྟ་
གྷནྡྷེ་རཱ་ས་མྤནེ་མ་ཧཱ་རཱ་ག་སརྦ་པཱུ་ཙ་ཧོ༔ ཇི་ལྟར་བསྟོད་པ་ནི༔ ཨེ་མ་ཧོ༔ སྲིད་དང་ཞི་བ་
མྱ་ངན་འདས་པའི་ཁམས༔ ཀུན་ཁྱབ་རིག་པ་ཡེ་ཀློང་དོན་གྱི་ལྷོ ཚེ་ཡི་ལྷ་མཆོག་
དངོས་གྲུབ་ཀུན་འབྱུང་ལཿ ཡོངས་གྲུབ་བདེ་བ་ཆེན་པོར་བསྟོད་པར་བགྱི༔ ཡུམ་
ཆེན་ཁྱོད་ནི་སྲིད་ཞིའི་མཐར་མ་ལྷུང ་འཛིན་པས་མ་བཅིང་དྲི་མས་མ་གོས་ཤིང༔
བདུད་སྡེའི་གཡུལ་རྒྱལ་ཚེ་ལ་དབང་སྒྱུར་བའི༔ འཆི་མེད་ལྷ་མོ་ཁྲོ་མོའི་རྒྱལ་ལ་
བསྟོད༔ དགའ་བཞི་བདེ་བ་ཆེན་པོའི་ཡེ་ཤེས་ཀྱིས༔ བརྟན་གཡོ་དཀར་དམར་
དངོས་སུ་བཅུད་དྲངས་པའི༔ རྣལ་འབྱོར་ཚེ་བསོད་དཔལ་གྱི་སྟོབས་སྐྱེད་མ ཁྱོད་
ཀྱི་གསང་གསུམ་ཡོན་ཏན་དྲན་པས་བསྟོད༔ ཚེ་བདག་དམར་པོ་དབང་གི་རང་
བཞིན་ཅན༔ ཡེ་ཤེས་སེམས་དཔའ་བདུད་འདུལ་ཚེ་ཡི་ལྷ༔ རྟ་ཕག་ཡབ་ཡུམ་ཡི་
དམ་མཁའ་འགྲོའི་གཙོ ཆགས་པ་སྐྱེད་མཛད་སྐྱེད་མེད་ཨུ་མ་དྷེ ཁྲོ་མོ་བཞི་དང་
ཏཱ་རེ་ཌཱཀྐིའི་ཚོགས༔ དཀྱིལ་འཁོར་ལྷ་ཚོགས་རྣམས་ལ་ཕྱག་འཚལ་བསྟོད༔ རྩ་བའི་
བཟླས་དམིགས་ནི༔ ཡེ་ཤེས་སེམས་དཔའི་ཐུགས་ཀ་རུ༔ ཕྱག་མཚན་རྡོ་རྗེ་རྩེ་ལྔ་པའི
འཆང་བཟུང་ཙཀྲ་རྩིབས་བརྒྱད་དབུསཿ ཉི་ཟླའི་གའུ་ཁ་སྦྱོར་ནསཿ བྷྱཡིག་ཁོག་
པར་ཧྲིདམར་མཚན༔ བཟླ་བྱའི་སྔགས་ཕྲེང་གཡས་སུ་བཀོདཿ བཟླས་པའི་རྐྱེན་
59



མདོ་མཁྱེན་བརྩེའི་གསུང་འབུམ།
གྱིས་གཡོན་དུ་འཁོར༔ འོད་ཀྱིས་རྒྱལ་བའི་ཐུགས་རྒྱུད་བསྐུལ༔ ཐུགས་རྗེ་བྱིན་
རློབས་ཚེ་བཅུད་དང༔ བརྟན་གཡོའི་ནུས་བཅུད་བཀྲག་མདངས་འོད༔ འོད་དམར་
རྣམ་པར་སྦྱོར་མཚམས་ནསཿ དྲངས་ཤིང་ཐུགས་སྲོག་ལ་ཐིམ་པས༔ ཚེ་བསོད་
སྟོབས་འབྱོར་ཡེ་ཤེས་རྒྱསཿ དགའ་བ་བཞི་ཡི་ཡེ་ཤེས་ཀྱིསཿ ཚེ་དབང་རིག་འཛིན་
འགྲབ་པར་དམིགསཿ སྙིང་པོ་ནི༔ ཧྲིམ་ཨ་ཡུརྫུ་བྷཾ ཚེ་ཡི་ཡང་སྙིང་གཟུངས་སྔགས་བཅུད་དྲིལ་མ་
ཆོག༔ ཏིང་འཛིན་དམིགས་གནད་ལྡན་པས་འབུམ་ཕྲག་བདུན བཟླས་པས་ཚེ་དབང་རིག་འཛིན་མཆོག་འགྲུབ་ཅིང
བར་ཆད་བདུད་ལས་རྒྱལ་བར་ཐེ་ཚོམ་མེདཿ སྐབས་སུ་ཐུགས་སྲོག་ཧཱིཝསྒྲ་སྙན་པའི་སྒྲ༔ སྒྲོགས་ཤིང་བར་རླུང་བུམ་པ་
ཅན་དང་སྦྱར༔ རྩོལ་བཅས་རླུང་གི་དགོས་པ་འདི་ལས་མེདཿ རྩ་བཤེར་ཧ་སྤྲུགས་བྲབ་གཞིལ་འཕྲུལ་འཁོར་དང
ཆོས་ཉིད་རིག་པ་ཡེ་ཤེས་ངང་གདངས་སྐྱོངསཿ སྔགས་ལ་སྤྱོད་པའི་སྐྱེས་བུའི་ཁྱད་ཆོས་སོ༔ དེ་ནས་དངོས་གྲུབ་བྱིན་
སྒྱུར་ཚེ་ཡི་གཟུངསཿ འདི་ཉིད་སྙན་པའི་དབྱངས་ཀྱིས་བརྒྱ་
ཚེ་བྷཾ༔ པུཎྱ་ཛྙཱ་ན་རཱ་ག་སིདྡྷི་ཧཱུྃ༔ ཐུན་མཐར་ཐུགས་དམ་རྒྱུད་བསྐུལ་ཚེ་འགུགས་ནི༔ དྷཱི༔ ཚེ་ཡི་ལྷ་
མཆོག་སྣང་བ་མཐའ་ཡས་དང༔ འཆི་མེད་ལྷ་མོ་བདེ་བ་མཆོག་སྟེར་མ རྒྱལ་བའི་
ཡབ་གཅིག་དམར་གསལ་པད་རག་མདངསཿ རྒྱ་གྷི་ཝ་རྡོ་རྗེ་ཕག་མོ་ཡུམ༔ སྐྱེ་
རྒྱུད་བདག་པོ་ཁམས་གསུམ་བཅུད་འདྲེན་དཔལ མི་འགྱུར་འཆི་མེད་ཚེ་ཡི་བཅུད་
སྡུས་ཤིག༔ ཡེ་ཤེས་ཆེན་པོའི་ཚེ་བྱིན་དབབ་ཏུ་གསོལ༔ སྐལ་ལྡན་མོས་པའི་བུ་ལ་
དབང་མཆོག་བསྐུར༔ ལོག་འདྲེན་ཚེ་ཡི་བར་ཆད་བསལ་དུ་གསོལ༔ ཨོཾ་ཤྲཱི་མ་ཨ་
ཡུར་ཚེ་ཧཱུཾ་ཧཱི བློ་གཡུ་ཚེ་བྷཱཝཔུཎྱ་ཛྷཱ་ན་རཱ་ག་སིདྡྷི་ཧཱུྃ༔ ཧཱུྃ༔ ཤར་ནས་མགྱོགས་མ་
དཀར་མོ་ལྕགས་ཀྱུ་འཛིན༔ ལྷོ་ནས་དཔལ་སྐྱེད་སེར་མོ་ཞགས་པས་འདྲེན༔ ནུབ་
་་ ་ 6)



ཟླ
སྦོམ་ཨ་ཡུར་ཚེ་བ སྐུར༔ ལོག་འདྲེན་
ས' ༔ ཚེ་ཡཾ་ལ་
ཡང་གསང་ཐུགས་ཐིག་བླ་སྒྲུབ་སྐོར། ག༽
ནས་འབར་མ་དམར་མོ་ལྕགས་སྒྲོག་འཕྲོག༔ བྱང་ནས་ལས་བྱེད་ལྗང་མོ་དྲིལ་བུས་
སྡུད༔ སོ་སོས་མདའ་དར་གཡབ་ཅིང་ཚེ་བཅུད་འདྲེན༔ འབྱུང་ལྔའི་ཁམས་དང་
བརྟན་གཡོའི་དྭངས་བཅུད་དྲངསཿ རྣལ་འབྱོར་ཚེ་བསོད་དཔལ་འབྱོར་སྟོབས་
སྐྱེད་ལ མི་འགྱུར་འཆི་མེད་ཚེ་ཡི་བཅུད་རྫུས་ཤིག༔ ཡེ་ཤེས་ཆེན་པོའི་ཚེ་བྱིན་
དབབ་ཏུ་གསོལ༔ སྐལ་ལྡན་མོས་པའི་བུ་ལ་དབང་མཆོག་བསྐུར༔ ལོག་འདྲེན་ཚེ་
ཡི་བར་ཆད་བསལ་དུ་གསོལཿ ཨོཾ་ཧཱིཝམ་ཨ་ཡུར་ཚེ་ཧཱུཾ་ཧཱིགྷོ་གཡུ་ཚེ་བྷཱུ པུཎྱ་ཛྷཱ་ན་
ཨ་ཡུ་སིདྡྷི་ཧཱུྃ༔ ཧཱི༔ ཚེ་ཡི་ལྷ་མཆོག་རྗེ་བཙུན་སྒྲོལ་མ་ཡུམ༔ ཕྲིན་ལས་རབ་འབྱམས་
ཏཱ་རེ་ཉེར་གཅིག་ལྷ མཁའ་འགྲོ་སོ་གཉིས་དབང་ཕྱུག་གིང་ཆེན་བཞི༔ རྩ་གསུམ་
ལྷ་ཚོགས་ཐུགས་རྗེའི་ཤུགས་བསྐྱེད་ལཿ ཆོས་ཀྱི་སྐུ་ལས་གཟུགས་ཀྱི་སྐུར་བཞེངས་
ནསཿ བདག་འཛིན་མ་རིག་ལོག་རྟོག་རྐྱེན་གཞོམ་ལ༔ མི་འགྱུར་འཆི་མེད་ཚེ་ཡི་
བཅུད་སྡུས་ཤིག ཡེ་ཤེས་ཆེན་པོའི་ཚེ་བྱིན་དབབ་ཏུ་གསོལ༔ སྐལ་ལྡན་མོས་
པའི་བུ་ལ་དབང་མཆོག་བསྐུར༔ ལོག་འདྲེན་ཚེ་ཡི་བར་ཆད་བསལ་དུ་གསོལ
ཨོ་ཧཱིམ་ཨ་ཡུར་ཚེ་ཧཱུཾ་ཧཱིཝབྷཾ་གཡུ་ཚེ་བྷྱ༔ པུཎྱེ་ཛྙཱ་ན་རཱ་ག་སིདྡྷི་ཧཱུྃ༔ ལུས་ལ་རྡོ་རྗེ་སྐུ་
ཡི་བྱིན་གྱིས་རློབས༔ ཚེ་དབང་རིག་འཛིན་སྐྱེ་འཆི་བསྒྲེས་རྒུད་བྲལ དག་ཆེན་
འཕོ་བ་ཆེན་པོའི་སྐུར་འགྲུབ་ཅིང༔ གདུལ་བྱའི་མཐུན་སྣང་བཞིན་དུ་འགྲོ་དོན་
སྤྱོད༔ ངག་ལ་རྡོ་རྗེའི་གསུང་མཆོག་ཚངས་པའི་དབྱངསཿ འགགས་མེད་ཆོས་ཉིད་
བདེ་བ་ཆེན་པོའི་སྒྲས༔ མ་རིག་འཁྲུལ་པའི་སེམས་ཀྱི་རྒྱུད་དགྲོལ་ཞིང༔ ཐམས་
ཅད་སྐད་དུ་ཆོས་ཀྱིས་འགྲོ་བ་འདུལཿ ཡིད་ལ་རྡོ་རྗེའི་ཐུགས་ཀྱིས་བྱིན་རློབས་ལཿ
61
.



I
མདོ་མཁྱེན་བརྩེའི་གསུང་འབུམ། །
བློ་འདས་སྣང་བཞི་མཐར་ཕྱིན་བུམ་སྐུའི་ཀློང༔ ཆོས་ཟད་ཡངས་པ་ཆེན་པོར་ཡོངས་
བརྡལ་ངང༔ གཞི་ལས་འཁྲུལ་མ་མྱོང་བའི་ཡེ་ཤེས་ཀྱི - ཚེ་དབང་རིག་འཛིན་
དངོས་གྲུབ་བྱིན་ཆེན་ཕོབ༔ རྩལ་སྣང་དགའ་བ་བཅུ་དྲུག་བདེ་བའི་སྒྲས༔ རྩ་དག་
རླུང་ཆུན་ཐིག་ལེ་ལས་རུང་ཞིང༔ གཟུང་འཛིན་སྟོང་པའི་སྒྲ་ཆེན་འཕོ་བ་ཆེ༔ འོད་
ལུས་དོན་གྱི་ཡེ་ཤེས་སྙིང་པོ་ཅན༔ བསྒྲེས་རྒུད་བྲལ་བའི་དངོས་གྲུབ་དེང་བྱིན་
ཕོབ༔ ཨོ་ཧྲིམ་ཨ་ཡུར་ཚེ་ཧཱུཾ་ཧཱིགྷཾ་གཡུ་ཚེ་བྷཾ༔ པུཎྱ་ཛྷཱ་ན་རཱ་ག་སིདྡྷི་ཧཱུྃ༔ དེ་ནས་ཚེ་
གཟུངས་བཟླ་ཞིང་དམིགས་གནད་གཅུན༔ ཐུན་མཐར་མཆོད་བསྟོད་བཤགས་པ་ནི༔ འཆི་མེད་ཚེ་ཡི་ལྷ་
ཚོགས་འགྲུབ་པར་གྱུར་ཅིག༔ ཨོཾ་ཨ་ཨཱ༔ ཨི་ཨཱི༔ ཨུ་ཨཱུ༔ རི་རཱི༔ ལི་ལཱི༔ ཨེ་ཨི
ཨོ་ཨཽ༔ ཨཾ་ཨ༔ ཀ་ཁ་ག་གྷ་ང ཙ་ཚ་ཛ་ཛྷ་ཉ ཊ་ཋ་ཌ་ཌྷ་ཎ ཏ་ཐ་ད་དྷ་ན པ་ཕ་
བ་བྷ་མ ཡ་ར་ལ་ཝ༔ ཤ་ཥ་ས་ཧ་ཀྵ ཧོ༔ འཆི་མེད་ཚེ་ཡི་ལྷ་ཚོགས་ཁྱེད་རྣམས་
ལ་མཁྱེན་པའི་ཡེ་ཤེས༔ བརྩེ་བའི་ཐུགས་རྗེ༔ སྐྱོབ་པའི་ནུས་མཐུ རྣམ་བཞིའི་
ཕྲིན་ལས བསམ་གྱིས་མི་ཁྱབ་པའི་མངའ་བདག་སྟེ༔ བདག་ཅག་སྒྲུབ་པ་པོ་ལ་
རྗེས་སུ་དགོངས་ལ༔ སྒོ་གསུམ་སྒྲིབ་གཉིས་བག་ཆགས་དང་བཅས་པ་བྱང་ཞིང་
དག་ནས, མཆོག་གི་དངོས་གྲུབ་ཚེ་ལྷ་ཡབ་ཡུམ་གྱི་གསང་བ་གསུམ་དང་དབྱེར་
མེད་དུ་འདྲེས་ཤིངཿ ལོངས་སྐུ་ཆེན་པོར་འཚང་རྒྱ་བ་དང༔ ཐུན་མོང་གི་དངོས་གྲུབ་
ཞི་རྒྱས་དབང་དྲག༔ གྲུབ་པ་བརྒྱད༔ ལས་ཆེན་བཅུ་གཉིས་ལ་སོགས་མྱུར་བ་ཉིད་
དུ་འགྲུབ་པར་བྱིན་གྱིས་བརླབ་པར་མཛད་དུ་གསོལ༔ ཨོཾ་ཡེ་དྷརྨ་ཧེ་ཏུ་པྲ་བྷ་ཝ་ཧེ་
དུནྟེ་ཥཱནྟ་ཐཱ་ག་ཏོ་ཧྱ་ཝ་དཏཿ ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དི་མ་ཧཱ་ཤྲ་མ་ཎ་ཡེ་སྭཱ་ཧཱ༔
02
，
、



- ཡང་གསང་ཐུགས་ཐིག་བླ་སྒྲུབ་སྐོར། ་ ག༽ ་ ་
ཧཱུྃ༔ ཡེ་ཤེས་ལྷ་ཚོགས་སྤྱན་འདྲེན་གཤེགས་སུ་གསོལ༔ ཕྱི་ནང་གསང་བའི་མཆོད་
པ་དམ་པ་འབུལཿ སྐུ་གསུང་ཐུགས་དང་ཡོན་ཏན་ཕྲིན་ལས་བསྟོད༔ བག་མེད་
འགལ་འཁྲུལ་ཉམས་ཆག་མཐོལ་ལོ་བཤགསཿ མཆོག་དང་ཐུན་མོང་དངོས་གྲུབ་
སྩལ་དུ་གསོལ༔ ཨོཾ་བཛྲ་པུངྒེ་ཨཱཧཱུྃ༔ ཨོཾ་བཛྲ་དྷུཔྤེ་ཨཱཧཱུྃ ཨོཾ་བཛྲ་ཨཱ་ལོ་ཀེ་ཨཱཿཧཱུྃ༔
ཨོཾ་བཛྲ་གྷནྡྷེ་ཨཱཧཱུྃ ཨོཾ་བཛྲ་ནེ་ཝི་དྱ་ཨཱཿཧཱུྃ༔ ཨོཾ་བཛྲ་ཤཔྟ་ཨཱཧཱུྃ སརྦ་པཉྩ་མ་ཧཱ་པཱུ་
ཛ་ཧོ༔ ཞེས་མཆོད་ཅིང་བསྟོད་པ་ནི༔ ཧཱུྃ༔ འཆི་མེད་རིག་འཛིན་རྡོ་རྗེ་ཚེ་ཡི་ལྷ༔ ཁམས་
གསུམ་དབང་དུ་སྡུད་མཛད་བཅུད་འདྲེན་མ ཕྲིན་ལས་ལྷུན་གྲུབ་ཞི་ཆགས་ཁྲོ་
མོའི་གརཿ དཀྱིལ་འཁོར་ཡོངས་རྫོགས་ལྷ་ལ་བསྟོད་པར་བགྱི༔ བཤགས་པ་ནི༔ འཆི་
མེད་ལྷ་ཚོགས་བསྙེན་ཅིང་བསྒྲུབས་པ་ལཿ བདག་ཅག་མ་རིག་འཁྲུལ་པའི་རྐྱེན་
དབང་གིས༔ སྐུ་གསུང་ཐུགས་དང་རྩ་བ་ཡན་ལག་གསང༔ དམ་ཚིག་ཉམས་ཆག་
ཉེས་འགལ་མཐོལ་ལོ་བཤགསཿ ཨོཾ་བཛྲ་ས་ཏཱས་མ་ཡ་ཤུདྡྷེ་ཨ༔ བརྗོད་ལ་དངོས་གྲུབ་
བསྡུ་བའི་རིམ་པ་ནི༔ ཧཱུྃ༔ རྩ་ཁམས་དག་པ་སྤྲུལ་སྐུའི་ཀོང་བུ་རུ༔ རླུང་ཁམས་བདེ་བ་
ཆེན་པོའི་མར་ཁུས་གཏམས༔ ཐིག་ལེ་རྣམ་དག་ཡེ་ཤེས་སྒྲོན་མེ་སྦར༔ སྐུ་གསུམ་
སྣང་སྒྲོལ་འཆི་མེད་བདུད་རྩིའི་བཅུད༔ ཚེ་དབང་རིག་འཛིན་དངོས་གྲུབ་དྭངས་
བཅུད་ཀུན༔ དེང་འདིར་སྩོལ་ཅིག་འཆི་མེད་ཚེ་ཡི་ལྷ༔ སྐྱེ་འཆི་མེད་པ་རྡོ་རྗེའི་སྲོག་
འགྲུབ་ཤོག༔ རྩ་སྔགས་ཤམ་བུར༔ ཀཱ་ཡ་ཝཱཀྐ་ཙིཏྟ་ཨ་ཡུར་ཤཱི་པུཎྜེ་སརྦ་སིདྡྷི་ཕ་ལ་ཧོ
ཚེ་རྫས་གནས་ལྔར་གཏུགས་ཤིང་བདུད་རྩི་རོལ མཆོད་བསྟོད་བཤགས་པ་བྱ་ཞིང་བསྡུ་རིམ་ནི༔ ཧཱུྃ༔ སྣོད་
བཅུད་འོད་ཞུས་དཀྱིལ་འཁོར་ལྷ་ལ་ཐིམ༔ གཅིག་ལ་གཅིག་ཐིམ་གཙོ་བོ་ཡབ་
བ
།
63
63



མདོ་མཁྱེན་བརྩེའི་གསུང་འབུམ།
ཡུམ་ལཿ གཙོ་བོ་ཡབ་ཡུམ་གནས་འགྱུར་སྐད་ཅིག་གིས གནམ་ལྕགས་རྡོ་རྗེ་རྩེ་
གསུམ་སྲ་བརྟན་བརྗིདཿ ཡར་རྩེ་གཟུགས་མེད་རྐེད་པ་གཟུགས་ཁམས་གནས
མར་རྩེ་འདོད་ཁམས་གནས་ཟུག་རྭ་གདེངས་པཿ ཡེ་ཤེས་མེ་དཔུང་འབར་ཞིང་
ལོག་འདྲེན་བསྲེགསཿ སྣང་ལ་རང་བཞིན་མེད་པའི་ལམ་ཁྱེར་ངང༔ བསྔོ་སྨོན་བཀྲ་ཤིས་
རྗེས་ཆོག་མཇུག་བསྡུ་ནི༔ ཧོ༔ ལམ་འདིར་བསྙེན་ཅིང་བསྒྲུབས་པ་དང༔ དུས་གསུམ་
བསགས་པའི་དགེ་རྩ་ཀུན༔ སྡུག་བསྔལ་རྒྱ་མཚོར་བྱིང་བ་ཡི༔ མར་གྱུར་སེམས་
ཅན་དོན་ལ་བསྔོ༔ དགེ་བ་འདི་ཡིས་མྱུར་དུ་བདག ཚེ་དབང་རིག་འཛིན་འགྲུབ་
གྱུར་ནསཿ འགྲོ་བ་གཅིག་ཀྱང་མ་ལུས་པཿ དེ་ཡི་ས་ལ་འགོད་པར་ཤོག ཧཱི༔ སྐྱེ་
འཆི་གཉིས་སྤངས་ལོངས་སྤྱོད་རྫོགས་པའི་སྐུ༔ བདེ་ཆེན་དགའ་བཞིའི་རོལ་རྩལ་
སྤྲུལ་པའི་གརཿ ཚེ་ལ་དབང་སྒྱུར་རིག་འཛིན་གྲུབ་པའི་ལྷ༔ འཆི་མེད་སྐུ་གསུང་
ཐུགས་ཀྱི་བཀྲ་ཤིས་ཤོག གཞན་ཡང་བཀྲ་ཤིས་གང་རིགས་སྤྱི་ལྟར་བྱའོ༔ སྟོབས་བསྐྱེད་རྡོ་ཆེན་ཅོང་ཞིའི་
བཅུད་ལེན་དང༔ འདུ་བའི་ནད་སེལ་བདུད་རྩི་ལྔའི་རང་བཞིན༔ ཚེ་འཕེལ་སྙིང་པོ་ལྔ་ཡི་བཅུད་ལེན་འབད༔ དམིགས་
གནད་མན་ངག་མཁའ་འགྲོའི་དགོངས་བརྒྱུད་ལྟརཿ བ་བསྐྱལ་ལ་ཏིང་འཛིན་སྐྱེས་བུའི་ཞལ་ལས་ཤེས རྒྱུན་དུ་སྤྱོད་
ལམ་ལུས་སྟོབས་སྐྱེད་ཐབས་འབད སྐྱོན་སྤངས་ཡོན་ཏན་ལྡན་པའི་བདེ་སྟེར་ མནྡྷ་ར་བ་ཁྱོད་ལ་བརྩེ་བས་སྦྱིན
འདི་ཉིད་ཉམས་སུ་ལེན་པའི་སྐལ་ལྡན་ཀུན༔ ཚེ་ཟད་པ་ཡང་དབྱར་སྟོབས་ཆུས་གསོ་བཞིན… ལོ་བརྒྱའི་བར་དུ་འཚོ་
བར་ཐེ་ཚོམ་མེདཿ ལེགས་ལ་སྤྱོད་པའི་སྐྱེས་བུའི་སྒེར་ཆོས་ཏེ ཐེ་ཚོམ་ལོག་ལྟ་མངོན་རྟོགས་ཅན་རྣམས་དངཿ ཚུལ་
ཁྲིམས་མཆོག་འཛིན་ཅན་ལ་འདི་སྤེལ་མཿ དངོས་གྲུབ་མེད་ཅིང་སྲོག་ལ་ཧུར་ཐུམ་འབྱུངཿ སྐལ་ལྡན་ཐོས་པ་ཙམ་གྱིས་
དངོས་གྲུབ་ཐོབཿ མ་འོངས་བརྒྱད་ཅུ་ཁ་རལ་དུས་ཀྱི་ཚེ༔ ང་སྤྲུལ་རིག་འཛིན་དཔའ་བོ་ལྕམ་དྲལ་དངཿ ཆོས་བདག་
64



ཡང་གསང་ཐུགས་ཐིག་བླ་སྒྲུབ་སྐོར། ག༽
རྣམས་གསུམ་ཚེ་འཕྲང་བར་ཆད་ཀྱིསཿ ཅི་བྱ་གཏོལ་མེད་ཐུག་པའི་དུས་ཀྱི་ཚེ མུན་པའི་སྨག་རུམ་སྒྲོན་མེ་སྤར་བ་
བཞིན༔ ཚེ་འཕྲང་གྲོལ་ཞིང་གསང་སྔགས་ཟབ་མོའི་ཆོསཿ ཡར་ངོའི་ཟླ་བཞིན་དར་ཞིང་རྒྱས་པའི་ཕྱིརཿ ཡང་གསང་
མཁའ་འགྲོ་བརྒྱ་ལ་ཕྲིན་ལས་དགུ༔ ཚེ་ལ་མངའ་བརྙེས་པདྨ་བདག་གིས་བཀོད༔ ལྷ་མོ་མནྡ་ར་བས་བརྡ་རིས་སུ
ཐོབ་ལ་དབྱིངས་ཀྱི་མཁའ་འགྲོའི་ཐུགས་ཀློང་སྦོས༔ མ་འོངས་ལས་ཅན་བུ་དང་འཕྲད་པར་ངེསཿ བཀའ་འདི་བསྟན་
སྲུང་ཚོགས་ཀྱིས་སྲུངས་ཤིག་རྒྱ ས་མ་ཡཿ ཨ་ཨཱ༔ བདག་འདྲ་ལྷ་མོ་མནྡ་ར་བ་ཡིསཿ པདྨའི་ཐུགས་སྤྲུལ་ཁྲག་འཐུང་
དཔའ་བོ་དང ང་སྤྲུལ་དང་ནི་ཆོས་བདག་སྐྱེས་བུ་ཡི༔ དོན་དུ་དབྱིངས་ཆེན་དགོངས་པའི་གཏེར་དུ་སྦསཿ དུས་གནད་
ཁྱད་པར་ཅན་དང་འཕྲད་པར་ཤོག༔ སྐུ་གསུང་ཐུགས་ཀྱི་རྒྱ རྒྱ་རྒྱ་རྒྱ༔ གུ་ཧྱ༔ ཁ་ཐམཿ ཅེས་པ་འདི་ཡང་ཁྲག་འཐུང་
དཔའ་བོ་རང་དང་ཆོས་བདག་རྣམས་ཀྱི་ཚེ་འཕྲང་བར་ཆད་བཟློག་ཕྱིར་ཤིང་མོ་ལུག་གི་ལོར་གཏེར་གྱི་བདག་མོ་བདེ་
བ་དབྱིངས་སྒྲོན་མས་བརྡ་རིས་བཀྲོལ་བ་ལྟར་ཁྲག་འཐུང་ལས་ཀྱི་དཔའ་བོས་དམར་ཕྱོགས་མཁའ་འགྲོ་འདུ་བའི་ཚེས་
དགེ་བར་དབྱིངས་ཆེན་མཁའ་འགྲོའི་བརྡ་རིས་ལས་དག་པར་ཕབ་པ་སླར་རྟེན་འབྲེལ་བཟང་པོའི་མཚམས་སྦྱོར་གྱི་ཚེ་
ཚིགས་སུ་བསྡེབས་པ་ཡི་གེའི་འདུ་བྱེད་རིག་པའི་ཡེ་ཤེས་ཀྱིས་བགྱིས་པས་སྐལ་ལྡན་ཚེ་ཡི་རིག་འཛིན་འགྲུབ་པའི་
རྒྱུར་གྱུར་ཅིག༔ དགེའོ༔ ཨ་ལ་ལ
ཡང་གསང་པདྨའི་ཐུགས་ཐིག་ལསཿ བླ་སྒྲུབ་ཐུགས་རྗེའི་གློག་ཞགས་བཞུགས༔ ངོ་མཚར་པདྨའི་
སྡོང་པོ་ལཿ དབང་ཆེན་རྟ་ཕག་ཡབ་ཡུམ་སྲསཿ པདྨ་ལས་འཁྲུངས་སྤྲུལ་པའི་སྐུ༔ ཐོད་ཕྲེང་རྩལ་ལ་གུས་པས་འདུད༔
སྟག་ཚང་བསམ་འགྲུབ་ཀེའུ་ཚང་དུ༔ འཆི་མེད་ཚེ་ཡི་རིག་འཛིན་འགྲུབ༔ རྡོ་རྗེ་ཕག་མོའི་ལམ་དྲངས་ཏཿ ཟངས་མདོག་
དཔལ་རི་པདྨ་འོདཿ རིག་འཛིན་རྒྱལ་བའི་ཞིང་ཁམས་སུ༔ གུ་རུ་ཐོད་ཕྲེང་རྩལ་དང་མཇལཿ བདེ་གཤེགས་འདུས་པའི་
སྒྲུབ་པ་མཛདཿ དབང་བཞི་མཆོག་ཐུན་དངོས་གྲུབ་ཐོབ༔ ཡང་སྙིང་ཐུགས་ཐིག་གདམས་པ་གནངཿ གཏད་རྒྱ་སྨོན་
ལམ་དབང་བསྐུར་ཅིངཿ སླར་ཡང་ཤོག་དྲིལ་ཆུང་ངུ་ཞིག བདག་ལ་གནང་ཞིང་སྤྱི་བོར་བཅིངསཿ གུ་རུ་བདག་དང་
མ
ན
ཚེ་
66



་ ་ མདོ་མཁྱེན་བརྩེའི་གསུང་འབུམ། ་ ་
དབྱེར་མེད་འདྲེས༔ རྫུ་འཕྲུལ་ཤུགས་ཀྱིས་རང་གནས་ལྡོག མ་མོ་མཁའ་འགྲོ་དབང་འདུ་ཞིང༔ འཇིག་རྟེན་དྲེགས་
ཚོགས་གཙུག་ན་དབབ༔ ལོ་གྲངས་བརྒྱ་ནས་བཅུ་གསུམ་བརཿ འཛམ་གླིང་འགྲོ་དོན་མཐའ་རུ་ཕྱིན༔ གུ་རུའི་སྤྲུལ་པ་
མ་རྫོགས་བར༔ ཞབས་ཏོག་འགྲུབ་པར་སྨོན་ལམ་བཏབ༔ ་ མངའ་བདག་གླེགས་རལ་ལས་བྱུང་བའི༔ མཐིང་ཤོག་
གསེར་གྱི་བརྡ་རིས་ལས༔ ཨེ་མ་ཧོ༔ རང་བྱུང་ཐུགས་རྗེ་འོད་ཟེར་སྟོང་འབར་བའི ཉི་མ་
འོད་ཟེར་གུ་རུ་རིན་པོ་ཆེ༔ དབྱེར་མེད་འཛམ་གླིང་གདུལ་བྱའི་མགོན་གཅིག་པུ
གཅིག་ཆོག་ནོར་བུའི་ལུགས་སུ་གསོལ་བ་འདེབས༔ གཏུམ་དྲག་ཞིང་དུ་ཁྲག་འཐུང་
ཧེ་རུ་ཀཿ གསང་བའི་མཚན་ནི་ཆེ་མཆོག་འདུས་པ་རྩལ༔ ཡི་དམ་ཞི་ཆགས་ཁྲོ་བོ་
ཀུན་འདུས་དཔལཿ དངོས་གྲུབ་ཀུན་འབྱུང་མཆོག་ལ་གསོལ་བ་འདེབས༔ ཧེ་རུ་
ཀཅདཔལ་ཡེ་ཤེས་ཌཱཀྐིའི་ཡབ ལས་དམ་ཤ་ཟ་འཇིག་རྟེན་ཌཱཀྐི་མཿ སྲོག་སྙིང་
འཕྲོག་ཅིང་དབང་བསྡུས་རྩིས་སུ་ཕབ སྲིད་གསུམ་མངའ་བདག་རྗེ་ལ་གསོལ་བ་
འདེབསཿ དམ་ཚིག་བཀའ་རྟགས་ཕྱག་རྒྱ་གཉན་པོ་ཡིས༔ མ་མགོན་གཟའ་དམ་
དྲེགས་པའི་སྡེ་དཔོན་ཚོགསཿ སྲོག་སྙིང་སྨྱུག་ཕུལ་དཔའ་འཁུམ་དྲན་མེད་བརྒྱལ
བདུད་འདུལ་ཧེ་རུ་ཀ་ལ་གསོལ་བ་འདེབས༔ འཕགས་ཡུལ་ཨ་སུ་ར་ཡི་བྲག་ཕུག་
ཏུ གུ་རུའི་རིགས་སྲས་ཉི་མའི་ཟེར་ལ་ཆིབསཿ རྒྱ་བོད་མངའ་བདག་སྐྱེ་བ་བཅུ་
གསུམ་བཞེས༔ བདག་གིས་གདུང་ཤུགས་ལྷང་ལྷང་གསོལ་བ་འདེབས༔ ཐུགས་
རྗེ་མ་གཡེལ་བྱིན་རླབས་སྤྲིན་ཕུང་གཏིབས༔ བདག་གི་རིག་པའི་ཀློང་དུ་རྟག་
ཞུགས་ནསཿ ཐུགས་ཡིད་གཅིག་ཏུ་འདྲེས་པར་བྱིན་གྱིས་རློབས༔ ཨོཾ་ཨཱཿཧཱུྃ༔ ཀཱ་ཡ་
ཝཱཀྐ་ཙིཏྟ་སིདྡྷི་ཕ་ལ་ཧཱུྃ༔ སྐྱབས་སེམས་ཡན་ལག་བདུན་པ་ནི༔ ཧཱུྃ༔ རྩ་གསུམ་འདུས་ཞལ་པདྨ་
66



ཡང་གསང་ཐུགས་ཐིག་བླ་སྒྲུབ་སྐོར། ་ག༽
འབྱུང༔ སྤྲུལ་པའི་སྐུ་ལ་སྐྱབས་སུ་མཆི༔ གྲོལ་ཕྱིར་དོན་དམ་སེམས་མཆོག་བསྐྱེད༔
མོས་གུས་ཕྱག་འཚལ་ཡིད་སྤྲུལ་མཆོད༔ ཐེ་ཚོམ་བློ་བཤགས་འགྲོ་དོན་སྤྲོ༔ རྗེས་
སུ་འཛིན་བསྐུལ་བཞུགས་གསོལ་འདེབསཿ འཁོར་གསུམ་ཡང་དག་དགེ་རྩ་བསྔོ༔
དངོས་གཞི་ནི༔ ཧཱུྃ༔ བརྟན་པ་སྣོད་ཀྱི་འཇིག་རྟེན་ཀུན༔ ཨུ་རྒྱན་རང་བྱུང་དཔལ་གྱི་རིརཿ
པདྨ་འོད་ཀྱི་གཞལ་ཡས་ཁང༔ ངོ་མཚར་རྨད་བྱུང་རྒྱན་བཀོད་རྫོ་གསཿ རང་རིག་ཆུ་
ལས་ཉ་འཕར་ལྟརཿ གུ་རུ་པདྨ་བདུད་འདུལ་ནི ཟིལ་གནོན་ཉི་མ་འོད་ཟེར་
དཀར་དམར་མདངས་ལྡན་འོད་ཟེར་འཕྲོ༔ དབུ་སྐྲ་རལ་པའི་ཐོར་ཚུགས་ཅན༔ རིན་
ཆེན་འབར་བའི་གཏེར་སྒྲོམ་བཅུདཿ ཁྲག་འཐུང་དྲུག་ཅུའི་ཟར་བུ་ཡིསཿ སྐུ་རྒྱབ་
ཁེབ་ཅིང་ས་ལ་ཉིལཿ ཐོད་སྐམ་ལྔ་ཡིས་དབུ་ལ་བརྒྱན༔ ཟ་འོག་ཕོད་ཆེན་རུས་
རྒྱན་གསོལཿ འཇིགས་རུང་དྲག་པོ་ཁྲོས་པའི་སྐུ༔ ཕྱག་གཡས་གནམ་ལྕགས་རྡོ་རྗེ་
ཕྱར༔ གཡོན་པའི་ཕུར་བུས་བགེགས་དཔུང་གཟིར༔ ཞབས་གཉིས་ཁྲོ་བོའི་དོར་
སྟབས་ཀྱིསཿ འཇིག་རྟེན་མ་མོ་མཁའ་འགྲོ་གནོན༔ མདུན་དུ་ཟངས་ལྕགས་འཁོར་
ལོ་ནི༔ གཡས་གཡོན་འཁོར་བའི་ཁ་བར་དུ མ་རུང་དྲེགས་ཚོགས་དམ་སྲི་གཏུབ
སྲིད་གསུམ་གཟུགས་ཅན་གཟུགས་མེད་ཀུན༔ དྲག་པོའི་ཤུགས་ཀྱིས་དབང་དུ་
བསྡུསཿ ཀུན་འདུས་དཔལ་ཆེན་ཉིད་དུ་གསལ གནས་གསུམ་འོད་ཀྱི་འཕྲོ་འདུ་
ལསཿ ཡེ་ཤེས་ལྷ་ཚོགས་སྤྱན་འདྲེན་བསྟིམསཿ ཧཱི༔ རྔ་ཡབ་གླིང་ཕྲན་ཟ་བྱེད་སྲིན་
པོའི་ཡུལཿ བདེ་ཆེན་འབར་བ་དབང་གི་གཞལ་ཡས་ན༔ ཐུགས་རྗེའི་བདག་ཉིད་
གུ་རུ་ཐོད་ཕྲེང་རྩལ༔ རིག་འཛིན་ཡི་དམ་མཁའ་འགྲོའི་ཚོགས་དང་བཅསཿ སྐལ་



མདོ་མཁྱེན་བརྩེའི་གསུང་འབུམ། །
ལྡན་བུ་ལ་ཐུགས་རྗེས་བརྩེར་དགོངས་ལ༔ གནས་མཆོག་འདི་རུ་སྤྱན་འདྲེན་
གཤེགས་སུ་གསོལ༔ སྐལ་ལྡན་བུ་ལ་དབང་བསྐུར་བྱིན་གྱིས་རློབས༔ སྐུ་གསུང་
ཐུགས་ཡོན་ཕྲིན་ལས་དབྱེར་མེད་འདྲེས༔ ཉིད་ཀྱི་མཐུ་སྟོབས་རྫུ་འཕྲུལ་ཅི་འདྲ་བ
དེ་འདྲ་ཁོ་ནར་བདག་ཀྱང་འགྱུར་བར་ཤོག༔ ཨོཾ་ཨཱཧཱུྃ༔ བཛྲ་གུ་རུ་པདྨ་ཐོད་ཕྲེང་
རྩལ་བཛྲ་ས་མ་ཡཱ་ཛསིདྡྷི་ཕ་ལ་ཧཱུྃ་ཨཱ༔ ཨེ་ཨ་ར་ལི་ཕེམ་ཕེརཿ ཀཱ་ཡ་ཝཱཀྐ་ཙིཏྟ་
སིདྡྷི་ཕ་ལ་ཧོ ཆུ་ལ་ཆུ་བཞག་དུ་མ་རོ་གཅིག་འདྲེས༔ དབྱིངས་རིག་འདུ་འབྲལ་
མེད་པས་ཕྱག་བགྱིའོ༔ རང་རིག་བླ་མར་མ་རྟོགས་མཐོལ་ལོ་བཤགསཿ སྤྱོད་པ་
ཐེ་ཚོམ་བྲལ་བར་དམ་བཅའ་འོ༔ ཛཧཱུྃ་བཾ་ཧོ༔ ན་མ་ན་མོ་ཧཱུྃ༔ བཛྲ་སཏྭ་ཨཱ༔ ས་མ་
ཡ་མཿ ཨོཾ་ཨཱཧཱུྃ གཟུགས་སྒྲ་དྲི་རོ་རེག་བྱ་རྣམ་དག་ཅིང༔ འདོད་ཡོན་མ་སྤངས་
རྒྱན་དུ་ཤར་བ་ཡི༔ བླ་མེད་ཀུན་ཏུ་བཟང་པོའི་མཆོད་པའི་སྤྲིན༔ སྤང་བླང་འཛིན་
ཞེན་བྲལ་བའི་ངང་ནས་རོལ༔ ཨ་ལ་ལ་ཧོ༔ ཧཱུྃ༔ ཁྲག་འཐུང་རྒྱལ་པོ་གར་ལ་
དགྱེས༔ ཌཱཀྐི་མ་ཚོགས་གླུ་དབྱངས་སྒྲོགས༔ སྐུ་ཡི་སྤྲུལ་པས་ཞིང་ཁམས་ཁྱབ
གསུང་དབྱངས་ཡན་ལག་དྲུག་ཅུ་ཟློགས༔ ཐུགས་རྗེ་ཡེ་ཤེས་འགྲོ་ཀུན་སྐྱོང
དཀྱིལ་འཁོར་གཙོ་ལ་ཕྱག་འཚལ་བསྟོད༔ དངོས་གྲུབ་ཀུན་འབྱུང་ཡི་དམ་ལྷ
ཊཱཀྐི་རྒྱ་མཚོའི་སྟོང་སྲོག་དབང ཆོས་སྐྱོང་དམ་ཅན་དྲེགས་པའི་རྗེ༔ ཧེ་རུ་ཀ་ལ་
ཕྱག་འཚལ་བསྟོད༔ ཁྱེད་ལ་རྩེ་གཅིག་གུས་པ་ཡིསཿ གསོལ་བ་འདེབས་ཤིང་ཕྱག་
འཚལ་བསྟོད༔ ཐུགས་རྒྱུད་དགོངས་པ་རྟོགས་པ་དང༔ སྐུ་གསུང་ཐུགས་དང་
དབྱེར་མེད་ཤོག༔ རྩེ་གཅིག་སྒྲུབ་པའི་རིམ་པ་ནི༔ ཐུགས་ཀར་གསེར་གྱི་རྡོ་རྗེའི་དབུས༔



བ
སམས་ནས་ནས་བག་ག་ས་ནས་ས་གནས་་་་་་་་་་་་་་་་་་་་་་་་་་་་་་་་་
་་་་
ས
，
ཡང་གསང་ཐུགས་ཐག་བླ་སྒྲུབ་སྐོར། ག༽
པདྨ་ཉི་ཟླའི་གདན་སྟེང་དུ༔ ཧཱུྃ་ཡིག་མཐིང་གའི་མཐའ་བསྐོར་དུ སྔགས་ཕྲེང་
གསེར་གྱི་མདོག་ཅན་བསྐོརཿ འོད་ཀྱིས་ཞིང་མཆོད་འགྲོ་སྒྲིབ་སྦྱངས༔ བཀྲག་
མདངས་གཟི་བརྗིད་ལྡན་པར་དམིགས ཨོཾ་མ་ཧཱ་གུ་རུ་སུརླ་རསྨི་སརྦ་སིདྡྷི་ཨཱཧཱུྃ༔
བསྙེན་སྒྲུབ་ཆིག་དྲིལ་འདི་ལ་འབདཿ དངོས་ཉམས་རྨི་ལམ་རབ་འབྲིང་ཐ ཞལ་མཐོང་གསུང་ཐོས་ལུང་བསྟན་ཐོབ
རྟགས་མཚན་མ་ཐོབ་བར་དུ་འབད༔ དགོངས་པ་རྟོགས་ཚེ་འབྲས་བུའོ༔ ལས་སྦྱོར་དུས་སུ་ལྟ་ངར་བསྐྱེད༔ བདག་
ཉིད་སྐུ་ལས་ཁྲོ་བོ་དང༔ ཁྲོ་མོ་དཔག་མེད་འཕྲོས་པ་ཡིསཿ འཇིག་རྟེན་གསུམ་པོ་
དབང་བསྡུས་ཤིང༔ བཀྲག་མདངས་གཟི་བརྗིད་མཐུ་ནུས་དྲངསཿ སྲོག་སྙིང་
འཕྲོག་ཅིང་འདུལ་བར་དམིགས༔ ཨོཾ་མ་ཧཱ་གུ་རུ་སུརྱ་རསྨི་མ་ཧཱ་ཀྲོ་ཏ་པདྨ་ཀྲོ་ཏི་
བཛྲ་ཙཎྜ་ཤནྟི་པུཥི་ཝ་ཤཾ་མ་ར་ཡ་ཕཊ༔ ལས་བཞི་དམིགས་པས་ལྡེ་ཁ་བསྒྱུར བརྒྱ་ཕྲག་ཁྲི་ཕྲག་
སྐབས་དང་བསྟུན ཐོགས་མེད་འགྲུབ་པར་ཐེ་ཚོམ་མེདཿ ཐུན་མཐར་ཆོས་ཉིད་ངང་མདངས་སྐྱོངས༔ ཧཱུྃ་གླུ་ལེན་ཅིང་
སྣང་བའི་རྫུན་ཕུག་རྡིབས འདོད་ཡོན་ལྔ་ལ་ཞེན་པ་མེད་པར་རོལཿ བསྡུ་རིམ་མི་དགོས་རིག་པ་ཨ་ཏིའི་ལྷ༔ ཡེ་ནས་
ལྷ་ཉིད་རང་ལ་རང་ཉིད་ལཿ སྤྲོ་བསྡུ་མི་དགོས་དུ་མ་རོ་གཅིག་ངང༔ བྱིན་གྱིས་མ་བརླབས་པ་ཡི་མྱོས་བྱེད་ཆང༔ ཐ་
མལ་ལོག་ལྟ་ཅན་གྱི་བུད་མེད་བསྟེན དམ་མེད་ཐེ་ཚོམ་ཅན་ལ་གསང་བ་སྒྲོག འདི་དག་དམ་ཚིག་ཡིན་པས་འཛེམ་
པར་བྱ༔ བླ་མར་མོས་གུས་དམ་ཚིག་སྲོག་ལྟར་བསྲུང༔ འདྲིས་པའི་མཆེད་ལ་བརྩེ་གདུང་རྒྱུན་མི་གཅོད༔ སེམས་ཅན་
དོན་དུ་ལུས་དང་སྲོག་ཀྱང་གཏོང འདི་ནི་དམ་ཚིག་ཡིན་པས་བསྲུང་བར་བྱ༔ རྩ་བ་གསུམ་གྱི་སྒྲུབ་པའི་སྙིང་པོ་བཅུད༔
བྱིན་རླབས་ཡ་མཚན་མཁའ་འགྲོའི་ཐུགས་བཅུད་འདི༔ མངའ་བདག་གླེགས་རལ་ལས་བྱུང་མཐིང་ཤུན་གྱི གསེར་གྱི་
བརྡ་རིས་ངོས་ནས་དག་པར་ཕབ ཤིན་ཏུ་གསང་བའི་གཅིག་བརྒྱུད་ཁོ་ན་སྟེ༔ སྣོད་མིན་རླུང་ཕྱོགས་ཙམ་དུ་སྤེལ་བས་
ན༔ བཀའ་ཡི་ཆད་པ་གནམ་ལྕགས་ཐོག་ལྟར་ཕོབ༔ བཀའ་འདི་སྲུང་བའི་བཀའ་སྲུང་ཆེན་པོ་དང༔ ཁམས་གསུམ་
ན༔
N།
ན
ང་
༩
ཇི་
-
གཏན
ཀུ་
69



ཤུ
པཇa
མདོ་མཁྱེན་བརྩེའི་གསུང་འབུམ། .
བདག་མོ་རལ་གཅིག་མ་ལ་གཏད༔ ཐུབ་པར་སྲུངས་ཤིག་དམ་ཚིག་སྲོག་གི་རྒྱ ས་མ་ཡཿ གུ་ཧྱ༔ ཁ་ཐཾ༔ སྐུ་ཡི་རྒྱ༔
གསུང་གི་རྒྱ༔ ཐུགས་ཀྱི་རྒྱ༔ དམ་ཚིག་གི་རྒྱ༔ གུ་རུ་ཉིད་ཀྱི་བྱིན་རླབས་འཁྲུལ་མེད་བཀ2 བདག་འདྲ་ཁྲག་འཐུང་
བདེ་བའི་རྡོ་རྗེ་ཡིས༔ དག་པར་ཕབ་པའི་བྱིན་རླབས་ཚན་ཁ་ཆེ༔ ཡོན་ཏན་བྱིན་རླབས་ལག་ཏུ་ལོངས་དང་ཤེས༔
པདྨའི་བཀའ་ལ་བསླུ་བ་ཡོད་རེ་ཀན༔ ཡི་གེ་འདུ་བྱེད་ལྷག་བསམ་རྣམ་དག་པའི ཉེ་གནས་འཇིགས་མེད་འོད་ཟེར་
གྱིས་བགྱིས་པས༔ དགེ་བས་འབྲེལ་ཚད་དོན་དང་ལྡན་པར་ཤོག བཀྲ་ཤིས།། །། །
སྐྱབས་སེམས་ཡན་ལག་བདུན་པ་ནི༔ ན་མོ༔ བླ་མ་ཡི་དམ་མཁའ་འགྲོ་སྤྱན་འདྲེན་གཤེགས
སྤྱི་གཙུག་ཉི་ཟླ་པདྨའི་གདན་ལ་བཞུགས༔ བྱང་ཆུབ་སྙིང་པོའི་བར་དུ་སྐྱབས་སུ་
མཆི༔ འགྲོ་དོན་སྨོན་འཇུག་དོན་དམ་སེམས་མཆོག་བསྐྱེད༔ སྒོ་གསུམ་གུས་པ་
ཆེན་པོས་ཕྱག་འཚལ་ལོ༔ ཕྱི་ནང་གསང་བའི་མཆོད་པ་དཔག་མེད་འབུལཿ ཉམས་
ཆག་སྡིག་སྒྲིབ་ཐམས་ཅད་མཐོལ་ལོ་བཤགསཿ གསང་སྔགས་མཛད་པ་སྒྲུབ་ལ་
རྗེས་ཡི་རངས༔ སྨིན་གྲོལ་ཆོས་ཀྱི་འཁོར་ལོ་བསྐོར་བར་བསྐུལཿ འགྲོ་བའི་དོན་
དུ་མྱ་ངན་མི་འདའ་བཞུགསཿ དགེ་ཚོགས་བླ་མེད་བྱང་ཆུབ་ཆེན་པོར་བསྔོ༔
༄༅། །སྨན་གྱི་སྒྲུབ་ཐབས་བདུད་རྩི་བུམ་བཟང་བཞུགས་སོ། །
རྫོགས་པའི་སངས་རྒྱས་བཅོམ་ལྡན་འདས། །བདེར་གཤེགས་མཆེད་བརྒྱད་ཡུམ་ཆེན་མོ། །ཨོ་རྒྱན་སྨན་གྱི་བླ་མ་
ལ། །རྟག་ཏུ་གུས་འདུད་དངོས་གྲུབ་སྩོལ། །འགྲོ་བ་ལས་ཉོན་དྲག་པོའི་མཐུས། །བཞི་བརྒྱ་རྩ་བཞིའི་ནད་ཀྱིས་གཟིར། །སྐྱོབ་ །
ཕྱིར་སངས་རྒྱས་སྨན་གྱི་བླའི། །ཐུགས་རྗེས་དུག་ཀྱང་བདུད་རྩི་རུ། །བསྒྱུར་བ་སྨན་ལ་སྨོས་ཅི་དགོས། །དེ་ཡི་གདམས་
70



ཡང་གསང་ཐུགས་ཐིག་བླ་སྒྲུབ་སྐོར། ག༽
པ་ཟབ་མོ་ནི། །གཙང་མའི་སྟེགས་བུ་བྱི་དོར་བྱས། །འདབས་བརྒྱད་སྟེང་དུ་ཚོམ་བུ་བཀོད། །མཐའ་བསྐོར་མེ་ཏོག་
གཅལ་དུ་བཀྲམ། · །དབུས་སུ་གཙང་མའི་སྣོད་དག་ཏུ། །སྨན་དང་སྣང་བརྙན་ལེགས་པར་བཤམས། །མཆོད་པའི་
མཐའ་བསྐོར་སྤོས་ཀྱིས་བདུག །ཤར་གྱི་ཕྱོགས་སུ་ཁ་བལྟ་ཞིང་། །སྐྱབས་སེམས་སྔོན་ཏུ་འགྲོ་བ་ཡིས། །སྣང་སྲིད་
ཐམས་ཅད་བཻཌཱུརྱའི་རང་བཞིན། །འོད་སྣང་ལས་གྲུབ་ཞིང་ཁམས་བཀོད་པའི་
དབུས། །པད་ཟླའི་གདན་ལ་ཨཱཡིག་ཡོངས་གྱུར་ལས། །འགྲོ་བའི་དོན་མཛད་
སངས་རྒྱས་སྨན་གྱི་བླ། །ས་གནོན་མཉམ་བཞག་བཻཌཱུརྱའི་མདངས། །རོ་དྲུག་ནུས་
པ་བརྒྱད་ལྡན་རྣམ་རྒྱལ་འཛིན། །མ་རིག་རྒྱུ་ལས་རྣམ་པར་གྱུར་པའི་ནད། །བཞི་
བརྒྱ་རྩ་བཞིའི་སྡུག་བསྔལ་སེལ་མཛད་ཅིང་། །རྣམ་པར་མ་གྱུར་བདེ་ལས་སྦྱོར་
མཛད་པ། །ཁྱོད་ལ་སྐྱབས་མཆི་ཕྱག་འཚལ་མཆོད་པ་འབུལ། །ཉེས་པ་མི་འཆབ་
དགེ་བར་རྗེས་ཡི་རངས། །མ་རིག་ནད་ལས་དབུགས་འབྱིན་ཆོས་འཁོར་བསྐོར། །
བསྐལ་བར་འཚོ་གཞེས་དགེ་བ་རྫོགས་བྱང་བསྔོ། །མགོན་པོ་ཁྱོད་ཀྱི་ཐུགས་དང་
རོ་གཅིག་ཤོག །སྙིང་ཁར་ཟླ་གདན་ཨཡིག་གི། །ཐ་མར་སྔགས་ཀྱི་ཕྲེང་བས་
བསྐོར། །འོད་ཟེར་འཕྲོ་འདུས་རྒྱལ་བ་མཆོད། །བྱིན་རླབས་ཐུགས་རྗེའི་སྨན་
བཅུད་བསྡུས། །སླར་འཕྲོས་འགྲོ་བའི་ལས་ཉོན་དང་། །དུག་གསུམ་ལས་གྱུར་
ནད་ལས་གྲོལ། །སྨན་བླའི་གོ་འཕང་མྱུར་ཐོབ་བསམ། །ཨོཾ་ན་མོ་བྷ་ག་ཝ་ཏེ་བྷི་ཥ་
ཚེ་གུ་རུ་བཻཌཱུརྱ་པྲ་བྷ་རཱ་ཛ་ཡ། ཏ་ཐཱ་ག་ཏཱ་ཡ། ཨདྷ་ཏེ་སམྱཀཾ་བྷུདྡྷ་ཡ། ཏདྱ་ཐཱ༔ ཨོ་
བྷི་ཥ་ཛེ་གྷོ་ཥ་ཛུ་མ་ཧཱ་བྷེ་ཥ་ཛི་བྷི་ཥ་ཛོ་རཱ་ཛཱ་ས་མུངྒ་ཏེ་སྭཱ་ཧཱ། བདག་བསྐྱེད་བཟླས་པ་ཅི་འགྲུབ་
མཐར། མདུན་བསྐྱེད་སྨན་གྱི་བྱིན་རླབས་ནི། མདུན་མཁར་འོད་སྣང་ལས་གྲུབ་བལྟ་ན་སྡུག །
71་་



མདོ་མཁྱེན་བརྩེའི་གསུང་འབུམ།
བེཌཱུརྱ་ཡི་ཞིང་ཁམས་བཀོད་མཛེས་དབུས། །རིན་ཆེན་སེང་ཁྲི་པདྨ་ཟླ་བའི་གདན། །
ཨཱཡིག་མཐིང་མདོག་འོད་འཕྲོས་རྒྱལ་བ་མཆོད། །བྱིན་རླབས་བསྡུས་ཤིང་འགྲོ་
བའི་ལས་ཉོན་སྦྱངས། །ཡོངས་གྱུར་འགྲོ་བའི་དོན་མཛད་བཅོམ་ལྡན་འདས། །
ཐུགས་རྗེའི་བདག་ཉིད་ཨོ་རྒྱན་སྨན་གྱི་བླ། །མཐིང་མདོག་ཞལ་གཅིག་ཕྱག་གཉིས་
གཡས་མཆོག་སྦྱིན། །རྣམ་པར་རྒྱལ་བའི་སྡོང་པོ་ཕྱག་མཐིལ་བཀྲམ། ། གཡོན་
པས་མཉམ་བཞག་ཨིནྡྲ་ནི་ལ་ཡི། །ལྷུང་བཟེད་ཉོན་མོངས་ནད་སེལ་སྨན་བཅུད་
གཏམས། །ཆོས་གོས་ཤམ་ཐབས་གཙུག་ཏོར་མཚན་དཔེས་བརྒྱན། །རྡོ་རྗེ་སྐྱིལ་
ཀྲུང་འོད་ཟེར་འབར་བར་བཞུགས། །ཤར་ནས་རིམ་བཞིན་ཤཱཀྱའི་རྒྱལ་པོ་དང་། །
མཚན་ལེགས་རིན་ཆེན་གསེར་བཟང་མྱ་ངན་མེད། །ཆོས་བསྒྲགས་མངོན་མཁྱེན་
རྒྱལ་པོ་ཡུམ་ཆེན་མོ། །ཕྱོགས་མཚམས་པདྨ་ཟླ་བའི་གདན་ལ་འཁོད། །དེའི་ཕྱིར་
སྨན་གྱི་ལྷ་མོ་མཆེད་བརྒྱད་དང་། །དྲང་སྲོང་རིག་འཛིན་བྱང་སེམས་ལྷ་རྣམས་དང་། །
གནོད་སྦྱིན་སྡེ་དཔོན་ཚོགས་དང་བཅས་རྣམས་གསལ། །ཐུགས་རྗེ་ཀུན་ལ་སྙོམས་
པའི་བཅོམ་ལྡན་འདས། །མཚན་ཙམ་ཐོས་པས་ངན་འགྲོའི་སྡུག་བསྔལ་སེལ། །
དུག་གསུམ་ནད་སེལ་སངས་རྒྱས་སྨན་གྱི་བླ། །འཁོར་དང་བཅས་པ་གནས་འདིར་
གཤེགས་སུ་གསོལ། །བཅོམ་ལྡན་འཁོར་བཅས་གནས་འདིར་བྱོན་པ་ལེགས། །
བདག་དང་སེམས་ཅན་བསོད་ནམས་སྐལ་བར་ལྡན། །ཐུགས་རྗེ་བརྩེ་བ་ཆེན་པོས་
བཞུགས་སུ་གསོལ། །བདག་སོགས་སྒོ་གསུམ་གུས་པས་ཕྱག་འཚལ་ལོ། །མཆོད་
པ་ཀུན་འབུལ་སྡིག་པ་མཐའ་དག་བཤགས། །དགེ་ལ་ཡི་རང་ཆོས་འཁོར་བསྐོར་
་72



ཡང་གསང་ཐུགས་ཐིག་བླ་སྒྲུབ་སྐོར། _ག༽
བར་བསྐུལ། །མྱ་ངན་མི་འདའ་བཞུགས་པར་གསོལ་བ་འདེབས། །དགེ་རྩ་རྫོགས་
བྱང་ཉིད་དུ་བསྔོ་བར་བགྱི། །བདེར་གཤེགས་བཅོམ་ལྡན་སྨན་གྱི་བླ་མ་དང༌། །
འགྲོ་བའི་སྐྱབས་གཅིག་ཤཱཀྱ་སེང་གེ་མཆོག །མཚན་ལེགས་རིན་ཆེན་གསེར་བཟང་
མྱ་ངན་མེད། །ཆོས་བསྒྲགས་མངོན་མཁྱེན་རྒྱལ་པོ་ཡུམ་ཆེན་མོ། །ལྷ་མོ་རིག་བྱེད་
བློ་གྲོས་མཆོག་མ་དང་། །གཟི་བརྗིད་འོད་འཆང་སྨུག་ཟིལ་ཏོང་ཀྲ་མ། །མདངས་
ལྡན་བདུད་རྩི་མ་སྟེ་ལྷ་མོ་བརྒྱད། །དྲང་སྲོང་རིག་འཛིན་ལྷ་དང་གནོད་སྦྱིན་ཚོགས། །
སྔོན་གྱི་ཐུགས་བསྐྱེད་ཐུགས་དམ་རྗེས་དགོངས་ལ། །འགྲོ་བ་ནད་ཀྱིས་གདུང་ལ་
ཐུགས་རྗེས་གཟིགས། །སྨན་རྣམས་བདུད་རྩིར་བྱིན་གྱིས་བརླབ་ཏུ་གསོལ། །ལྷ་
རྣམས་ཀྱིས་ནི་བདུད་རྩི་ལྟ་བུ་དང་། །ཀླུ་རྣམས་ཀྱིས་ནི་གཙུག་ནོར་ལྟ་བུ་སྟེ། །དྲང་
སྲོང་རིག་འཛིན་རྣམས་ཀྱི་བཅུད་ལེན་དུ། །བདུད་རྩི་སྨན་འདི་བྱིན་གྱིས་བརླབ་ཏུ་
གསོལ། །རླུང་མཁྲིས་བད་ཀན་འདུ་བ་རྣམ་བཞི་ཡིས། །བསྐྱེད་པའི་ནད་རིགས་
བཞི་བརྒྱ་རྩ་བཞི་དང་། །གནོད་པའི་བགེགས་རིགས་སྟོང་ཕྲག་བརྒྱད་ཅུ་སོགས། །
འགྲོ་བའི་བར་ཆད་ཞི་བར་མཛད་དུ་གསོལ། །གཙོ་བོའི་ཐུགས་ཀར་པདྨ་ཟླ་བའི་
སྟེང་། །ཨཱཡིག་མཐའ་མར་སྔགས་ཀྱི་ཕྲེང་བས་བསྐོར། །འོད་ཀྱིས་རྒྱལ་བ་མཆོད་
ཅིང་འགྲོ་སྒྲིབ་སྦྱངས། །རྒྱལ་བ་རྣམས་ཀྱི་ཐུགས་རྗེ་བྱིན་རླབས་དང་། །སྨན་གྱི་ལྷ་
མོ་དྲང་སྲོང་རིག་འཛིན་ཚོགས། །ཚངས་པ་བརྒྱ་བྱིན་རྒྱལ་ཆེན་སྡེ་བཞི་དང་། །གནོད་
སྦྱིན་ལྷ་ཀླུ་རྣམས་ཀྱི་གསོ་བའི་སྟོབས། །སྲིད་གསུམ་འབྱུང་ལྔའི་ཁམས་ན་གནས་
པ་ཡི། །བདུད་རྩི་གསོ་བྱེད་སྨན་གྱི་བྱིན་ནུས་བཅུད། །འོད་ཟེར་ཁ་དོག་ལྔ་ལྡན་
73



མདོ་མཁྱེན་བརྩེའི་གསུང་འབུམ། །
ཚུར་ལ་བསྡུས། །མདུན་རྟེན་ལ་ཐིམས་གཟི་བརྗིད་བྱིན་ནུས་འབར། །ཏདྱ་ཐཱ༔ གླུ་
མེ་གྷུ་མེ། །ཨི་མེ་ནི་མེ་ཧི་མ་ཏི་མ་ཏི་སཔྟ་ཏ་ཐཱ་ག་ཏ། ས་མཱ་དྷྱ་དྷིཊྛི་ཏེ། ཨ་ཏེ་མ་ཏེ།
པཱ་ལེ་པཱ་པམ་ཤོ་དྷ་ནི། སརྦ་པ་པཾ་ན་ཤེ་ཡ་མ་མ་བུདྡྷ་བྷོཏྟ་མེ་ཨུ་མེ་ཀུ་མེ། བུདྡྷ་ཀྵེ་ཏྲ་
པ་རི་ཤོ་དྷ་ནི། དྷ་མེ་ནི་དྷ་མེ། མེ་རུ་མེ་རུ་མེ་རུ་ཤི་ཁ་རེ། སརྦ་ཨ་ཀཱ་ལ་ཀྲྀ་ཏུ། ནི་
བཱ་ར་ཎི། བུདྡྷེ་སུ་བུདྡྷེ། བུདྡྷ་ཨ་དྷིཥྛ་ན། རཀྵནྟུ་མེ། སརྦ་དེ་བཱ་ས་མེ་ཨ་ས་མེ་ས་མ་
ནཱི་ཧ་རནྟུ། སརྦ་བུདྡྷ་བོ་དྷི་སཏྭ། ཤ་མེ་ཤ་མེ་པྲ་ཤ་མནྟུ་མེ་སརྦ་ཨི་ཏུ་པ་དྲ་བ་བྱུ་ཏ་
ཡ༑ པཱུ་ར་ཎི་པཱུ་ར་ཎེ་པཱུ་ར་ཡ་མེ། སརྦ་ཨཱ་ཤཱ་ཡ་བེཌཱུརྱ་པྲ་ཏི་བྷཱ་སེ་སརྦ་པཱ་པཾ་ཀྵ་
ཡངྐ་རི་སྭཱ་ཧཱ། གཟུངས་རིང་བཟླས་མཐར་གཟུངས་ཐུང་ཅི་ནུས་བཟླ། །བདུད་རྩི་བྱིན་འཇུག་དམིགས་པའི་
འཕྲུལ་འཁོར་གནད། །མོས་གུས་ཅན་ལ་བྱིན་རླབས་འཇུག་ཐག་ཉེ། །ཞག་གསུམ་ཞག་བདུན་གང་ནུས་ཅི་ལྕོགས་བྱ། །
ཐུན་མཐར་དབྱངས་གསལ་རྟེན་འབྲེལ་སྙིང་པོ་བརྗོད། །བླ་མ་བདེར་གཤེགས་སྨན་གྱི་ལྷ་ཚོགས་
ལ༑ ༑བདག་སོགས་སྒོ་གསུམ་གུས་པས་ཕྱག་འཚལ་ལོ། །མཆོད་པ་ཀུན་འབུལ་
སྡིག་པ་མཐའ་དག་བཤགས། །དགེ་ལ་ཡི་རང་ཆོས་འཁོར་བསྐོར་བར་བསྐུལ། །
མྱ་ངན་མི་འདའ་བཞུགས་པར་གསོལ་བ་འདེབས། །དགེ་རྩ་རྫོགས་བྱང་ཉིད་དུ་
བསྔོ་བར་བགྱི། །ཞེས་ཡན་ལག་བདུན་པ་འབུལ། །བདེ་གཤེགས་མཆེད་བརྒྱད་ཐུབ་དབང་
ཡུམ་ཆེན་མོ། །ལྷ་མོ་མཆེད་བརྒྱད་དྲང་སྲོང་རིག་འཛིན་དང་། །བྱང་སེམས་གནོད་
སྦྱིན་ལྷ་ཀླུ་དཀར་ཕྱོགས་སྐྱོང་། །བདུད་རྩི་སྨན་གྱི་ལྷ་ཚོགས་རྣམས་ལ་བསྟོད། །
མོས་གུས་ཆུང་ཞིང་ཐེ་ཚོམ་ལོག་པར་ལྟ། །སྙིང་རྗེ་ཆུང་ཞིང་བྱང་ཆུབ་སེམས་ཉམས་
ཤིང་། །རང་རིག་ཡེ་ནས་ཆོས་སྐུར་མ་རྟོགས་པར། །གཉིས་འཛིན་འཁྲུལ་བའི་
་
་74



བུ
，
ཡང་གསང་ཐུགས་ཐིག་བླ་སྒྲུབ་སྐོར། ག༽ །
དབང་གྱུར་བཟོད་པར་གསོལ། །ཡི་གེ་བརྒྱ་པ་བཟླས་ཤིང་གཤིས་ལུགས་སྐྱོངས། །སྨན་གྱི་རྒྱལ་
པོ་མཆེད་བརྒྱད་ཐུགས་བསྐྱེད་ཀྱིས། །ཕ་མ་ཉམ་ཐག་སྡུག་བསྔལ་གྱིས་གཟིར་བའི། ། །
འགྲོ་ཀུན་ལས་དང་ཉོན་མོངས་དུག་ལྔའི་ནད། །རླུང་མཁྲིས་བད་ཀན་བཞི་བརྒྱ་རྩ་
བཞི་དང་། །སྟོང་ཕྲག་བརྒྱད་ཅུའི་བགེགས་ལས་རྣམ་པར་གྲོལ། །ཡེ་ཤེས་བདུད་
རྩི་སྨན་གྱི་ནུས་པ་ཐོབ། །ཐུགས་རྗེ་བྱང་ཆུབ་སེམས་ཀྱིས་རྒྱུད་བརླན་ནས། །མཁའ་
ཁྱབ་འབྲེལ་བས་བསྡུས་པའི་སེམས་ཅན་ཀུན། །ལྟ་ན་སྡུག་པའི་ཞིང་དུ་སྐྱེ་བར་ཤོག །དེ་
ནས་རྗེས་ཀྱི་རིམ་པ་ནི། མདུན་བསྐྱེད་ལྷ་ཚོགས་འོད་ཞུ་བེཌཱུརྱའི། །ལྷུང་བཟེད་ནང་དུ་
བདུད་རྩིའི་རྒྱ་མཚོར་གྱུར། །འོད་ཟེར་ཁ་དོག་སྣ་ཚོགས་འཁྱིལ་ལེ་བས། །རླུང་
མཁྲིས་བད་ཀན་ཚ་གྲང་འདུ་བའི་ནད། །སེལ་བས་རང་རང་ནུས་བཅུད་ལྡན་པར་
གྱུར། །པྱད་ཡ་ཐེ་དན། ཁ་ཊེ། ཁ་ཊེ། ཁ་ཊེ། ཁ་ཊེ། བི་ཁ་ཊེ། ཙ་ལེ་བི་ཙ་ལེ་བི་མ་
ལེ་བི་ལ་མ་བེ། བཱ་ལེ་བ་ལ་བ་ཏེ། ཙནྡྲ་ཙ་ར་ཎེ་ཨ་མི་ཏ་ནི་གྷོ་ཥེ་སྭཱ་ཧཱ། སཾ་གྷ་ས་པཱ་
རི་ཝཱ་ར་དྭ་ན་པ་ཏི་ས་པ་རི་ཝཱ་ར་སྱ་ཙ་སརྦ་བྱཱཏྟི་ཤནྟི་ཀུ་རུ་ཀུ་རུ་སྭཱ་ཧཱ། བརྒྱ་རྩ་བརྒྱད་
ཀྱིས་རབ་ཏུ་གནས། རླུང་ལས་གྱུར་དང་མཁྲིས་པ་ལས་གྱུར་པ། །བད་ཀན་ལས་གྱུར་ཚ་
གྲང་འདུ་བ་ལས། །གྱུར་པའི་ནད་རྣམས་ཐམས་ཅད་རབ་བཅོམ་སྟེ། །ཀུན་ལ་
སྨན་འདིས་རྟག་ཏུ་དགེ་བར་ཤོག །སྟོབས་ལྡན་གནོད་སྦྱིན་དེད་དཔོན་ཆེན་པོ་དང༌། །
ཚངས་པ་བརྒྱ་བྱིན་རྒྱལ་ཆེན་སྡེ་བཞི་པོ། །ལྷ་ཀླུ་གནོད་སྦྱིན་དཀར་ཕྱོགས་སྐྱོང་རྣམས་
ཀྱིས། །རྟག་ཏུ་སྨན་འདི་སྲུངས་ཤིང་དགེ་བར་མཛོད། །རྟེན་འབྲེལ་སྙིང་པོ་ལན་གཅིག་དང་། །
ཤིས་པར་བརྗོད་ཅིང་མེ་ཏོག་འཐོར། །དམིགས་མེད་ངང་ལ་མཉམ་པར་བཞག། །ལས་ལ་སྦྱར་ཚེ་རང་ཉིད་སྨན་བླ་
75



་
མདོ་མཁྱེན་བརྩེའི་གསུང་འབུམ། -
་
བསྒོམ། །སྨན་གཟུངས་བཟླས་ཤིང་སྦྱིན་ལ་གཏོང་བའི་ཚེ། །འཚོ་བྱེད་བདུད་རྩིས་ལུས་གང་ནད་རྣམས་ཞི། །དྲང་སྲོང་
རིག་འཛིན་ལྷ་མོའི་ཚོགས་ཀུན་གྱིས། །གང་ལ་གང་འདུལ་ནད་རྣམས་བསལ་བར་བསྒོམས། །གུ་རུར་གསོལ་
འདེབས་སྨན་གྱི་གཟུངས་བཟླའོ། །ཚེ་ཟད་མ་ཡིན་བར་ཆད་སེལ་བར་ངེས། །སྨན་གྱི་སྒྲུབ་པ་བདུད་རྩིའི་བུམ་བཟང་
འདི། །རང་སློབ་འཚོ་བྱེད་བློ་གྲོས་དཔལ་འབར་དང་། །བདེ་ཆེན་འོད་ཟེར་གཉིས་ཀྱིས་བསྐུལ་བའི་ངོར། །དུས་མཐའི་
གཏེར་མིང་འཇའ་ལུས་རྡོ་རྗེ་ཡིས། །དག་པའི་སྣང་ངོར་ཤར་བཞིན་འཕྲལ་དུ་བཀོད། །དགེ་བས་འགྲོ་ཀུན་དུག་གསུམ་
ནད་ལས་གྲོལ། །སྐུ་ལྔ་ལྷུན་རྫོགས་འབྲས་བཟང་མངོན་གྱུར་ཤོག ། །
རྡོར་སེམས་ཆ་ལག་སྒྲིབ་སྦྱོང་ཚོགས་རྫོགས་ཕྱིར། ཚོགས་སྣོད་གཙང་མའི་སྣོད་དག་ཏུ། ཞལ་ཟས་བཟའ་བཏུང་
ལོངས་སྤྱོད་འདུ་བྱས་པར། ཐོག་མར་བསང་སྦྱངས་བྱིན་གྱིས་བརླབ་པ་ནི། རང་ཉིད་རྡོར་སེམས་སྐུར་
གསལ་ཐུགས་ཀ་ནས། །རཾ་ཡཾ་ཁཾ་འཕྲོས་ཚོགས་ཀྱི་དྲི་མ་སྦྱངས། །གཙང་མའི་སྣོད་
དུ་ཨོཾ་ཨཱ༔ཧཱུྃ་ཞུ་བས། །འདོད་ཡོན་ཚོགས་མཆོད་སྤྲིན་ཕུང་ཟད་མེད་གྱུར། །གཉིས་པ་
ཚོགས་ཞིང་མངོན་པར་བསྒྲུབ་པ་ནི། ཧཱུྃ། མེ་ལོང་ཡེ་ཤེས་མངོན་དགའི་ཞིང་ཁམས་ནས། །
རྣམ་ཤེས་རྣམ་དག་བཅོམ་ལྡན་རྡོ་རྗེ་སེམས། །དཀྱིལ་འཁོར་དབང་ཕྱུག་བླ་མ་རྡོ་
རྗེ་འཆང་། །འཁོར་ཚོགས་དཔའ་བོ་རིག་འཛིན་མཁའ་འགྲོ་བཅས། །བདག་ཅག་
ཚོགས་གཉིས་གསོག་པའི་ཞིང་མཆོག་ཏུ། །མ་ཐོགས་མྱུར་བར་ཐུགས་རྗེ་བརྩེར་
དགོངས་ཏེ། །སྤྲུལ་བའི་ཞིང་ཁམས་འདི་རུ་གཤེགས་ནས་ཀྱང་། །དགྱེས་པར་
བཞུགས་ལ་དགོངས་པར་མཛད་དུ་གསོལ། །གསུམ་པ་འདོད་ཡོན་ཚོགས་ཀྱི་མཆོད་པ་ནི། །བླ་
མ་རྡོ་རྗེ་སེམས་དཔའི་ལྷ་ཚོགས་ལ། །ཡིད་འོང་སྤྲུལ་པའི་ལྷ་མོ་དཔག་མེད་ཀྱིས། །འདོད་
ཡོན་ལོངས་སྤྱོད་ཚོགས་ཀྱི་མཆོད་པ་འབུལ། །ཟག་མེད་ཐུགས་ཀྱིས་རོལ་ཏེ་དངོས་



ཡང་གསང་ཐུགས་ཐིག་བླ་སྒྲུབ་སྐོར། . ག༽
གྲུབ་སྩོལ། །བཞི་པ་སྡིག་སྒྲིབ་ཉེས་ལྟུང་བཤགས་པ་ནི། །རྣམ་སྨིན་ཆར་འཛིན་ཐ་མལ་ལུས་སྤྲུལ་ཏེ། །བླ་མ་རྡོ་
རྗེ་སེམས་དཔའི་ལྷ་ཚོགས་དྲུང༌། །ཉེས་ལྟུང་ཅི་བགྱིས་གནོང་འགྱོད་སྡོམ་སེམས་བཅས། །ཧཱུཾ། དངོས་ཡིད་
ཏིང་འཛིན་ཚོགས་མཆོད་ཕུལ་བའི་མཐུས། །བདག་ཅག་ཐོག་མེད་ནས་བསགས་
སྡིག་སྒྲིབ་དང་། །བླ་མེད་དམ་ཚིག་ཉམས་འགལ་འདས་རལ་བཤགས། །
ཚངས་པ་ཆེན་པོའི་དངོས་གྲུབ་སྩལ་དུ་གསོལ། །ཡིག་བརྒྱ། ལྔ་བ་བསྒྲལ་བསྟབ་ཚོགས་ཀྱི་
མཆོད་པ་ནི། རྨི་ལཿ དོན་གྱི་བྱང་ཆུབ་སྒྲུབ་ལ་བར་གཅོད་པའི། །མ་རིག་ལས་གྱུར་
ཉོན་མོངས་དགྲ་དང་བགེགས། །རྟོགས་པའི་མཚོན་ཆས་རྡུལ་ཕྲན་བཞིན་བརླགས་
ནས། །བདུད་རྩིར་བསྒྱུར་ཏེ་ཕྱག་རྒྱའི་ལྷ་ལ་འབུལ། །དྲུག་པ་ཐུགས་དམ་སྐོང་བའི་རིམ་པ་ནི།
ཏིང་འཛིན། ནམ་མཁའ་མཛོད་ཀྱི་སྔགས་རྒྱས་བརླབ། ཧཱི ཇི་སྙེད་རབ་འབྱམས་ཞིང་ན་ཡིད་འོང་
བའི། །གཟུགས་སྒྲ་དྲི་རོ་རེག་བྱ་ཆོས་ལ་སོགས། །འདོད་ཡོན་དྲུག་གི་མཆོད་པ་
བསམ་ཡས་ཀྱིས། །བླ་མ་རྡོར་སེམས་ལྷ་ཚོགས་ཐུགས་དམ་བསྐང་། །སྲིད་ན་ཡིད་
འོང་མཚར་སྡུག་མེ་ཏོག་དང་། །ཞིམ་པའི་བདུག་སྤོས་གསལ་བའི་སྒྲོན་མེའི་འོད། །
དྲི་ཆབ་ཞལ་ཟས་བཟའ་བཅའ་བཏུང་བ་ཡིས། །བླ་མ་རྡོར་སེམས་ལྷ་ཚོགས རྩ་
བརྒྱད་སྟོང་ལ་སྦྱར་བའི་བདུད་རྩི་སྨན། །རོ་བརྒྱ་ནུས་སྟོང་ལྡན་པའི་གཏོར་མ་དང་། །
ཆགས་མེད་རཀྟའི་མཆོད་པ་རྒྱ་མཚོ་ཡིས། །བླ་མ་རྡོར་སེམས་ལྷ་ཚོགས དེ་ལྟར་
རྩེ་གཅིག་མཆོད་ཅིང་བསྐང་བའི་མཐུས། །ཐམས་ཅད་ཐུགས་དམ་གཉན་པོ་དགྱེས་
པ་སྐོང་། །ས་ལམ་བར་ཆད་ཉེས་ལྟུང་ཡོངས་དག་ནས། །མཆོག་ཐུན་དངོས་གྲུབ་
མ་ལུས་སྩལ་དུ་གསོལ། །བདུན་པ་ལྷག་མ་དབང་བར་ལྷག་མཆོད་ནི། །རྒྱལ་དབང་བླ་མའི་
77



་
་
མདོ་མཁྱེན་བརྩེའི་གསུང་འབུམ།
བཀའ་དང་དམ་ལ་གནས། །རྣལ་འབྱོར་དམ་ཚིག་ཅན་གྱི་གྲོགས་མཛད་ཅིང་། །
དཀྱིལ་འཁོར་མཐའ་སྐྱོང་ཚོགས་ལ་ལྷག་གཏོར་འབུལ། །དགྱེས་བཞེས་འགལ་
རྐྱེན་སོལ་ལ་མཐུན་རྐྱེན་སྒྲུབས། །བརྒྱད་པ་དཀྱིལ་འཁོར་ལྷ་ཚོགས་བཞེངས་བསྐུལ་ནི། ཧཱུྃ། །སྐུ་
གསུམ་ཞིང་ཁམས་རབ་འབྱམས་རྒྱ་མཚོ་ནས། །ཆོས་ལོངས་སྤྲུལ་པ་རྩ་གསུམ་ལྷ་
ཚོགས་དང་། །ཆོས་སྐྱོང་དམ་ཅན་རྒྱ་མཚོའི་ཚོགས་བཅས་བཞེངས། །སྒྲུབ་པའི་
རྟགས་ཐོན་ཕྲིན་ལས་མྱུར་འགྲུབ་མཛོད། །དགུ་པ་ཐ་ཚིག་ཅན་ལ་ཆད་ཐོ་ནི། ཧཱུཾ། བརྒྱུད་
གསུམ་ངོ་བོ་དཔལ་ལྡན་བླ་མ་ཡིས། །བཀའ་བསྒོས་ཐ་ཚིག་གཉན་པོ་ལ་གནས་
པའི། །བཀའ་སྲུང་དམ་ཅན་རྒྱ་མཚོའི་ཚོགས་བཅས་ལ། །མཆོད་གཏོར་བཞེས་ལ་
རྣམ་བཞིའི་ཕྲིན་ལས་སྒྲུབས། །བཅུ་པ་བཤལ་ཆུ་གཏོར་མའི་རིམ་པ་ནི། ཧཱུྃ། །བཀའ་དང་ཟབ་
གཏེར་གཉན་པོ་ལེགས་སྐྱོང་བའི། །བསྟན་མའི་ཚོགས་ཀྱིས་བཤལ་ཆུ་གཏོར་མ་
འདི། །བཞེས་ལ་དཔལ་ལྡན་བླ་མའི་ཟབ་གཏེར་གྱི། །བསྟན་པ་སྲུངས་ལ་རྣལ་
འབྱོར་སྡོང་གྲོགས་མཛོད། །བཅུ་གཅིག་གཏོར་སྣོད་སྦུབས་ལ་རྟ་བྲོ་བྱ་བ་ནི། ཧཱུྃ། རང་ཉིད་ཁྲོ་བོ་
རོལ་པའི་ཏིང་འཛིན་གྱིས། །ལོག་འདྲེན་དམ་སྲི་འབྱུང་པོ་མ་རུངས་པ། །སྟོང་ཉིད་
སྙིང་རྗེ་རྒྱུད་ལ་མ་སྐྱེས་བར། །དཀྱིལ་འཁོར་ཆེན་པོའི་འོག་ཏུ་མནན་ནོ་རྒྱ། །བཅུ་
གཉིས་པ་དངོས་གྲུབ་ལེན་པའི་རིམ་པ་ནི། །རྣལ་འབྱོར་བདག་ཅག་རྩེ་གཅིག་མོས་པ་ཡིས། །
ལྷག་པའི་ཡི་དམ་ཁྱོད་གཅིག་སྒྲུབ་ལ་གསན། །དུས་འདིར་བདག་ལ་ཐུགས་རྗེ་
བརྩེར་དགོངས་ཏེ། །དབང་དང་བྱིན་རླབས་མཆོག་ཐུན་དངོས་གྲུབ་སྩོལ། །བཅུ་
གསུམ་མཆོད་ཅིང་བསྟོད་པ་གཞུང་བཞིན་བྱ། །བཅུ་བཞི་དཀྱིལ་འཁོར་ལྷ་ལ་བཟོད་གསོལ་ནི། །བླ་མ་རྡོ་རྗེ་
78



ཡང་གསང་ཐུགས་ཐིག་བླ་སྒྲུབ་སྐོར། ག༽
སེམས་དཔའི་དཀྱིལ་འཁོར་དུ། །བདག་ཅག་མ་རིག་འཁྲུལ་པའི་གཞན་དབང་
གིས། །ཆོ་ག་ལྷག་ཆད་ནོངས་པ་ཅི་མཆིས་པ། །ཆོས་དབྱིངས་ཆེན་པོའི་ཀློང་དུ་
བཟོད་པར་གསོལ། ཡིག་བརྒྱ། །བཅོ་ལྔ་རྟག་དང་ཆད་པའི་མཐའ་བསལ་བ། །བརྟན་པ་སྣོད་ཀྱི་
འཇིག་རྟེན་བཅུད་ལ་བསྡུ། །དེ་ཡང་རྡོ་རྗེ་སེམས་དཔའ་རང་ཉིད་ལ། །དེ་ཉིད་
ཐུགས་ཀའི་ཧཱུྃ་ནས་ན་དཱའི་བར། །རིམ་ཡལ་ཀུན་བཟང་གདོད་མའི་གཤིས་སུ་ཨཱཿ །
སླར་ཡང་དཔལ་ལྡན་རྡོ་རྗེ་སེམས་དཔའ་ཆེ། །སྣང་སྟོང་མེ་ལོང་ནང་གི་གཟུགས་
བརྙན་ལྟར། །སྤྱོད་ལམ་རྣམ་བཞི་བདེ་ཆེན་ཡེ་ཤེས་ངང་། །དུ་མ་རོ་གཅིག་ཁྱབ་
བརྡལ་ཆེན་པོ་བཞག །བཅུ་དྲུག་པ་བསྔོ་བ་སྨོན་ལམ་གྱི་རིམ་པ་ནི། །འདིས་མཚོན་དུས་གསུམ་
བསགས་པའི་དགེ་ཚོགས་ཀུན། །མཁའ་ཁྱབ་འཁོར་བར་འཁྱམས་པའི་སེམས་
ཅན་རྣམས། །འཁྲུལ་སྣང་རྨི་ལམ་སད་ལྟར་དབྱིངས་དག་ནས། །རྫོགས་པའི་
སངས་རྒྱས་གོ་འཕང་ཐོབ་ཕྱིར་བསྔོ། །དེ་ལྟར་རྩེ་གཅིག་བསྙེན་ཅིང་བསྒྲུབས་པ་
དང༌། །ཚོགས་ཀྱི་འཁོར་ལོའི་མཆོད་པས་མཉེས་པའི་མཐུས། །བདག་སོགས་
ལམ་ལ་ཞུགས་པའི་རྣལ་འབྱོར་ཀུན། །སྡིག་ལྟུང་ཉེས་པའི་ཚོགས་ཀུན་འདག་
པར་ཤོག །ཁྱད་པར་གསང་བ་སྔགས་ཀྱི་སྒོར་ཞུགས་ནས། །མ་རིག་དབང་གིས་
རྩ་བ་ཡན་ལག་གི །དམ་ཚིག་སྐྱོན་གྱིས་གོས་པ་ཅི་མཆིས་པ། །དེང་ནས་བཤགས་
ཏེ་ཚངས་པ་མཆོག་ཐོབ་ཤོག །རྟག་ཏུ་བདག་གིས་སྒོ་གསུམ་བྱ་བ་ཀུན། །མ་འབད་
བཞིན་དུ་འགྲོ་ལ་ཕན་པ་དང་། །རྗེ་བཙུན་བླ་མ་མཉེས་པའི་མཆོད་སྤྲིན་དུ། །གྱུར་
ནས་རང་གཞན་དོན་གཉིས་ལྷུན་གྲུབ་ཤོག །འགྲོ་རྣམས་སྐྱེ་བའི་ཕྲེང་བ་ཐམས་
-
79



-
1
ཆགས་རྣམས་ཀྱི་བཀྲ་ཤིའ་འགྲོའི་ཕྲིན་ལས་གློག་ཆགས་དངོས་གྲུབ་རྒྱ་
མདོ་མཁྱེན་བརྩེའི་གསུང་འབུམ།
ཅད་དུ། །གཟུང་འཛིན་སྒྲོག་གྲོལ་མ་རིག་རྒྱུད་སྟོངས་ནས། །ཡེ་ཤེས་རྩལ་རྫོགས་
ཆོས་ཉིད་རང་བྱང་ཆུབ། །བློ་འདས་ཆོས་ཟད་གཞོན་ནུ་བུམ་སྐུའི་ཀློང་། ། འབྲས་
བུའི་རྒྱལ་པོ་གཞི་ཐོག་གྲོལ་བར་ཤོག །བཅུ་བདུན་ཀུན་ཏུ་དགེ་བའི་བཀྲ་ཤིས་ནི། ། བརྒྱུད་
གསུམ་བླ་མའི་བྱིན་རླབས་སྤྲིན་ལྟར་འཐིབས། །ཡི་དམ་ལྷ་ཚོགས་དངོས་གྲུབ་ཆར་
ལྟར་བསྙིལ། །གནས་གསུམ་མཁའ་འགྲོའི་ཕྲིན་ལས་གློག་བཞིན་འཁྱུག །རྩ་གསུམ་
ལྷ་ཚོགས་རྣམས་ཀྱི་བཀྲ་ཤིས་ཤོག །དེ་སྐད་དུ་རྒྱལ་སྲས་བདེ་ཆེན་རིག་པའི་རལ་གྲིས་ཐུགས་བཞེད་
བཞིན། །རིག་འཛིན་བསྟན་པའི་རྒྱལ་མཚན་ཞེས་བྱ་བས་བྲིས་པ་ཡོངས་སུ་དགེའོ།། །།
་ གསོལ་འདེབས་བྱིན་རླབས་སྤྲིན་ཕུང་བཞུགས། ཨེ་མ་ཧོ། །ཆོས་དབྱིངས་སྐྱེ་མེད་དག་པའི་
ཞིང་ཁམས་སུ། །ཀུན་བཟང་རིགས་ལྔ་རྒྱལ་བ་རྡོ་རྗེ་སེམས། །དྲུག་ལྡན་བརྒྱུད་
པའི་བླ་མ་ཀུན་གྱི་དངོས། །རྩ་བའི་བླ་མའི་ཞབས་ལ་གསོལ་བ་འདེབས། །གང་
གི་ཡེ་ཤེས་ཐུགས་རྗེའི་སྒྱུ་འཕྲུལ་གྱི། །རྣམ་རོལ་ཡི་དམ་ཞི་ཁྲོའི་ལྷ་ཚོགས་དང་། །
གནས་གསུམ་དཔའ་བོ་མཁའ་འགྲོ་ཐམས་ཅད་དང་། །ཆོས་སྐྱོང་སྲུང་མར་བཅས་
ལ༴ དེ་ལྟར་རྩེ་གཅིག་གསོལ་བ་བཏབ་པའི་མཐུས། །བདག་རྒྱུད་སྒྲིབ་གཉིས་
མུན་པ་ཡོངས་བསལ་ནས། །ཉམས་རྟོགས་ཡེ་ཤེས་སྣང་བ་གོང་འཕེལ་ངོས། །
བདག་གཞན་དོན་གཉིས་འགྲུབ་པར་བྱིན་གྱིས་རློབས།
8)



ཡང་གསང་ཐུགས་ཐིག་བླ་སྒྲུབ་སྐོར།
ག༽
ཡང་གསང་ཐུག་ཐིག་ཆ་ལག་ལས༔ རྡོ་རྗེ་སེམས་དཔའི་
སྒྲུབ་ཐབས་བཞུགས
ཀུན་བཟང་བདེ་སྟེར་མ་ལ་འདུད༔ ཡང་གསང་ཐུགས་ཐིག་ཆ་ལག་ལསཿ རྡོ་རྗེ་སེམས་དཔའི་སྦྱོང་པའི་རྒྱུད
རིགས་དྲུག་སྡུག་བསྔལ་མེ་མདག་འོ༔ གསོད་བྱེད་ཐུགས་རྗེ་བདུད་རྩིའི་ཆརཿ གཅིག་ཆོག་ནོར་བུའི་ལུགས་སུ་
བཀོད༔ དང་པོ༔ སྐྱབས་སུ་འགྲོ་བ་ནི༔ ན་མོ༔ མ་རིག་གཟུང་འཛིན་དུག་ལྔའི་ལས་དབང་
གིསཿ སྡུག་བསྔལ་མཐའ་མེད་འཁོར་བར་འཁྱམས་པའི་འགྲོ འདྲེན་མཛད་བླ་མ་
ཀུན་བཟང་རྡོར་སེམས་ལཿ སྙིང་ནས་གདུང་ཤུགས་དྲག་པོས་སྐྱབས་སུ་མཆི༔ གཉིས་
པ་བྱང་ཆུབ་སེམས་བསྐྱེད་ནི༔ འཁྲུལ་སྣང་སྒྱུ་མའི་དཔེ་བརྒྱད་རྫུན་པོ་ཆེ༔ ཨ་འཐས་བདག་
ཏུ་བཟུང་བའི་འགྲོ་བ་རྣམས༔ བདག་མེད་ཀུན་བཟང་དགོངས་པ་མངོན་གྱུར་ནས
འཁོར་བ་དོང་ནས་སྤྲུགས་པར་སེམས་བསྐྱེད་དོ༔ གསུམ་པ་རྣལ་འབྱོར་སྒོམ་བཟླས་ནི༔ རང་
གཞན་སྤྱི་བོར་པད་དཀར་ཟླ་གདན་དབུསཿ ཧཱུྃ་ཡིག་ཟླ་ཞུན་ལྟར་གསལ་འཕྲོ་འདུ་
ལསཿ བླ་མ་ཀུན་བཟང་དཔའ་བོ་རྡོ་རྗེ་སེམས༔ དཀར་གསལ་ཞལ་འཛུམ་ཕྱག་
གཉིས་རྡོར་དྲིལ་འཛིན༔ སེམས་དཔའི་དཀྱིལ་ཀྲུང་དར་དང་རིན་ཆེན་བརྒྱན༔ ལོངས་
སྐུའི་ཆས་རྫོགས་བདག་ལ་བརྩེ་བར་གཟིགསཿ ཐོག་མར་འཁྲུལ་བ་ནས་བཟུང་ད་
ལྟའི་བརཿ མ་རིག་ལས་ཉོན་དབང་གྱུར་མི་དགེ་བཙུ མཚམས་མེད་དེ་དང་ཉེ་བ་
ལྔ་ལ་སོགསཿ སྡིག་པ་མི་དགེའི་ལས་བསགས་ཐམས་ཅད་དང༔ སོ་ཐར་བྱང་
，
81



མདོ་མཁྱེན་བརྩེའི་གསུང་འབུམ།
སེམས་སྡོམ་དང་བསླབ་པ་འགལ གསང་བ་སྔགས་ཀྱི་དམ་ཚིག་ཉམས་ལ་སོགས
ལས་ངན་བདག་གིས་སྡིག་ལྟུང་ཅི་བསགས་པཿ ཤིན་ཏུ་གནོང་ཞིང་འགྱོད་པས་
མཐོལ་ལོ་བཤགསཿ ད་ནི་ཉེས་པ་ཅི་བཞིན་མཐོང་ལགས་པས ཕྱིན་ཆད་སྲོག་
ལ་བབ་ཀྱང་སྡོམ་ལགས་སོ༔ བརྩེ་ལྡན་ཁྱོད་ཀྱི་ཐུགས་རྗེས་བདག་སྐྱོབས་འཚལ༔
ཞེས་གསོལ་རྡོར་སེམས་ཐུགས་ཀར་ཟླ་དཀྱིལ་དབུསཿ ཧཱུཾ་དཀར་ཡི་གེ་བརྒྱ་བའི་
སྔགས་ཀྱིས་བསྐོརཿ བཟླས་པས་སྔགས་ཕྲེང་ལས་བྱུང་བདུད་རྩིའི་རྒྱུན༔ སྐུ་ཡི་
དབྱིབས་བརྒྱུད་རང་གཞན་སྤྱི་བོ་ནསཿ ཞུགས་ཤིང་ནད་གདོན་སྡིག་སྒྲིབ་ཉེས་
ལྟུང་ཚོགསཿ རྣམ་པར་བཀྲུས་ཤིང་ཤེལ་གོང་ལྟར་གྱུར་པསཿ དྲི་ཁུ་ཉ་ལྕོང་སྡོམ་
སྡིག་སྦལ་སྦྲུལ་དང རྣག་ཁྲག་དུད་ཁུ་སོལ་ཁུའི་རྣམ་པར་ཐོན༔ ས་འོག་འཆི་
བདག་གཤིན་རྗེའི་ཁར་སོང་བསཿ འཆི་བ་བསླུ་ཞིང་ཆོས་སྐུ་མངོན་དུ་གྱུར༔ རྩེ་
གཅིག་བསྒོམ་ཞིང་སྙིང་པོ་བཟླས་པར་འབད༔ ཨོཾ་བཛྲ་སཏཱ་སོགས། སཏྭ་ཨཱ༔ རེས་
འགའ་སྟོབས་བཞི་དམིགས་པའི་འཕྲུལ་འཁོར་དང སྐབས་སུ་མ་བཅོས་དོན་གྱི་བཤགས་པར་འབདཿ དེ་ཚེ་ཉམས་
ཆག་དག་པའི་རྟགས་མཚན་ཐོན༔ སྔོན་འགྲོ་སྦྱང་བའི་རིམ་པ་ཨེ་མ་ཧོ༔ ཐུན་མཐར་གསང་སྔགས་རྩ་བ་ཡན་ལག་གི
དམ་སྡོམ་ཉམས་པ་སྐོང་ཞིང་སོར་ཆུད་ཕྱིར༔ རྡོ་རྗེ་སེམས་དཔའི་གསང་བ་དྲི་མེད་ལསཿ བཤགས་པའི་སྙིང་པོ་སྦྱོང་
བའི་རྒྱལ་པོ་བསྟན ཨོ༔ གཞི་ཐོག་དང་པོའི་སངས་རྒྱས་ཀུན་ཏུ་བཟངཿ རྡོ་རྗེ་སེམས་
དཔའ་རྡོ་རྗེ་དེ་བཞིན་གཤེགསཿ དཔའ་བོ་ཆེན་པོ་འགྲོ་བ་སྐྱོབས་པའི་མགོན༔ བདག་
ལ་བརྩེར་དགོངས་ཡེ་ཤེས་སྤྱན་གྱིས་གཟིགསཿ ཨཱ༔ གདོད་ནས་མ་སྐྱེས་ཡེ་ནས་
རྣམ་དག་ཀྱང༔ འཁྲུལ་སྣང་གློ་བུར་ཤར་བའི་ཀུན་རྟོག་ལསཿ མ་རིག་གཟུང་



ཡང་གསང་ཐུགས་ཐིག་བླ་སྒྲུབ་སྐོར། ག༽
འཛིན་རྐྱེན་སྣང་ཉམས་ཆག་ཀུན༔ དག་ཆེན་ཆོས་དབྱིངས་ཡུམ་གྱི་ཀློང་དུ་བཤགས༔
བཛྲགསང་བའི་བདག་པོ་རྡོ་རྗེའི་དམ་བསྒྲགས་པ སྐུ་གསུང་ཐུགས་གསང་ས་
མ་ཡཱ་འབུམ་གྱི༔ དམ་ལས་ཉམས་ཤིང་ཚིག་ལས་འགལ་བ་ག རབ་ཏུ་གནོང་
ཞིང་འགྱོད་པས་མཐོལ་ལོ་བཤགསཿ སཏྭཉམས་པ་རྐྱེན་དུ་གྱུར་པའི་དུས་འདས་
ནསཿ ལས་ཀྱི་གཉེར་འཛིན་རྡོ་རྗེ་མཁའ་འགྲོ་ཡི༔ བཀའ་ཡི་ཆད་པ་དྲག་པོའི་རྒྱུར་
གྱུར་པསཿ འདི་ཕྱི་སྒྲིབ་གྱུར་དམྱལ་ཆེན་བསགས་པ་བཤགསཿ ཧཱུྃ་འདོད་པའི་
རྒྱལ་པོ་ཡེ་ནས་རྡོ་རྗེའི་ཆེ དམིགས་སུ་མེད་ཅིང་ཉམས་དང་བཤགས་པ་བྲལཾ
ཀུན་ཏུ་བཟང་པོ་ཡེ་རྫོགས་རིག་པའི་ཀློངཿ འདུ་འབྲལ་མེད་པ་ཆོས་དབྱིངས་ཀློང་
དུ་ཨཱ༔ བཤགས་པའི་རྒྱལ་པོ་རྡོ་རྗེ་ཚིག་གསུམ་པ༔ འཁོར་བ་དོང་སྤྲུག་ལྕགས་ཁམས་གསེར་འགྱུར་རྩིསཿ ཐེབས་
པ་ཇི་བཞིན་མ་རིག་དམ་ཉམས་པའི༔ དབང་གྱུར་འགྲོ་བ་སྐྱོབ་པའི་གདམས་པ་འདི༔ ཀུན་ཏུ་བཟང་པོའི་ཐུགས་ཀྱི་
ཀློང་ལས་ཤརཿ པདྨས་ཕྱི་རབས་དོན་དུ་བརྡ་རིས་ཕབ ང་སྤྲུལ་སྙིང་གི་བུ་དང་འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔
གུ་ཧུ༔ དངོས་གཞིའི་དང་པོ་ཡན་ལག་བདུན་པ་ནི༔ ཧོ༔ རིགས་བརྒྱའི་བདག་ཉིད་བླ་མ་རྡོ་རྗེ་
སེམསཿ སྦྱོང་བའི་རྒྱལ་པོ་སེམས་དཔའ་ཆེན་པོ་ལཿ བདག་ལུས་ཞིང་རྡུལ་མཉམ་
པས་ཕྱག་འཚལ་ལོ༔ སྟོང་གསུམ་རབ་འབྱམས་ལྷ་མིའི་དཔལ་འབྱོར་དངཿ ཀུན་
བཟང་མཆོད་སྤྲིན་རྒྱ་མཚོར་སྤྲུལ་ནས་འབུལཿ མ་རིག་དབང་གྱུར་སྡིག་པ་མི་དགེའི་
ལསཿ སྡོམ་གསུམ་དམ་ཚིག་ཉམས་པ་མཐོལ་ལོ་བཤགསཿ སེམས་དཔའ་རྣམས་
ཀྱི་སྤྱོད་པ་རླབས་ཆེན་དང༔ འགྲོ་བའི་རྣམ་དཀར་བསྒྲུབས་ལ་རྗེས་ཡི་རངསཿ རྡོ་
རྗེ་འཛིན་མཆོག་ཟབ་གསང་བླ་མེད་ཀྱི༔ ཆོས་ཀྱི་འཁོར་ལོ་དམ་པ་བསྐོར་བར་བསྐུལ
83



1：
མདོ་མཁྱེན་བརྩེའི་གསུང་འབུམ། ་
འཁོར་བ་དོང་ནས་སྤྲུགས་པར་མ་གྱུར་བརཿ སེམས་ཅན་དོན་དུ་མྱ་ངན་མི་འདའ་
བཞུགསཿ དུས་གསུམ་བསགས་པའི་དགེ་ཚོགས་ཅི་མཆིས་པཿ འགྲོ་རྣམས་གདོད་
མའི་གཞི་ལ་འགོད་ཕྱིར་བསྔོ༔ མོས་གུས་དྲག་པོས་ལན་གསུམ་བརྗོད་པ་ཡིས༔ རྡོ་རྗེ་སེམས་
དཔའ་དགྱེས་པའི་འཛུམ་མདངས་བཅསཿ རིགས་ཀྱི་བུ་ཁྱོད་སྒྲིབ་པ་ཡོངས་བྱང་ངོ༔
ད་ནི་བདག་དང་དབྱེར་མེད་མངོན་སངས་རྒྱསཿ འཁོར་བ་མ་སྟོངས་བར་དུ་འགྲོ་
དོན་སྤྱོད༔ ཅེས་གསུངས་རྡོ་རྗེ་སེམས་དཔའ་འོད་ཞུ་ནསཿ བདག་ལ་ཐིམ་པས་
དབང་བཞི་ཡོངས་སུ་རྫོགས༔ སྒྲིབ་པ་བཞི་དག་སྐུ་བཞི་མངོན་དུ་གྱུར༔ རིག་པ་མ་
བཅོས་གཉུག་མའི་སྐུ་རུ་གསལ༔ ཨཱ༔ གཉིས་པ་དངོས་གཞི་ལྷ་བསྐྱེད་རིམ་པ་ནི༔ སྣང་སྲིད་
གཟུང་འཛིན་གཉིས་བསྡུས་ཆོས་རྣམས་ཀུན༔ སྤྲོས་བྲལ་སྟོང་ཆེན་དེ་བཞིན་ཉིད་
ཀྱི་དབྱིངས༔ ཀུན་སྣང་སྙིང་རྗེ་སྒྱུ་མའི་རང་གདངས་ལས༔ རང་རིག་ཧཱུྃ་ཡིག་ཟླ་
ཞུན་འཕྲོ་འདུས་ཀྱིསཿ སྣོད་བཅུད་ཡོངས་སྦྱངས་དོན་བྱས་འོད་དུ་ཞུ༔ རང་ཉིད་
བཅོམ་ལྡན་དཔལ་ལྡན་རྡོ་རྗེ་སེམས༔ དཀར་གསལ་ཐིག་ལེའི་ཞལ་དཀྱིལ་འཛུམ་
པའི་ཉམས༔ སྐུ་གསུམ་སྤྱན་གྱིས་འཁོར་འདས་ཁྱབ་པར་གཟིགས ཐབས་ཤེས་
ཕྱག་གཉིས་རྡོ་རྗེ་ཐུགས་ཀར་འཛིན༔ གཡོན་པས་སྣང་སྟོང་དྲིལ་བུ་དཀུ་ལ་བརྟེན
ཐོར་ཚུག་རིན་ཆེན་རྒྱན་དང་དར་དཔྱངས་སོགསཿ ལོངས་སྐུའི་ཆས་རྫོགས་སྟོད་
གཡོགས་སྨད་ཤམ་ཅན༔ ཞབས་ཟུང་རྡོ་རྗེ་དཀྱིལ་མོ་ཀྲུང་དང་བཅས༔ པདྨ་ཉི་མ་
ཟླ་དཀྱིལ་སྟེང་ན་བཞུགས༔ སངས་རྒྱས་བྱང་སེམས་དཔག་མེད་འཁོར་དང་བཅས
གནས་གསུམ་ཨོཾ་དཀར་ཨཱདམར་ཧཱུྃ་མཐིང་ལསཿ འོད་འཕྲོས་དབང་ལྷ་རིགས་ལྔ་
84



ཡང་གསང་ཐུགས་ཐིག་བླ་སྒྲུབ་སྐོར། ག༽
ཡབ་ཡུམ་བཅས སྤྱན་དྲངས་སྤྱི་བོའི་གནས་ལྔར་སྦྱོར་བ་མཛད༔ བྱང་སེམས་ཡེ་
ཤེས་བདུད་རྩིའི་ཆུ་རྒྱུན་གྱིསཿ དབང་བསྐུར་སྐུ་གང་དྲི་མ་ཀུན་དག་ནསཿ ཆུ་ལྷག་
ཡར་ལུད་ཀུན་བཟང་དབུ་བརྒྱན་ཅིང༔ གནས་གསུམ་སྐུ་གསུང་ཐུགས་ཀྱི་མཚན་
པར་གྱུརཿ གསུམ་པ་སྤྱན་འདྲེན་ནི༔ ཐུགས་ཀའི་འོད་ཀྱིས་ཡེ་ཤེས་ལྷ་ཚོགས་བསྐུལ༔ ཧཱུྃ༔ ཆོས་དབྱིངས་
འདུ་འབྲལ་མེད་པའི་ཞིང་ཁམས་ནསཿ ཀུན་བཟང་ཡབ་ཡུམ་རྡོར་སེམས་རིགས་
མཆོག་ལཿ དམ་པ་རིགས་བརྒྱ་རྩ་གསུམ་རབ་འབྱམས་སོགསཿ སྐུ་གསུམ་རྒྱལ་
བ་སྲས་དང་སློབ་མར་བཅསཿ མ་ལུས་འཁོར་བཅས་སྤྱན་འདྲེན་གཤེགས་སུ་གསོལ༔
བཛྲ་ས་མ་ཡཱ་ཛ་ཛ༔ བཞི་པ་བཞུགས་སུ་གསོལ་བ་ནི༔ ཡེ་ཤེས་སྤྲུལ་པའི་རང་རིག་དོན་གྱི་
མཿ ཡེ་ནས་རང་དང་ལྷ་ཚོགས་གཉིས་སུ་མེད༔ དམ་ཚིག་ཡེ་ཤེས་ཆུ་ལ་ཆུ་བཞག་
ལྟརཿ དབྱེར་མེད་དུ་མ་རོ་གཅིག་ཆེན་པོར་གྱུརཿ ས་མ་ཡཱ་ཏིཥྛ་ལྷན༔ ཧཱུྃ༔ བདེ་བ་
ཆེན་པོ་སྟོང་ཆེན་འདུ་འབྲལ་མེདཿ རང་ལས་སྤྲུལ་པའི་ལྷ་མོ་གར་མཁན་མསཿ མི་
འགྱུར་ཡེ་ཤེས་དོན་གྱིས་བརྡ་བསྒྱུར་ཅིང༔ སྤང་བླང་བྲལ་བའི་ངང་ནས་ཕྱག་འཚལ་
ལོ༔ ཨ་ཏི་པཱུ་ཧོ༔ པྲ་ཏིཙྪ་ཧོ༔ ལྔ་པ་མཆོད་པ་འབུལ་བ་ནི༔ ཧཱུྃ༔ དངོས་སུ་འབྱོར་དང་ཡིད་
ཀྱིས་རྣམ་སྤྲུལ་ཏེ༔ ཀུན་ཏུ་བཟང་པོ་བླ་མེད་མཆོད་སྤྲིན་གྱིས༔ མཁའ་དབྱིངས་
རྣམ་དག་རྒྱ་ཆེན་ཡོངས་བཀོད་ཏཿ ཕྱི་ནང་གསང་བའི་མཆོད་སྤྲིན་རྒྱ་མཚོས་མཆོད
བདེ་བ་ཆེན་པོ་ཡུམ་གྱི་པདྨ་དང༔ ཆགས་པ་ཆེན་པོ་བྱང་ཆུབ་སེམས་ཀྱི་ཁམས་
འཁོར་བ་དབྱིངས་སུ་སྒྲོལ་བའི་རིག་སྟོང་གཤིས སྦྱོར་སྒྲོལ་ཆོས་ཀྱི་ཕྱག་རྒྱ་ཆེན་
པོས་མཆོད༔ སརྦ་པུཙྪ་ཏ་ན་ག་ན་དྷརྨ་དྷཅུ་པུཙྪ་ཧོ༔ དྲུག་པ་བསྟོད་པ་བྱ་བ་ནི༔ ཧཱུྃ༔ གསང་
85



་ མདོ་མཁྱེན་བརྩེའི་གསུང་འབུམ། .
ཆེན་རིགས་གཅིག་རྡོ་རྗེ་སེམས་དཔའ་ཆེ༔ རིགས་བརྒྱ་ཀུན་འདུས་འཁོར་འདས་
ཀུན་གྱི་བདག སེམས་དཔའ་ཆེན་པོ་སྦྱོང་བའི་རྒྱལ་པོ་མཆོག༔ དཔའ་བོ་འགྲོ་
བར་སྐྱོབ་ལ་ཕྱག་འཚལ་བསྟོད༔ བདུན་པ་བཟླས་པའི་རིམ་པ་ནི༔ ཐུགས་ཀར་པད་དཀར་
ཟླ་སྟེང་ཧཱུཾ་ཡིག་ལ༔ ཡི་གེ་བརྒྱ་པའི་སྔགས་ཀྱིས་བསྐོར་བ་ལས༔ འོད་འཕྲོས་རྒྱལ་
བ་སྲས་དང་བཅས་པ་མཆོད༔ བྱིན་རླབས་དངོས་གྲུབ་བསྡུས་ཤིང་སླར་ཡང་འཕྲོས
འགྲོ་དྲུག་ཀུན་གྱི་ལས་ཉོན་བག་ཆགས་སྦྱངས༔ ཐམས་ཅད་རྡོར་སེམས་རིགས་
ལྔའི་སྐུར་གྱུར་ཞིངཿ སྒྲ་གྲགས་ཡི་གེ་བརྒྱ་པའི་སྔགས་ཀྱི་སྒྲ༔ དྲན་རྟོག་ཆོས་ཉིད་
ཁྱབ་བརྡལ་ཆེན་པོའི་ངང༔ ཕྱི་སྣོད་འོག་མིན་བདེ་ཆེན་ཞིང་དུ་གྱུརཿ ཨོཾ་བཛྲ་སཏྭ་
སོགས། སཏྭ་ཨཱ༔ གསང་བའི་སྙིང་པོ་འདི་ཀ་ནན་གྱིས་འབད འབུམ་གཅིག་བཟླས་པས་ཉེས་ལྟུང་མ་ལུས་དག
འབུམ་གཉིས་བཟླས་པས་མཚམས་མེད་ལྔ་པོ་སྦྱོང འབུམ་གསུམ་བཟླས་པས་གསང་སྔགས་དམ་སོར་ཆུད༔ འབུམ་
བཞི་བཟླས་པས་རྡོར་སེམས་ཞལ་མཐོང་ཞིངཿ འབུམ་ལྔ་བཟླས་པས་འཁོར་བ་དོང་སྤྲུགས་ནསཿ དག་པ་སྐུ་གསུམ་ ་
ཞིང་དུ་མངོན་འཚང་རྒྱ༔ ཐུན་མཐར་ཕྱག་མཆོད་ཕྱག་སྦྱང་རྒྱལ་པོ་ནི༔ གླང་ཆེན་རབ་འབོག་རྒྱུད་ཀྱི་དགོངས་པའི་དོན༔
ཨོཾ༔ ཡེ་ཤེས་སྐུ་མཆོག༴ སོགས་ བརྒྱད་པ་རྗེས་ཀྱི་རིམ་པ་ནི༔ ཡེ་ཤེས་ལྷ་ཚོགས་སྤྱན་འདྲེན་
གཤེགསཿ ཕྱི་ནང་གསང་བའི་མཆོད་པ་འབུལཿ སྐུ་གསུང་ཐུགས་ཡོན་ཕྲིན་ལས་
བསྟོད བག་མེད་ཉམས་ཆག་འགལ་འཁྲུལ་བཤགསཿ མཆོག་དང་ཐུན་མོང་
དངོས་གྲུབ་སྩོལཿ བཛྲ་ཨགྷཾ་སོགས། ཤབྷ་སརྦ་པུཙྪ་ཧོ༔ བརྟན་པ་སྣོད་ཀྱི་འཇིག་
རྟེན་བཅུད་ལ་བསྡུསཿ དེ་ཡང་རྡོ་རྗེ་སེམས་དཔའ་རང་ཉིད་ལཿ དེ་ཉིད་ཐུགས་
ཀའི་ཧཱུཾ་ནས་ན་དཱའི་བར༔ རིམ་ཡལ་ཀུན་བཟང་གདོད་མའི་གཤིས་སུ་ཨཱ༔ སླར་
86



ཡང་གསང་ཐུགས་ཐིག་བླ་སྒྲུབ་སྐོར། ག༽
ཡང་དཔལ་ལྡན་རྡོ་རྗེ་སེམས་དཔའ་ཆེ༔ སྣང་སྟོང་མེ་ལོང་ནང་གི་གཟུགས་བརྙན་
ལྟརཿ སྤྱོད་ལམ་རྣམ་བཞི་བདེ་ཆེན་ཡེ་ཤེས་ངང༔ དུ་མ་རོ་གཅིག་ཁྱབ་བདལ་ཆེན་
པོར་བཞག དགུ་པ་བསྔོ་སྨོན་བྱ་བ་ནི༔ འདིས་མཚོན་དུས་གསུམ་བསགས་པའི་དགེ་
ཚོགས་ཀུན༔ མཁའ་ཁྱབ་འཁོར་བར་འཁྱམས་པའི་སེམས་ཅན་རྣམསཿ འཁྲུལ་བ་
རྨི་ལམ་སད་ལྟར་དབྱིངས་དག་ནས རྫོགས་སངས་རྒྱས་པའི་གོ་འཕང་ཐོབ་ཕྱིར་
བསྔོ༔ འགྲོ་རྣམས་སྐྱེ་བའི་ཕྲེང་བ་ཐམས་ཅད་དུ༔ གཟུང་འཛིན་སྒྲོགས་གྲོལ་མ་
རིག་རྒྱུད་སྟོངས་ནསཿ ཡེ་ཤེས་རྩལ་རྫོགས་ཆོས་ཉིད་རང་བྱང་ཆུབ༔ བློ་འདས་
ཆོས་ཟད་གཞོན་ནུ་བུམ་སྐུའི་ཀློང༔ འབྲས་བུའི་རྒྱལ་པོའི་གཞི་ཐོག་གྲོལ་བར་ཤོག
ཡང་གསང་མཁའ་འགྲོའི་ཐུགས་ཐིག་ཆ་ལག་ཏུ བླུན་པོ་བ་གླང་རྗེས་སུ་འཛིན་པའི་ཕྱིརཿ རྡོ་རྗེ་སེམས་དཔའ་སྦྱོང་
བའི་རྒྱུད་ལས་བྱུངཿ འཕྲད་པ་ཙམ་གྱིས་སྡིག་སྒྲིབ་ཀུན་སྦྱངས་ཤིང༔ རྩ་བ་ཡན་ལག་དམ་ཉམས་གྲོལ་བྱེད་ན སྡིག་
ལྡན་ཆོས་འདིས་གདུལ་བྱར་སྨོས་ཅི་དགོས༔ ཡིད་བཞིན་ནོར་ལས་དཀོན་པའི་གདམས་པ་འདི༔ ད་ལྟ་ལྷ་ལྕམ་ཨ་ཙར་
ཟུང་ལ་གཏདཿ ནམ་ཞིག་ཁྲག་འཐུང་དཔའ་བོར་འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔ ཅེས་པ་འདི་ཡང་དུས་རྟགས་
མངོན་གྱུར་གྱི་སྐབས་སུ་ཆོས་བདག་གཉིས་ཀྱི་འོད་གསལ་གྱི་སྣང་བ་བརྡས་བསྐུལ་སྡིག་ལྡན་ནག་ཕྱོགས་ཀྱི་གཟུགས་
མེད་འགའ་དངཿ དད་ལྡན་སྲས་མིང་འཛིན་པ་རྡོ་རྗེ་མགོན་པོས་སྔོན་ཆད་ཀྱི་ལས་ལ་འགྱོད་པ་དྲག་པོ་དང་བཅས་
གསོལ་བ་བཏབ་པ་ལྟར་ཁྲག་འཐུང་འདོད་པའི་རྡོ་རྗེས་བརྡ་རིས་ལས་ཤིང་སྦྲུལ་རྒྱལ་ཟླ་བ་ཉ་གང་བའི་ཚེ་དག་པར་
ཕབས་པའི་ཆོས་འདིས་འགྲོ་དོན་བརྗོད་ལས་འདས་སོ༔ ཡི་གེ་པ་ནི་ཌཀྐིའི་རྗེས་བཟུང་བྱང་ཆུབ་རྒྱལ་མཚན་ནོ༔ .
87



མདོ་མཁྱེན་བརྩེའི་གསུང་འབུམ། །
ཀྲྀ ཡང་གསང་པདྨའི་ཐུགས་ཐིག་ལས༔ དགའ་རབ་
དཔའ་བོའི་ཐུགས་བཅུད་བཞུགས༔
སྟོན་པ་མཆོག་ལ་གུས་པས་འདུདཿ ཐུགས་ཐིག་ཤིན་ཏུ་གསང་སྐོར་ལས༔ ཤེས་རབ་ལྷ་མཆོག་སྒྲུབ་པའི་ཐབས༔
འཁོར་བ་རང་གྲོལ་མུན་སེལ་བསྟན༔ སྒོག་ཙོང་ཆང་དང་དྲི་ངན་ཟསཿ རིགས་ངན་འགྲོགས་དང་མཛེ་ཡུགས་སྤངས
དངོས་གཞི་ཉམས་ལེན་རིམ་པ་ནི༔ རླུང་རོ་ལན་གསུམ་བསལ་བྱས་ལ། གཏི་མུག་བླུན་རྨོངས་སྡིག་ལྟུང་དག མི་
གཙང་ཉམས་གྲིབ་ཀུན་དག་བསམ༔ ན་མོ༔ རྩ་གསུམ་ཀུན་འདུས་མགོན་པོ་འཇམ་དབྱངས་
ལཿ དུས་རྣམས་རྟག་ཏུ་བདག་ནི་སྐྱབས་སུ་མཆི༔ སེམས་ཅན་སངས་རྒྱས་ས་ལ་
འགོད་པའི་ཕྱིརཿ ཤེས་རབ་ལྷ་མོ་སྒྲུབ་པར་སེམས་བསྐྱེད་དོ༔ རང་རིག་གསལ་
སྟོང་སྙིང་རྗེའི་ངང་ཉིད་ལས༔ སྣོད་བཅུད་སྟོང་གསལ་འཇའ་འོད་གུར་ཁང་འཁྲིགསཿ
ནེའུ་སེང་སྨན་ལྗོངས་མེ་ཏོག་རྣམ་པར་བཀྲ བདུད་རྩིའི་མཚོ་དབུས་པདྨ་སྟོང་ལྡན་
ཁརཿ ཉི་ཟླའི་གདན་ལ་དྷིཡིག་ཡོངས་གྱུར་ལསཿ བཅོམ་ལྡན་མགོན་པོ་བླ་མ་
འཇམ་དཔལ་དབྱངསཿ དྲི་མེད་དུང་མདོག་མཚན་དཔེའི་གཟི་འོད་འབརཿ ཞལ་
གཅིག་ཕྱག་གཉིས་མཆོག་སྦྱིན་ངལ་གསོའི་རྒྱས༔ ཨུཏྤལ་ལ་གནས་རལ་གྲི་གླེགས་
བམ་འཛིན༔ ཞི་ཚུལ་དགུ་ལྡན་དར་གོས་རིན་ཆེན་རྒྱན༔ ལོངས་སྐུའི་ཆས་རྫོགས་
སེམས་དཔའི་སྐྱིལ་ཀྲུང་བཞུགས༔ ཐུགས་དབུས་ཟེར་ལྔ་འཁྲིགས་པའི་འོད་ཀློང་
དུ༔ ཤེས་རབ་སྒྲ་དབྱངས་ལྷ་མོ་དཀར་དམར་མདངས མཛེས་འཛུམ་ཞལ་གཅིག་
88



-
，
ཡང་གསང་ཐུགས་ཐིག་བླ་སྒྲུབ་སྐོར། ག༽ །
ཕྱག་ཟུང་སྒྲ་སྙན་འཁྲོལཿ འཇའ་ཚོན་སྟོད་གཡོགས་སྨད་དཀྲིས་ནོར་བུས་བརྒྱན༔
ཙོག་པུར་བཞུགས་ཤིང་ཞི་ཆགས་དགའ་བདེའི་ཉམས༔ ཐུགས་ཀའི་འོད་ཀྱིས་ཞིང་
ཁམས་རབ་འབྱམས་མཆོད༔ ཡེ་ཤེས་ལྷ་ཚོགས་སྤྱན་དྲངས་དབྱེར་མེད་བསྟིམས
བདེ་གཤེགས་སྤྱན་དྲངས་དབུ་མར་བྱིན་གྱིས་བརླབས༔ ཕྱག་འཚལ་ཕྱི་ནང་མཆོད་
འབུལ་སྡིག་ལྟུང་བཤགསཿ རྗེས་སུ་ཡི་རང་ཐུགས་དམ་གནད་ནས་བསྐུལཿ རྩེ་
གཅིག་གསོལ་བ་འདེབས་སོ་བྱིན་གྱིས་རློབས༔ འཕགས་མའི་ཐུགས་ཀར་འོད་
དཀར་གྱི༔ འཁོར་ལོ་རྩིབས་བརྒྱད་དབྱངས་ཡིག་མཚན༔ ལྟེ་བར་ཉི་ཟླའི་གའུའི་
དབུས༔ སྲོག་གི་སྙིང་པོ་གཟི་འོད་འབར འཁོར་ལོ་གཡོན་དུ་འཁོར་བ་ཡིས
གཏི་མུག་རྨོངས་འཁྲུལ་བག་ཆགས་སྦྱངསཿ གཟུང་འཛིན་ཆགས་སྡང་དབྱིངས་སུ་
དག གསལ་སྟོང་བདེ་ཆེན་ཡེ་ཤེས་ངང༔ ཨཱ་ལི་བརྒྱ་རྩ་བརྒྱད་བཟླས་ཤིང༔ ཨོ་ཝ་ཀྱེ་དམ་
ཧོ འབུམ་གཅིག་བཟླས་པས་མི་ཤེས་རྨོངས་པ་སེལཿ འབུམ་གཉིས་བཟླས་པས་
ཤེས་རབ་མཆོག་དང་ལྡན༔ འབུམ་གསུམ་བཟླས་པས་མི་བརྗེད་གཟུངས་ཐོབ་འགྱུརཿ ཞལ་མཐོང་ཆོས་སྟོན་འོད་
གསལ་སྣང་བ་ལཿ ལུང་སྟོན་མ་གཅིག་བུ་བཞིན་བརྩེ་བས་སྐྱོང༔ རྟག་ཏུ་འདི་ལ་ཡི་དམ་བྱེད་པས་ན༔ མན་ངག་བླ་
མའི་ཞལ་ལས་ཤེས་པར་བྱ༔ ཐུན་མཐར་ཨཱ་ལི་བརྒྱ་རྩ་བརྒྱད་བཟླ་ཞིང༔ ཨ་ཨཱ། ཨི་ཨཱི། ཨུ་ཨཱུ། རི་རི།
ལི་ལཱི། ཨེ་ཨེ། ཨོ་ཨཽ། ཨཾ་ཨ༔ ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་
ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ས་ཥ་ས་ཧཀྵ༔ ཨོཾ་ཡེ་དྷརྨཱ་ཧེ་ཏུ་པྲ་བྷ་
ཝ་ཧེ་ཏུནྟེ་ཥཱནྟ་ཐཱ་ག་ཏ་ཧྱ་ཝ་དཏ། ཏེ་ཥཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎ་ཡེ་
སྭཱ་ཧཱ། ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། ཡེ་ཤེས་ལྷ་ཚོགས་སྤྱན་འདྲེན་གཤེགས་སུ་
89 །



་ མདོ་མཁྱེན་བརྩེའི་གསུང་འབུམ། ་ ་
གསོལ༔ ཕྱི་ནང་གསང་བའི་མཆོད་པ་དམ་པ་འབུལཿ སྐུ་གསུང་ཐུགས་དང་ཡོན་
ཏན་ཕྲིན་ལས་བསྟོད༔ བག་མེད་འགལ་འཁྲུལ་ཉམས་ཆག་མཐོལ་ལོ་བཤགསཿ
མཆོག་དང་ཐུན་མོང་དངོས་གྲུབ་སྩལ་དུ་གསོལ༔ ཨོཾ་བཛྲ་ཨརྒུ་པཧུཾ་པུལླེ་དྷུཔྤེ་ཨཱ་ལོ་
ཀེ་གྷནྡྷེ་ནེ་ཝི་ཏྱཱ་ཤབྷ་པཱུ་ཙ་ཧོ༔ སྟོང་ཚིགས་མཆོད་བསྟོད་བཤགས་དང་དངོས་གྲུབ་བསྐུལ༔ བརྩེ་
ལྡན་ཁྱོད་ཀྱི་ཐུགས་རྗེའི་འོད་ཟེར་གྱིསཿ བདག་བློ་སྒྲིབ་གཉིས་བག་ཆགས་ཡོངས་
སྦྱངས་ནས ཤེས་རབ་མཆོག་དང་མི་བརྗེད་གཟུངས་ཐོབ་ཅིང༔ ཁྱེད་ཀྱི་གསང་
བ་གསུམ་དང་དབྱེར་མེད་འདྲེས༔ སྡུག་བསྔལ་མ་རྒན་ཉམ་ཐག་སེམས་ཅན་རྣམསཿ
གང་ལ་གང་འདུལ་ཆོས་སྟོན་དོན་སྤྱོད་ཅིངཿ བདག་ལ་བཟང་ངན་འབྲེལ་བས་བསྡུས་
པའི་འགྲོ༔ འོག་མིན་ཞིང་དུ་མངོན་འཚང་རྒྱ་བར་ཤོག༔ རོ་ལངས་ཐལ་མདོག་སྙིང་གི་ནོར་
བུའི་ཆོས༔ མགོན་པོ་འཇམ་དཔལ་དབྱངས་ཀྱིས་བདག་ལ་གནང བྱིན་རླབས་ཡོན་ཏན་བསྐལ་པར་བརྗོད་མི་ལང
ད་ལྟ་དྲིན་ལྡན་མ་ལ་བརྩེ་བས་ཕུལཿ མ་འོངས་རང་ནོར་ལག་ཏུ་ལོན་པར་ཤོག༔ རླུང་ཕྱོགས་ཙམ་ཡང་གཞན་ལ་མ་ -
སྤེལ་ཅིག བཀའ་འདི་འབར་མ་རྡོ་རྗེ་གཤོག་རྒོད་མསཿ ཐུབ་པར་སྲུངས་ཤིང་དམ་ཚིག་སྲོག་གི་རྒྱ༔ ས་མ་ཡཱ༔ རྒྱ་རྒྱ་
རྒྱ༔ གུ་ཧྱ༔ ཁ་ཐཾ༔ བདག་འདྲ་དགའ་རབ་དཔའ་བོས་དག་པར་ཕབ་པ་ཡི་གེ་པ་ནི་རིག་པའི་ཡེ་ཤེས་ཀྱིས་བགྱིས་པས་
ཡོངས་སུ་དགེ་བར་གྱུར་ཅིག་གུ ་
ཡང་གསང་ཐུགས་ཐིག་ཆ་ལག་ལས༔ འཇམ་དཔལ་རྣོན་པོའི་སྒྲུབ་ཐབས་བཞུགས༔ བླ་མ་མགོན་
པོ་འཇམ་དབྱངས་ལཿ སྐྱབས་གསོལ་བྱང་ཆུབ་སེམས་མཆོག་བསྐྱེདཿ ཕྱག་འཚལ་
མཆོད་འབུལ་སྡིག་པ་བཤགསཿ ཡི་རང་ཆོས་བསྐུལ་གསོལ་བ་འདེབསཿ དུས་
གསུམ་དགེ་ཚོགས་འགྲོ་ལ་བསྔོ༔ སྟོང་ཉིད་སྙིང་རྗེའི་རང་གདངས་ལསཿ འོ་མཚོ་
90.



ཡང་གསང་ཐུགས་ཐིག་བླ་སྒྲུབ་སྐོར། ག༽ །
པད་སྡོང་ཉི་ཟླའི་དབུས༔ རང་ཉིད་བཅོམ་ལྡན་འཇམ་དཔལ་དབྱངས༔ དྲི་མེད་དུང་
མདོག་ཞི་འཛུམ་མཛེསཿ མཆོག་སྦྱིན་དཀོན་མཆོག་གསུམ་མཚོན་རྒྱས༔ གཡས་
གཡོན་ཨུཏྤལ་རལ་པོད་འཛིན… ཐོར་ཚུག་རིན་ཆེན་དར་གོས་བརྒྱན༔ སེམས་
དཔའི་སྐྱིལ་ཀྲུང་དང་བཅས་ཏེ༔ ཤེས་རབ་ལྷ་མོ་འདུ་འབྲལ་མེད༔ ལྷང་ངེ་ལྷན་ནེ་
འོད་ཟེར་འབརཿ དམ་ཚིག་ཡེ་ཤེས་གཉིས་སུ་མེདཿ ཐུགས་ཀར་འཁོར་ལོ་རྩིབས་
བརྒྱད་པའི༔ ལྟེ་བར་དྷཱིཙྪདང་རྩིབས་སྙིང་པོ༔ གཡས་སུ་འཁོར་བའི་འོད་ཟེར་གྱིས༔
ཤེས་རབ་མཆོག་དང་མི་བརྗེད་གཟུངསཿ མཆོག་ཐུན་དངོས་གྲུབ་ཐོབ་པར་དམིགས
བརྩེ་ལྡན་ཁྱེད་ཀྱི་ཤེས་རབ་འོད་ཟེར་གྱིསཿ བདག་བློའི་གཏི་མུག་མུན་པ་རབ་
བསལ་ནསཿ ཤེས་རབ་རྣམ་གསུམ་གཞན་སྣང་ཟིལ་གནོན་ཅིངཿ བློ་གྲོས་སྤོབས་
པའི་སྣང་བ་བསྐྱེད་དུ་གསོལ༔ ཨོ་དྷིཧཱིཝཀྱེ་དམ་ན་མཿ ཅི་ནུས་བཟླའོ༔ ཐུན་མཐར
མགོན་པོ་འཇམ་དཔལ་ཡབ་ཡུམ་ལ༔ མེ་ཏོག་བདུག་སྤོས་མར་མེ་དྲི ཞལ་ཟས་
རོལ་མོའི་མཆོད་པ་འབུལཿ སྐུ་གསུང་ཐུགས་ལ་ཕྱག་འཚལ་བསྟོད༔ མཆོག་དང་
ཐུན་མོང་དངོས་གྲུབ་ཞུ བདག་གི་བླ་མར་མཛད་དུ་གསོལཿ ཡང་གསང་ཐུགས་ཐིག་ཆ་
ལག་ལསཿ འཇམ་དཔལ་རྣོན་པོའི་སྒྲུབ་ཐབས་འདི༔ ཁྲག་འཐུང་ལས་ཀྱི་དཔའ་བོས་སྨྲས༔ རིག་པ་མེ་ལྟར་འབར་
བར་ངེས༔ ཆོས་རྒྱལ་ཞབས་པད་བརྟན་གྱུར་ཅིག༔ ཁམས་གསུམ་དབང་སྡུད་ཟིལ་གནོན་རྒྱ༔ དགེའོ།།
རྗེ་བཙུན་མགོན་པོ་འཇམ་དཔལ་གྱི། །མཚན་བརྗོད་མ་རིག་མུན་སེལ་བཞུགས། །གཞོན་ནུའི་སྐུ་ལུས་
འཆང་བ་པོ། །ཡེ་ཤེས་སྒྲོན་མེས་རབ་བརྒྱན་ཅིང་། །འཇིག་རྟེན་གསུམ་གྱི་མུན་
སེལ་བ། །འཇམ་དཔལ་དབྱངས་ལ་ཕྱག་འཚལ་ལོ། །འདི་ལྟར་སངས་རྒྱས་བཅོམ་
-
_91



མདོ་མཁྱེན་བརྩེའི་གསུང་འབུམ།
ལྡན་འདས། །ཡེ་ཤེས་སྐུ་སྟེ་རང་བྱུང་བ། །ཡེ་ཤེས་མིག་གཅིག་དྲི་མ་མེད། །ཡེ་ཤེས་
སྣང་བ་ལམ་མེ་བ། །ཨ་ར་པ་ཙ་ན་ཡ་ཏེ་ན་མ། །ཡེ་ཤེས་སྐུ་ཉིད་ཁྱོད་ལ་འདུད། །
རྫོགས་པའི་སངས་རྒྱས་ཀུན་གྱིས་བཤད། །རྡོ་རྗེ་འཇིགས་བྱེད་དཔའ་བོ་ཆེ། །
མཛེས་འཛུམ་རབ་ཏུ་ཆགས་པའི་ཞལ། །པདྨ་རྒྱས་འདྲའི་སྤྱན་མངའ་བ། ། དཔའ་
བོ་གདུལ་དཀའ་འདུལ་བ་པོ། །འཇམ་མཉེན་འོད་ཟེར་འབར་བའི་སྐུ། ། མཚན་
དཔེས་བརྒྱན་ཅིང་དཔའ་བརྟུལ་ཆེ། །ཚངས་དབྱངས་ཡན་ལག་དྲུག་ཅུའི་གསུང་། །
འབུམ་ཕྲག་དྲུག་ཅུའི་ཆོས་སྒྲ་སྒྲོགས། །མཁྱེན་དང་བརྩེ་བའི་ནུས་ལྡན་ཐུགས། །
ཤེས་རབ་ཆེན་པོའི་ཡེ་ཤེས་ཀྱིས། །འགྲོ་བློའི་མ་རིག་མུན་པ་སེལ། ། བྱང་སེམས་
ཟླ་བའི་ཡོན་ཏན་རྒྱས། །ཀུན་འབྱུང་མ་རིག་མུན་སེལ་སྒྲོན། །ཕྲིན་ལས་རྣོ་གཅོད་
རལ་གྲིའི་མཚན། །བག་ཆགས་འཁོར་བ་དབྱིངས་སུ་སྒྲོལ། །སྲིད་མཚོ་དོང་ནས་
མ་སྤྲུགས་པར། །སེམས་དཔའ་ཆེན་པོ་འཇིགས་མེད་པ། །སྒྱུ་འཕྲུལ་དྲྭ་བ་མངོན་
རྫོགས་ཆེ། །ཡེ་སངས་རྒྱས་ཀྱང་འགྲོ་བའི་དོན། །སྣ་ཚོགས་མཛད་པ་པོ་ལ་འདུད། །ཁྱོད་
ལ་ཆ་ཙམ་བསྟོད་པ་ཡིས། །བདག་བློས་མ་རིག་གཏི་མུག་སྨག །ཡོངས་བསལ་ཡེ་
ཤེས་སྣང་བ་རྒྱས། །བློ་གྲོས་སྤོབས་པ་མཆོག་ཐོབ་ཤོག །བཅོམ་ལྡན་ཤེས་རབ་
རྣོན་པོའི་དཔལ། །ཡང་དག་རྫོགས་པའི་སངས་རྒྱས་ཀྱི། །ས་ལམ་སྤང་རྟོགས་
ཡོངས་རྫོགས་ནས། །འགྲོ་བློའི་དྲི་མ་ཡོངས་བསལ་ཅིང་། །ས་དང་ལམ་གྱི་ཡོན་
ཏན་ཀུན། །ཅིག་ཆར་སྟོན་ལ་ཁྱོད་ཕྱག་འཚལ། །མི་བརྗེད་པ་ཡི་གཟུངས་ཐོབ་ཤོག །
མི་འཇིགས་པ་ཡི་སྤོབས་པ་ཐོབ། །གཞུང་ལུགས་ཤེས་བྱའི་ཡོན་ཏན་རྒྱས། །མི་



ཡང་གསང་ཐུགས་ཐིག་བླ་སྒྲུབ་སྐོར། ག༽
ཆོས་གཙང་མ་བཅུ་དྲུག་རྟོགས། །འཕགས་པའི་ནོར་བདུན་དང་ལྡན་ཞིང་། །བདེན་
ཚིག་སྨོན་ལམ་འགྲུབ་པ་ཡིས། །འགྲོ་བ་མཐའ་དག་དབང་དུ་བསྡུས། །ཟོལ་མིན་
འཇམ་དཔལ་ཁྱོད་ལྟར་ཤོག །ཨོཾ་ཝཱ་ཀྱེ་དམ་ན་མོ། ཨ་ར་པ་ཙ་ན་དྷི༔ མགོན་པོ་འཇམ་
དཔལ་དབྱངས་ཉིད་ཀྱི། །མཚན་ནས་བརྗོད་ཅིང་བསྟོད་པ་ཡི། །མུན་སེལ་ཤེས་རབ་སྒྲོན་མེ་འདི། །རྒྱལ་སྲས་ཟླ་
གཞོན་གསལ་བ་ཡིས། །ནན་ཆེར་གསུང་གིས་བསྐུལ་བ་བཞིན། །གཏེར་སྨྱོན་ཁྲག་འཐུང་རྡོ་རྗེ་ཡིས། །ཐོལ་བྱུང་ཤར་
བཞིན་ཐོགས་མེད་དུ། །བྲིས་ཤིང་ཕུལ་བས་ཞབས་པད་བརྟན། །བློ་གྲོས་རྒྱས་པའི་དཔལ་དུ་ཤོག །
༄༅། །རྗེ་བཙུན་འཇམ་དཔལ་ཁྲོ་བོ་ནག་པོའི་སྒྲུབ་ཐབས་
རྡོ་རྗེ་ཕ་ལམ་བཞུགས་སོ། །
ན་མོ་མཉྫ་ཤྲཱི་ཡེ། རྗེ་བཙུན་འཇམ་དཔལ་ནག་པོ་གསང་བའི་སྒྲུབ་ཐབས་ལ། རང་ཉིད་རྡོ་རྗེའི་གོ་ཆ་བཙན་པོའི་
ལུས་བསྲུངས་ཤིང་། ཕ་རོལ་གནམ་ལྕགས་རལ་གྲིའི་འཕྲུལ་འཁོར་གྱིས། རྡུལ་དུ་བརླག་པར་འདོད་པའི་རྣལ་འབྱོར་
པས། སྐྱབས་སེམས་སྔོན་དུ་འགྲོ་ཞིང་། ཨོཾ་སྭ་བྷ་ཝས་སྟོང་པར་སྦྱོང་། སྟོང་པའི་ངང་ལས་པཾལས་
པདྨ་ཨལས་ཟླ་བ་མ་ལས་ཉི་མའི་དཀྱིལ་འཁོར་དེའི་སྟེང་དུ་རང་གི་རྣམ་པར་
ཤེས་པ་དྷཱི༔ཡིག་མཐིང་ནག་མེ་འབར་བ་གཅིག་ཏུ་གྱུར་པ་ལས་འོད་ཟེར་འཕྲོས་
འཕགས་པ་མཆོད་སེམས་ཅན་གྱི་དོན་བྱས་ཚུར་འདུས་ཡོངས་སུ་གྱུར་པ་ལས།
རང་ཉིད་བཅོམ་ལྡན་འདས་རྗེ་བཙུན་འཕགས་པ་འཇམ་དཔལ་དབྱངས་སྐུ་མདོག་
མཐིང་ནག་རབ་ཏུ་ཁྲོས་པ་ཁྲོ་བོའི་ཆ་ལུགས་ཅན་དབུ་སྐྲ་སྤྱི་བོར་བཅིངས་ཤིང་
93



མདོ་མཁྱེན་བརྩེའི་གསུང་འབུམ། །
སྤྱན་གསུམ་དམར་ལ་ཟླུམ་པ། ཞལ་གཅིག་ཕྱག་གཉིས་གཡས་ཤེས་རབ་ཀྱི་རལ་
གྲི་མེ་འབར་བ་ནམ་མཁའ་ལ་ཕྱར་བས་དགྲ་བགེགས་ཐམས་ཅད་རླག་པར་བྱེད་
ཅིང་གཡོན་ཞལ་ཤེས་ཡོད་ཨུཏྤལའི་ཡུ་བ་སྡིགས་མཛུབ་ཀྱིས་ཐུགས་ཀར་འཛིན་ཅིང་
འདབ་མ་སྙན་གཡོན་གྱི་ཐད་དུ་ཁ་ཕྱེས་པའི་སྟེང་ནས་ཤེས་རབ་ཀྱི་ཕ་རོལ་ཏུ་ཕྱིན་
པ་བརྒྱད་སྟོང་པའི་གླེགས་བམ་བསྣམས་པ། ལྟོ་བ་ཆེ་ཞིང་རྡོ་རྗེ་འཇིགས་རུང་གྱེན་
དུ་སྒྲེང་བའི་རྩེ་མོ་ནས་མེ་ཡི་ཚྭ་ཚྭ་འཕྲོ་བ། ཞབས་གཉིས་གཡས་བསྐུམས་གཡོན་
བརྐྱངས་པའི་སྟབས་ཀྱིས་རུས་པའི་ཕྱག་རྒྱ་དྲུག་གིས་བརྒྱན་ཅིང་ཡེ་ཤེས་ཀྱི་མེ་རི་
མེ་དཔུང་འབར་བའི་དབུས་ན་བཞུགས་པར་བསྒོམ། འདི་ལ་ཡེ་ཤེས་འགུགས་གཞུག་སོགས་
བྱ་མི་དགོས་སོ། དེའི་སྤྱི་བོར་ཨོཾ་དཀར་པོ་མགྲིན་པར་ཨཱདམར་པོ་ཐུགས་ཀར་ཧཱུཾ་སྔོན་
པོ་དྷིཡིག་མཐིང་ནག་དང་བཅས་པས་མཚན་པར་གྱུར། སྙིང་ཁར་ཉི་མའི་སྟེང་དུ་
དྷཱི༔ཡིག་གི་མཐའ་སྐོར་དུ་སྔགས་ཀྱིས་འཁོར་བ་ལས་འོད་ཟེར་འཕྲོས་ནད་གདོན་
སྡིག་ སྒྲིབ་ རྣམ་རྟོག་ བག་ ཆགས་ ཐམས་ ཅད་ གཞོབ་ ཐུལ་ གྱིས་ བསྲེག་ པར་
བསམས། ཨོཾ་པྲ་སོད། ཆུ་སོད། དུར་ཏ་སོད། དུར་མི་སོད། སྙིང་མགོ་ལ་ཆོད།
ཁ་ལ་ཛ༔ ཀཾ་ཤཾ་ཁཾ་རྦད་ཕཊསྭཱ་ཧཱ། སྔགས་འདི་ཁྲི་ཚོའམ་འབུམ་ཐེར་བཟླ་བ་གོང་བསྙེན་ཏེ། རྒྱུན་དུ་
ཞག་རེར་བརྒྱ་རྩའམ་ཉེར་གཅིག་རེ་བཟླའོ། ཐུན་མཐར། ཨོཾ་ཨརྱ་མཉྫཤི་ས་པ་རི་ཝ་ར་ཨརྒྱུ་ནས་
ཤབྟ་པྲ་ཏིཙྪ་སྭཱ་ཧཱ། དེ་བཞིན་དུ་སྦྱར་ཏེ་མཆོད་ལ། གཞོན་ནུའི་ཆ་ལུགས་འཆང་བ་སོགས། ཞེས་
པས་བསྟོད་ལ། སྣོད་བཅུད་འོད་ཞུ་བདག་ལ་ཐིམ། །རང་ཡང་མི་དམིགས་སྟོང་པར་
གྱུར། །སླར་ཡང་འཕགས་པའི་སྐུ་རུ་གསལ། །དགེ་འདིས་དོན་གཉིས་མཐར་ཕྱིན་



ཡང་གསང་ཐུགས་ཐིག་བླ་སྒྲུབ་སྐོར། ག༽ །
ཤོག །གཏོར་མ་འབུལ་བར་འདོད་ན་མཆོད་བསྟོད་ཀྱི་མཇུག་ཏུ། རཾ་ཡཾ་ཁཾ་དང་ཧ་ཧོ་ཧིས་བྱིན་གྱིས་བརླབས་
ལ༑ ཨོ་མཉྫཤི་པྲ་ཛྷཱ་ཝཛྷ་ནི་ས་པ་རི་ཝ་ར་ཨེ་དཾ་བཱ་ལིཏ་ཁ་ཁ་ཁཱ་ཧི་ཁཱ་ཧི། ལན་བདུན་
གྱིས་བསྔོ་ཞིང་། མཆོད་སྦྱིན་གཏོར་མ་འདི་བཞེས་ལ། སོགས་ཀྱིས་འབུལ་བ་དང་། འཇིགས་པ་
བརྒྱད་སྐྱོབ་སོགས་ཀྱིས་དངོས་གྲུབ་ལེན་པ་ནི་སྤྲོ་ན་བསྙེན་མཚམས་སོགས་ཀྱི་སྐབས་སུ་བྱ་བ་སྟེ། མ་ནུས་ནའང་
ཆད་པའི་སྐྱོན་མེད། འདི་ཡི་ལས་སྦྱོར་གྱི་ཚེ་ཞལ་གདམས་གནད་བཅུ་གཅིག་སྟེ། དྲན་པ་དུས་ཀྱི་གནད། ཐོ་རངས་
སྐར་ཆེན་ཤར་དུས་སམ་སྐྱ་རངས་དང་པོ་ཤར་དུས་སོ། ལྟ་བ་ཕྱོགས་ཀྱི་གནད། རང་ཁ་ཤར་དུ་བལྟ། བཅའ་བ་ལུས་
ཀྱི་གནད། སྒལ་ཚིགས་དྲང་པོ་བསྲོང་། འབུད་པ་རླུང་གི་གནད་། རླུང་སྣ་བུག་གཡས་ནས་དྲང་པོར་གཡོན་དུ་འབུད།
བསྒོམ་པ་བྱིན་རླབས་ཀྱི་གནད། རང་ཉིད་འཕགས་པ་འཇམ་དཔལ་ཁྲོ་བོར་བསྒོམ་པའི་སྤྱི་བོར་རྩ་བའི་བླ་མ་བསྒོམ།
བཟླས་པ་སྔགས་ཀྱི་གནད། དྲག་སྔགས་འབྲུག་ལྟར་སྒྲོག རྟེན་འབྲེལ་རྫས་ཀྱི་གནད། རང་གི་རྐང་པས་རྒྱུད་ཁུགས་
གཉིས་སུ་མཆིལ་མ་བཏབ་སྟེ་འཕུར་བའི་དྲེག་པ་ལག་གཡོན་པའི་སྲིན་ལག་གིས་བླངས་ཏེ། བྱུགས་པ་བུ་གའི་གནད་
བུ་ག་དགུ་དང་། བཅུ་དྲུག་འཛོམས་ཞེས་དྲུག་མདོར་བྱུག་གོ འབྱེད་གཅོད་སྒོའི་གནད། ཕྱི་སྐོག་མ་ཕྱེ་ཟས་མ་ཟོས་
བའི་གོང་དུ་བྱའོ། །གདབ་པ་སྒྲའི་གནད། སྐན་སྒྲ་དྲག་པོ་ལན་གསུམ་བརྡབ། ཕྱིར་བཟློག་ཐེབས་ཀྱི་གནད། སྤྱི་བོར་
ཐལ་མོ་ལན་གསུམ་བརྡབ། རྐང་པ་གཡས་པའི་མཐེ་བོང་གིས། གཡོན་པའི་མཐེ་བོང་གི་རྩེ་མོ་མནན། ཚངས་པའི་
འཇིག་རྟེན་མན་ཆོད་ཀྱིས་རང་ལ་གནོད་པ་ཐམས་ཅད་དང་སྲིད་གསུམ་ཟིལ་གྱིས་མནན་པར་བསྒོམ། ཤིན་ཏུ་རྟོག་པ་
ཆེ་ན་གོས་མགོ་མཇུག་ལྡོག །བཟླས་སྒོམ་རྒྱུན་ཆད་མེད་པར་བྱས་ན་ཉམ་ང་བའི་གནོད་པ་ཐམས་ཅད་ཐུབ་པར་ངེས་
པའི་གདམས་པ་ཟབ་མོ་ཡིན་ནོ། །དགྲ་གདོན་བགེགས་ཀྱི་གནོད་པ་དང་། བྱད་ཕུར་རྦོད་གཏོང་ཐན་ལྟས་རྨི་ལམ་ངན་
པ་གཟའ་སྐར་དུས་སྦྱོར་ཕྱོགས་ངན་པ། གྲིབ་དང་མི་གཙང་འོག་གི་ནད་རིམས་ཡམ་རིམས་དུག་དང་མནོལ་བཙོག་
ཟས་གོས་ལ་སོགས། མདོར་ན་འཇིགས་ཤིང་ཉམ་ང་བག་ཚ་བ་ཐེ་ཚོམ་དང་རྣམ་རྟོག་སྐྱེ་ཞིང་ཁུ་འཕྲིག་ཟ་བའི་རིགས་
ཟླ
95



མདོ་མཁྱེན་བརྩེའི་གསུང་འབུམ།
-
གང་གིས་ཀྱང་མི་ཐུབ་ཅིང་འཇོམས་པར་མི་འགྱུར་ན་ར་ཀན། ས་མ་ཡཱ༔ རང་ཉིད་སྲུང་བ་ཁོ་ན་ལས།. །གཞན་ལ་
སྔགས་སོགས་གདབ་མི་བྱ། །ཅི་ཕྱིར་སྔགས་ནུས་ཅུང་ཟད་ཉམས། །དགྲ་གསོད་ལས་མཐའ་ཐུག་ལ་གབ། །སྐྱེས་བུ་
རང་གི་ཉམས་ལེན་ནོ།། །།
ཨོཾ༔ པད་འབྱུང་ཐུགས་ཀྱི་ཐིག་ལེ་ལསཿ རང་སྲུང་ཀླུ་དབང་སྒྲུབ་པ་
བསམ་འཕེལ་དབང་རྒྱལ་བཞུགས༔
མ་ལུས་འགྲོ་བའི་སྐྱབས་གཅིག་པུ༔ དྲི་མ་མེད་ལ་གུས་པས་བདུད༔ འཇིག་རྟེན་དབང་ཕྱུག་ནཱ་གའི་ཡུལཿ འདུལ་
ཕྱིར་སེམས་དཔའི་སྐུར་བཞེངས་མཆོག ཀླུ་དབང་རྒྱལ་པོ་སྒྲུབ་པའི་ཐབས༔ ཨུ་དུམ་ཝ་ར་ལྟ་བུར་བསྟན༔ སྤོས་དང་
ཤིང་རྩིའི་དུད་པས་བདུག༔ དམ་ཉམས་མཛེ་ཡུགས་དམེ་གྲིབ་འཛེམ ན་མོ་ཧཱུྃ༔ དཀོན་མཆོག་རྩ་གསུམ་
འདུས་ཞལ་ཀུན་ཏུ་བཟངཿ དྲི་མ་མེད་པ་མཆོག་ལ་གསོལ་བ་འདེབསཿ སྐྱབས་སུ་
མཆིའོ་ཐུགས་རྗེའི་སྤྱན་གྱིས་གཟིགས༔ མ་དག་སྒྱུ་མ་ལུས་ཀྱི་གཡར་ཁང་དུ༔ བཟོད་
བླག་མེད་པའི་སྡུག་བསྔལ་གྱིས་མནར་བའི༔ འགྲོ་རྣམས་སངས་རྒྱས་ཐོབ་པར་
སེམས་བསྐྱེད་དོ༔ རྒྱལ་བ་རྣམས་ལ་ཕྱག་འཚལ་མཆོད་པ་འབུལཿ ལས་ཉོན་སྒྲིབ་
བཤགས་གསང་གསུམ་རྗེས་ཡི་རང༔ ཐུགས་དམ་རྒྱུད་བསྐུལ་རྗེས་དགོངས་གསོལ་
བ་འདེབས༔ ཟག་མེད་དགེ་བ་མ་རྒན་འགྲོ་ལ་བསྔོ༔ ཧཱུྃ༔ སྟོང་པའི་ངང་ལས་བདུད་
རྩིའི་རྒྱ་མཚོའི་དབུསཿ སྙིང་རྗེའི་རྩལ་སྣང་རིན་ཆེན་སྣ་ཚོགས་ལས༔ གྲུབ་པའི་ཀླུ་
ཡི་ཕོ་བྲང་ཉམས་དགའ་བར༔ རྒྱན་ཆ་བཀོད་ལེགས་རང་རྟགས་མཚན་ཉིད་རྫོ་གས༔
96
96



ཡང་གསང་ཐུགས་ཐོག་བླ་སྒྲུབ་སྐོར། ག༽
དབུས་སུ་རིན་ཆེན་ཁྲི་རྐང་པད་ཟླའི་སྟེང༔ རིན་ཆེན་འབར་བ་ནི་ཡིག་ཡོངས་གྱུར་
ལསཿ སེམས་དཔའ་ཆེན་པོ་ཀླུ་དབང་རྒྱལ་པོའི་སྐུ༔ དཀར་གསལ་དུང་མདོག་
མགྲིན་ཡན་བེཟླུའི་མདོག༔ ཞལ་གཅིག་ཕྱག་བཞི་ཞི་འཛུམ་བརྩེ་བའི་ཉམས༔ དང་
པོའི་ཕྱག་གཉིས་ཐལ་སྦྱར་ཚེ་བུམ་འཛིན༔ གཡས་འོག་མཆོག་སྦྱིན་གཡོན་འོག་
སྐྱབས་སྦྱིན་བཅསཿ ཨུ་དུམ་ཝ་ར་སྨན་གྱི་སྡོང་པོ་བསྣམསཿ ལྕང་ལོ་ཐོར་ཅོག་ལྟོ་
འགྲོ་ཉེར་གཅིག་གདེངས༔ འཇའ་ཚོན་དར་གྱི་སྟོད་གཡོགས་སྨད་དཀྲིས་དང༔ རིན་
ཆེན་སྣ་ཚོགས་བྲམ་ཟེའི་སྨན་སྤྲུལ་བརྒྱན༔ ཞབས་གཉིས་སེམས་དཔའི་སྐྱིལ་མོ་
ཀྲུང་གིས་བཞུགས༔ འོད་དང་འོད་ཟེར་མུ་མཐའ་མེད་པར་འཕྲོ༔ གདུག་པ་འདུལ་
ཕྱིར་སྙིང་རྗེའི་རང་རྩལ་རྔམས ཁྲོ་རྒྱལ་ནཱ་ག་རཀྵ་ལས་ལ་འགྱེད༔ གཙུག་ན་རིན་
ཆེན་གཟི་འབར་མི་ཕམ་པཿ འཛིན་པ་ལག་མང་ཀླུ་ཡི་རྒྱལ་པོ་བཞི༔ མཐའ་ཡས་
འཇོག་པོ་དུང་སྐྱོང་སྟོབས་རྒྱུ་དང༔ པདྨ་པད་ཆེན་རིགས་ལྡན་ནོར་རྒྱས་ཏེ༔ ཀླུ་ཆེན་
བརྒྱད་སོགས་ཀླུ་རིགས་བྱེ་བ་འབུམ བྱང་ཆུབ་སེམས་དཔའ་དཔག་ཏུ་མེད་པས་
བསྐོར༔ དུ་མ་རོ་གཅིག་གསལ་སྟོང་འཛིན་མེད་ངང༔ ཧཱུྃ༔ བྱིན་རླབས་ཡ་མཚན་
མཆོག་གི་གནསཿ འོག་མིན་ཞིང་དང་པོ་ཏ་ལ འོ་མ་ཅན་གྱི་མཚོ་གླིང་ནསཿ སྐུ་
གསུམ་སྟོན་པས་བྱིན་ཆེན་ཕོབ༔ ནཱ་གའི་གནས་མཆོག་སྤྲུལ་པའི་ཞིང༔ དཔའ་བོ་
ཆེན་པོ་འགྲོ་བའི་མགོན༔ སྤྱན་རས་གཟིགས་དབང་ཀླུའི་དབང་པོ༔ འཁོར་བཅས་
ཐུགས་རྗེའི་ཤུགས་ཀྱིས་གཤེགསཿ ཨཱརྱ་ནཱ་ག་ར་ཙ་སཏཱ་ས་མ་ཡ་ཛ་ཛ༔ དམ་ཡེ་
ཆུ་ལ་ཆུ་བཞག་བསྟིམས༔ བདུད་རྩིའི་ཆབ་ཀྱིས་སྐུ་ཁྲུས་གསོལ༔ མི་གཙང་ཉམས་
97



མདོ་མཁྱེན་བརྩེའི་གསུང་འབུམ།
གྲིབ་ཀུན་དག་ནས༔ འཁོར་ཚོགས་གུས་པས་ཕྱག་བགྱིའོ༔ ཤུདྡྷེ་ཤནྟིཾ་ཀུ་རུ་ཡེ
ན་མོ་ན་མ་ཧོ༔ ཀྱེེ༔ སེམས་དཔའ་ཆེན་པོ་འཁོར་བཅས་ལ༔ ལྷ་ཀླུ་མི་ཡི་ལོངས་
སྤྱོད་གཏེརཿ ཏིང་ངེ་འཛིན་གྱི་མཆོད་པའི་སྤྲིན༔ བྱང་ཆུབ་སེམས་ཀྱིས་རྟག་ཏུ་མཆོད
བདག་གིས་འདོད་པའི་ཡོན་ཏན་ལཿ ཁྱོད་ལ་རྟག་ཏུ་ཕུལ་བ་ཡིས༔ བསོད་ནམས་
ཡེ་ཤེས་ཚོགས་རྫོགས་ནསཿ དཔལ་དང་ཡོན་ཏན་ཐོབ་པར་ཤོག༔ སརྦ་པཱུཙྪ་མེ་གྷ་
ས་མུན་སྤ་ར་ཎ་ས་མ་ཡེ་ཨ་ལ་ལ་ཧོ༔ སྣང་སྟོང་འཇའ་འོད་འཁྱིལ་པ་ཀླུ་དབང་སྐུ
ཚངས་དབྱངས་ཡན་ལག་དྲུག་ཅུ་འཕགས་པའི་གསུང སྟོང་ཆེན་ཡེ་ཤེས་ལྔ་ལྡན་
སེམས་དཔའི་ཐུགསཿ འཇིག་རྟེན་དབང་ཕྱུག་གསང་བ་གསུམ་ལ་བསྟོད༔ ལྟོ་
གདེངས་དགོས་འདོད་ཀུན་འབྱུང་དབུ་ལ་བརྒྱན༔ རྣམ་འགྱུར་ཆ་ལུགས་མ་ངེས་
ཅིར་ཡང་སྟོན༔ མཐུ་སྟོབས་རྫུ་འཕྲུལ་སྲིད་གསུམ་འགྲན་ཟླ་བྲལ༔ དམ་ཚིག་སྲོག་
ལྟར་སྲུང་བའི་སྙིང་སྟོབས་ཅན༔ དགོས་འདོད་རེ་སྐོང་དངོས་གྲུབ་ཆར་ལྟར་འབེབས༔
ཀླུ་རྒྱལ་འཁོར་དང་བཅས་ལ་བསྟོད་པར་བགྱི༔ ཙིཏྟ་འོད་ཀྱི་གུར་ཁང་ནངཿ ཡེ་
ཤེས་སེམས་དཔའ་སྤྱན་རས་གཟིགས༔ དཀར་གསལ་རྒྱན་མེད་སྐྱིལ་ཀྲུང་གིས༔
སེམས་ཉིད་ངལ་བསོའི་བཞུགས་སྟངས་ཅནི༔ ཐུགས་ཀར་པདྨ་ཟླ་དཀྱིལ་དབུས༔
སྲོག་གི་སྙིང་པོ་ནཱ་དའི་མཐརཿ སྔགས་ཕྲེང་གསེར་མདོག་གཡས་སུ་བཀོད༔ བཀྲག་
མདངས་གཟི་འོད་འབར་བར་གསལཿ ཧཱུྃ བསྐུལ་ལོ་བསྐུལ་ལོ་ཡེ་ཤེས་ལྷ༔ སྟོབས་
ལྡན་དཔའ་བོ་ཀླུ་དབང་རྒྱལ, ཐུགས་དམ་གནད་ནས་བསྐུལ་བ་ཡིསཿ བཀྲག་
མདངས་གཟི་བརྗིད་སྟོབས་རྩལ་ཕྱུངསཿ ནད་གདོན་བར་ཆད་སྡུག་བསྔལ་ཞི ཚེ་



ཡང་གསང་ཐུགས་ཐིག་བླ་སྒྲུབ་སྐར། ། ག༽
དཔལ་ལོངས་སྤྱོད་ཟས་ནོར་སྤེལ༔ ལྷ་འདྲེ་མི་གསུམ་དབང་དུ་སྡུས༔ དགྲ་བགེགས་
དམ་སྲི་བདུད་དཔུང་གཞོམ དངོས་གྲུབ་མ་ལུས་མྱུར་དུ་སྩོལཿ ཆོས་ཉིད་ལྟ་བའི་ང་ནས་
བཟླ༔ ཨོ་ནཱ་ག་སཏྭ་ཧི་ལི་མི་ལི་ཡ་ན་ལེ་ནཱ་ག་རཱ་ཛ་ཧྲིང་ཧྲིང་ཨ་ཡུ་སིདྡྷི་ཧཱུཾ༔ བསྙེན་སྒྲུབ་
རྟགས་མཐོང་བར་དུ་སྟེ༔ རྒྱུན་དུ་བརྒྱ་རྩ་བརྒྱད་ཀྱིས་འགྲུབ༔ མན་ངག་བླ་མའི་ཞལ་ལས་ཤེས༔ སྒོག་ཙོང་དྲི་ངན་ཟས་
ཀྱི་རིགསཿ བྱིན་གྱིས་མ་བརླབ་པ་ཡི་ཆང་ ཞེ་སྡང་ལྤགས་དང་གཏི་མུག་ཤ འཛེམས་ཤིང་དྲི་བཟང་ལུས་ལ་བྱུགས
སྙིང་གི་དཀྱིལ་དུ་སྦས་པ་ཡི༔ མན་ངག་ཟབ་མོ་འདི་ཁོ་ན ཡོན་ཏན་བསྐལ་པར་བརྗོད་མི་ལངཿ ཀླུ་གཞོན་ས་བདག་
གདུག་པ་ཅན༔ བྲན་ལྟར་འདུད་ཅིང་སྲོག་སྙིང་འབུལ ཤིན་ཏུ་ཟབ་པའི་ཁྱད་ནོར་རོ༔ ཐུན་མཚམས་བྱང་ཆུབ་སེམས་
བསྐྱེད་ནས༔ སེམས་དཔའ་ཆེན་པོ་འཁོར་བཅས་ལ༔ འདོད་ཡོན་ལྔ་ཡི་མཆོད་པ་འབུལ
གསང་གསུམ་ཡོན་ཏན་དྲན་པས་བསྟོད༔ དངོས་གྲུབ་རྣམ་གཉིས་བདག་ལ་སྩོལ༔
ནཱ་ག་སཏྭ་ས་མ་ཡ༔ མ་ནུ་པཱ་ལ་ཡ༔ ནཱ་ག་སཏྭ་ཏྭེ་ནོ་པ་ཏིཥྛ༔ དྲི་དྷོ་མེ་བྷ་ཝ༔ སུ་
ཏོོ་མེ་བྷ་ཝ༔ སུ་པོསྐྱོ་མེ་བྷ་ཝ ཨ་ནུ་རཀྟ་མེ་བྷ་ཝ སརྦ་སིདྡྷིམྨེ་པྲ་ཡཙྪ༔ སརྦ་
ཀརྨ་སུ་ཙ་མེ༔ ཙིཏྟཾ་ཤྲི་ཡཾ་ཀུ་རུ་ཧཱུྃ༔ ཧ་ཧ་ཧ་ཧ་ཧོ༔ བྷ་ག་ཝན སརྦ་ཏ་ཐཱ་ག་ཏཿ
ནཱ་ག་མ་མེ་མུཉྩ༔ ནཱ་ག་བྷ་ཝ མ་ཧཱ་ས་མ་ཡ་སྭཱ་ཧ རྗེས་ལ་གཏོར་མ་འབུལ་བ་ནི༔ དཀར་
གསུམ་མངར་གསུམ་ཀླུ་སྨན་གྱིསཿ སྤྲུས་པའི་གཏོར་རིལ་འོ་ཆབ་ཟན ཨོཾ་བཛྲ་ཡཀྵ་ཧཱུྃ ཨོཾ་སྭ་བྷ་ཝ་
ཤུདྡྷེ་ཨཱ༔ སྟོང་པའི་ངང་ལས་རིན་པོ་ཆེ་ཡི་སྣོད་དུ སྐྱེམས་དང་ཞལ་ཟས་རོ་བརྒྱ་
ནུས་པ་སྟོང་ལྡན་རི་རབ་དང་རྒྱ་མཚོར་མཉམ་པཿ གདུང་བ་སེལ་བའི་ནུས་ལྡན་དུ་
གྱུརཿ སྤ་ར་ཎ་ཁཾ༔ ཨོཾ་ཨཱཿཧཱུྃ་ཧཱུྃསྭཱ་ཧཱ༔ གཏོར་མགྲོན་ཀླུ་དབང་སེམས་དཔའ་ཆེ༔
སྟོབས་ལྡན་རྒྱལ་པོ་ཆེན་པོ་བཞི༔ ཀླུ་ཆེན་བརྒྱད་དང་བྱང་སེམས་རིགསཿ འཁོར་
99



མདོ་མཁྱེན་བརྩེའི་གསུང་འབུམ།
ཚོགས་བྱེ་བ་དུང་ཕྱུར་བཅསཿ སྤྱན་འདྲེན་གནས་འདིར་ས་མ་ཛ༔ ཨེ་ཧྱ་ཧི་ཧཱུཾ་ཧཱུཾ་
འདུས ཞལ་ཟས་འདོད་པའི་ཡོན་ཏན་ལྔ༔ སྨན་སྣ་སྐྱེད་ཚལ་ཁང་བཟང་དང༔
རིན་ཆེན་འབྲུ་སྣ་བང་མཛོད་གཏེར༔ ཀླུ་ནོར་ལོངས་སྤྱོད་འཇིག་རྟེན་ཁམསཿ གང་
བའི་འཛད་མེད་གཏེར་ཆེན་འདི༔ ཀླུ་རྒྱལ་འཁོར་དང་བཅས་པ་ལཿ གསོལ་ལོ་
འབུལ་ལོ་མཆོད་དོ་བཞེསཿ ཐུགས་ཀྱི་བཞེད་དོན་ཡོངས་སྐོང་ཤོག ཧི་ལི་ཧི་ལི་
མི་ལི་མི་ལི་ནཱ་ག་ནི་པཱུ་ཙ་མེ་གྷ་ཁ་ཁ་ཁཱ་ཧི་ཁཱ་ཧི༔ ལན་བདུན་གྱིས་འབུལ༔ ཀྱེ༔ སྤྱན་རས་
གཟིགས་དབང་ནཱ་གའི་འདྲེན་པ་ཆེརཿ ཡོངས་ཤར་སྡུག་བསྔལ་སྐྱོབས་པའི་མགོན་
གཅིག་པུ༔ ཐུགས་རྗེའི་ཤུགས་དྲག་རྫུ་འཕྲུལ་སྟོབས་དང་ལྡན༔ ཡིད་བཞིན་དབང་
རྒྱལ་ཁྱོད་ལ་ཕྱག་འཚལ་བསྟོད༔ མེ་ཏོག་བཀོད་པ་ཞེས་བྱའི་བསྐལ་པ་ལཿ ལོ་
མའི་ཚལ་ན་དྲི་མ་མེད་པའི་དྲུང༔ རིགས་གསུམ་བདག་དང་སྨོན་ལམ་གཅིག་ཏུ་
འབྲེལ༔ ལྷ་ཀླུ་གནོད་སྦྱིན་འཇིག་རྟེན་ཁམས་སུ་སྤྲུལ༔ ཉི་མ་སྣང་བྱེད་རི་ལ་བདེན་
པ་མཐོང འོ་མ་ཅན་གྱི་མཚོ་གླིང་དཀྱིལ་འཁོར་དྲུང དབང་བཞི་རྫོགས་ཤིང་ཐ་
ཚིག་སྨོན་ལམ་ཐེབས༔ ཁྱད་པར་ཀླུ་དབང་ཁྱེད་ཀྱི་ཞལ་བཞེས་དོན རྗེས་སུ་
དགོངས་ལ་བདག་དང་འབྲལ་མེད་འགྲོགསཿ ཉེས་ཚོགས་བསུབས་ལ་ལེགས་
ཚོགས་སྤེལ་བ་དངཿ བདེ་སྐྱིད་གངྒཱའི་རྒྱུན་བཞིན་ཆད་མེད་ཅིངཿ ཚེ་ཆོས་ལོངས་
སྤྱོད་སྤེལ་བའི་གཉེར་ཁ་ཟུང པདྨའི་རིང་ལུགས་བླ་ན་མེད་པ་ཡི༔ ལྟ་སྒོམ་སྤྱོད་
པས་བདག་རྒྱུད་ཡོངས་སྦྱངས་ནསཿ བློ་འདས་ཆེན་པོར་མངོན་འཚང་རྒྱ་བར་
མཛོད༔ འདི་ནི་ཤིན་ཏུ་གསང་བ་སྟེ༔ དགའ་རབ་མཚོ་སྐྱེས་སྙིང་གི་ནོར༔ ལྔ་ཕྲག་ཐ་མར་ཉོན་མོངས་རགས ན་
100



s
ཡང་གསང་ཐུགས་ཐིག་བླ་སྒྲུབ་སྐོར། ག༽
ཚ་སྡུག་བསྔལ་དབུལ་ཕོངས་འཕེལ དེ་ཚེ་ཌཱཀྐིའི་ལུས་སྲུང་ཕྱིར༔ དབྱིངས་ཆེན་བརྡ་རིས་ཆེན་མོར་བཏབ༔ རྡོ་རྗེ་ཕག་
མོའི་ཐུགས་ཀློང་༔ དམ་ཚིག་སྲོག་གི་བཀའ་རྒྱ་གཉན་པོ་ཡོད༔ ས་མ་ཡ༔ གུ་ཧྱ༔ ཁ་ཐཾ༔ དམ་ཚིག་རྒྱ བདག་འདྲ་
ཁྲག་འཐུང་རྔམས་བརྗིད་དཔའ་བོས་དབྱིངས་ཀྱི་མཁའ་འགྲོའི་བརྡ་རིས་ལས་དག་པར་ཕབ་པ་གཅེས་པའི་མན་ངག་
ཟབ་མོ་འདི་སྙིང་ལ་སྦོས་ཤིག ཡི་གེའི་འདུ་བྱེད་རིག་པའི་ཡེ་ཤེས་ཀྱིས་བགྱིས་པ་ཞལ་དྲོ་བྱིན་ཆགས་དགེ་ལེགས་
འཕེལ།།
རྩ་གསུམ་ཚོགས་མཆོད་བསྡུས་པ་བཞུགསཿ རྡོ་རྗེ་རྣལ་འབྱོར་མ་ལ་འདུདཿ ཞལ་ཟས་ཚོགས་ཀྱི་མཆོད་པ་
ནི༔ ཞལ་ཟས་ཐབས་ཤེས་རྫས་མཆོག་དང༔ བཟའ་བཏུང་ལོངས་སྤྱོད་འདུ་བྱས་ལཿ རཾ་ཡཾ་ཁཾ༔ རང་ཉིད་བླ་
མའི་ཐུགས་ཀ་ནས༔ ཡི་དམ་མཁའ་འགྲོ་གང་རུང་སྐབས་དང་སྦྱར༔ ཡེ་ཤེས་མེ་རླུང་ཆུ་འཕྲོས་
པསཿ ཚོགས་ཀྱི་མ་དག་ཉེས་སྐྱོན་སྦྱངསཿ སླར་ཡང་ཡི་གེ་འབྲུ་གསུམ་གྱིས༔ ཟག་
མེད་ཡེ་ཤེས་བདུད་རྩིའི་བཅུད༔ འདོད་ཡོན་ལོངས་སྤྱོད་དཔག་མེད་གྱུར༔ ཨོཾ་
ཨཱཧཱུྃ་ཧ་ཧོ་ཧཱུྃ༔ ཧོ༔ ཆོས་ལོངས་སྤྲུལ་སྐུའི་གནས་མཆོག་ནསཿ རྩ་གསུམ་ལྷ་
ཚོགས་འཁོར་དང་བཅསཿ ཚོགས་ལ་སྤྱན་འདྲེན་གཤེགས་སུ་གསོལཿ བཞུགས་
གསོལ་ཕྱག་འཚལ་མཆོད་པ་འབུལཿ ཅེས་བརྗོད་ཚོགས་ཀྱི་མཆོད་པ་ནི༔ ཚོགས་མཆོད་འོད་
ཕུང་ལྡེམས་སེ་ལྡེམ བཀའ་རྒྱུད་བླ་མ་ཚོགས་ལ་རོལ ཡི་དམ་ལྷ་ཚོགས་ཚོགས་
ལ་རོལ༔ མཁའ་འགྲོ་དམ་ཅན་ཚོགས་ལ་རོལཿ དཔའ་བོ་དཔའ་མོ་ཚོགས་ལ་
རོལཿ བཀའ་སྲུང་དམ་ཅན་ཚོགས་ལ་རོལ གཏེར་བདག་ནོར་ལྷ་ཚོགས་ལ་རོལ
དྲེགས་པ་སྡེ་བརྒྱད་ཚོགས་ལ་རོལ ཡུལ་ལྷ་གཞི་བདག་ཚོགས་ལ་རོལཿ རིགས་
དྲུག་ཕ་མ་ཚོགས་ལ་རོལཿ ལན་ཆགས་གདོན་བགེགས་ཚོགས་ལ་རོལཿ ལ་ལ་ཕྱི་
101



མདོ་མཁྱེན་བརྩེའི་གསུང་འབུམ། ་
ཡི་ཚོགས་ལ་རོལཿ ལ་ལ་ནང་གི་ཚོགས་ལ་རོལཿ ལ་ལ་གསང་བའི་ཚོགས་ལ་
རོལཿ དེ་ཁོ་ན་ཉིད་ཀྱི་ཚོགས་ལ་རོལ ག་ན་ཙཀྲ་པཱུ་ཙ་ཨ་ལ་ལ་ཧོ༔ ཞེས་མཆོད་ཐུགས་
དམ་བསྐང་བ་ནི༔ ཧཱུྃ༔ ཚོགས་ཀྱི་ལོངས་སྤྱོད་རྒྱ་ཆེན་པོ༔ གཟུགས་སྒྲ་དྲི་རོ་རེག་བྱའི་
ཚོགས༔ གཞན་ཡང་དངོས་འབྱོར་ཡིད་སྤྲུལ་རྫསཿ ས་གསུམ་གནས་ཀུན་ཁྱབ་པ་
ཡིསཿ བླ་མ་ཡི་དམ་མཁའ་འགྲོ་དངཿ དཔའ་བོ་དཔའ་མོའི་ཐུགས་དམ་བསྐང
ཆོས་སྐྱོང་དམ་ཅན་གཏེར་གྱི་བདག༔ ནོར་ལྷ་སྡེ་བརྒྱད་གཞི་བདག་དངཿ རིགས་
དྲུག་ཕ་མ་གདོན་བགེགས་སོགསཿ སྲིད་ཞིའི་མགྲོན་གྱུར་ཐུགས་དམ་བསྐངཿ མཆོད་
པའི་རྫས་ཀྱི་ཐུགས་དམ་བསྐང༔ ལྟ་བ་རྟག་ཆད་བྲལ་བས་བསྐལཿ སྒོམ་པ་ཡེང་
འཁྲུལ་མེད་པས་བསྐངཿ སྤྱོད་པ་སྤང་བླང་བྲལ་བས་བསྐང༔ འབྲས་བུ་རེ་དོགས་
མེད་པས་བསྐོརཿ བསྐང་དུ་མེད་དེ་ཆོས་ཉིད་ངང༔ བཤགས་སུ་མེད་དོ་རེ་དོགས་
ཞིག འཁོར་འདས་མཉམ་པ་ཉིད་དུ་གཅིག དགྱེས་པ་ཆེན་པོར་ལྷུན་གྱིས་གྲུབ༔
བསྐང་དང་བཤགས་པ་མཆོག་ཡིན་ནོ༔ རྗེས་ལ་ལྷག་མ་བསྔོ་བ་ནི༔ བྱིན་གྱིས་བརླབས་ལ་འདི་སྐད་
དོ༔ ཧཱུྃ༔ དཀྱིལ་འཁོར་བཀའ་སྡོད་ལྷག་སྡུད་ཚོགསཿ བཀའ་ཡི་ཕ་འབབ་འདི་
ལོངས་ལཿ ཁས་བླངས་དམ་ལས་མ་འདའ་བརཿ རྣམ་བཞིའི་ཕྲིན་ལས་ཐོགས་
མེད་སྒྲུབསཿ ཨབྷི་ཊ་བཱ་ལིང་ཏ་ཁཱ་ཧི༔ མཆོད་བསྟོད་བཟོད་གསོལ་བསྔོ་སྨོན་སོགས༔ རྗེས་ཀྱི་རིམ་
པ་སྤྱི་ལྟར་རོ༔ ཡང་གསང་མཁའ་འགྲོའི་ཐུགས་ཐིག་གི ཆ་ལག་བསོད་ནམས་ཚོགས་གསོག་ཐབས ཚོགས་མཆོད་
བདུད་རྩིའི་རྒྱ་མཚོ་ཞེསཿ དྲི་མ་མེད་པའི་བཀའ་གནང་བཞིན༔ བདག་ཉིད་དགའ་རབ་དཔའ་བོས་སྨྲསཿ རིག་པའི་ཡེ་
ཤེས་ཀྱིས་བཀོད་དོ༔ རྩ་གསུམ་དགྱེས་པ་ཡོངས་བསྐང་ཤོག བཀྲ་ཤིས་དགེ་ལེགས་ས་སྟེང་ཁྱབ་པར་ཤོག༔
102་



s
ཡང་གསང་ཐུགས་ཐིག་བླ་སྒྲུབ་སྐོར། ག༽
། འདོད་ཡོན་ཚོགས་ཀྱི་འཁོར་ལོ་ནི༔ རཾ་ཡཾ་ཁཾ༔ དངོས་འཛིན་དྲི་མ་བསྲེག་གཏོར་
བཀྲུསཿ ཟག་མེད་ཡེ་ཤེས་བདུད་རྩིར་བསྒྱུརཿ ཨོཾ་ཨཱཧཱུྃ༔ཧ་ཧོ་ཧྲཱིཿ ཧཱི རྗེ་བཙུན་
པདྨ་ཐོད་ཕྲེང་རྩལ༔ ཁྲོ་བོ་འཆོལ་བ་སེང་གེའི་སྒྲ༔ རྩ་གསུམ་དཔའ་བོ་མཁའ་
འགྲོའི་ཚོགས༔ རྔ་ཡབ་གླིང་ནས་སྤྱན་འདྲེན་གཤེགསཿ དམ་རྫས་ཚོགས་ལ་བྱིན་
ཆེན་ཕོབ༔ མོས་པའི་བུ་ལ་དབང་མཆོག་བསྐུར༔ མ་ཧཱ་པཉྩ་ཨ་མྲྀ་ཏ་སིདྡྷི་ཕ་ལ་ཧཱུྃ༔
བཅུ་དྲུག་ཕོ་ཉའི་གར་མཁན་མསཿ རོ་བརྒྱ་ནུས་པ་སྟོང་ལྡན་ཚོགསཿ འཆི་མེད་ཡེ་
ཤེས་བདུད་རྩིའི་བཅུདཿ ཀུན་འདུས་དཀྱིལ་འཁོར་ལྷ་ཚོགས་མཆོདཿ མེ་ཏོག་
བདུག་སྤོས་མར་མེ་ཆཔཿ ལྷ་བཤོས་གཟུགས་སྒྲ་དྲི་རོ་རེག དགའ་བཞི་ཡེ་ཤེས་
བདེ་བའི་རོ༔ ཆོས་ཀྱི་ཕྱག་རྒྱའི་ཐུགས་དམ་བསྐངཿ གཟུང་འཛིན་ཆོས་དབྱིངས་
ཀློང་དུ་སྒྲོལ དགའ་བཞི་བདེ་བ་ཆེན་པོར་སྦྱོར༔ ག་ཎ་ཙཀྲ་པཱུ་ཙ་ཧོ༔ ས་མ་ཡ་
ཤུདྡྷེ་ཨཱ༔ ཏ་ན་ག་ན་པཱུ་ཙ་ཨ་ལ་ལ་ཧོ། ཧཱུྃ་མཁའ་འགྲོ་མ་དང་ཤུགས་འགྲོ་མ༔ དམ་
ཚིག་ལས་དང་ཤ་ཟའི་ཚོགས གིང་དང་ལིང་ཀ་དབང་ཕྱུག་མཿ འབར་མ་བཀའ་
ཡི་སྲུང་མར་བཅསཿ ཧེ་རུ་ཀ་ཡི་ཕ་འབབ་ལོངསཿ བཀའ་དང་དམ་ལས་མ་འདའ་
བརཿ སྦྱོར་སྒྲོལ་བླ་མེད་གསང་སྔགས་སྐྱོངས བཀའ་འདས་བརླག་པའི་ཕྲིན་
ལས་མཛོད བརྡ་རིས་ངོས་ནས་དག་པར་ཕབ ས་མ་ཡཱ༔ རྒྱ་རྒྱ་རྒྱ༔
103



མདོ་མཁྱེན་བརྩེའི་གསུང་འབུམ།
-
--
གྷཾ། བླ་མ་ཡང་གསང་ཐུགས་བཅུད་ལསཿ ཚོགས་མཆོད་
དངོས་གྲུབ་རོལ་མཚོ་བཞུགས
ནགgཐ4 རྩ་གསུམ་ཀུན་འདུས་པདྨ་ཐོད་ཕྲེང་རྩལཿ རྟག་ཏུ་གུས་པས་འདུད་དོ་དངོས་གྲུབ་སྩོལཿ ལས་
ཀྱི་གཞུང་ཤིང་རྣལ་འབྱོར་ཚོགས་གསོགས་ཐབསཿ སྤྲོས་བཅས་ལས་ཀྱི་རིམ་པ་ཅུང་ཟད་བསྟན ཐོག་མར་སྔོན་དུ་
འགྲོ་བའི་རིམ་པ་ནི༔ དཀྱིལ་འཁོར་ཡོ་བྱད་བཀོད་མཛེས་ཕུན་ཚོགས་ཀྱི༔ དབུས་སུ་བྷནྡྷ་མྱོང་གྲོལ་བཅུད་ཀྱིས་
གཏམསཿ ཤར་དུ་མེ་ཏོག་ལ་སོགས་མཆོད་པ་ལཿ ལྷོ་རུ་དམ་རྫས་བདུད་རྩི་ཨ་མྲྀ་ཏཿ ནུབ་ཏུ་གཏོར་མ་པདྨ་སྤུངས་
འདྲའི་དབྱིབསཿ བྱང་དུ་དམར་གྱི་རཀྟ་བམ་ཆེན་རོ༔ བྱང་ཤར་སྔགས་སྲུང་ཤར་ལྷོ་ལྷ་ཆེན་པོ༔ ལྷོ་ནུབ་དྲང་སྲོང་ནུབ་
བྱང་དགེ་བསྙེན་དངཿ གྲྭ་ཟུར་སྡེ་བརྒྱད་མཆོད་གཏོར་དང་བཅས་བཀོད༔ མདུན་དུ་ཞལ་ཟས་ཚོགས་ཀྱི་གཏོར་མ་ནི༔
རུ་ཏྲའི་སྙིང་གཟུགས་བཟའ་བཅའ་བཏུང་བས་བསྐོར༔ དམ་ལྡན་ཕོ་མོ་བདེ་བའི་སྟན་ལ་འཁོད༔ སྦྱོར་སྒྲོལ་སྔགས་ལ་
ལོག་པར་ལྟ་བ་དངཿ མུ་སྟེགས་ལྟ་སྤྱོད་མི་མཐུན་གསང་སྒོ་འཆོལ སྐལ་ངན་སྣོད་མིན་ཚོགས་ཀུན་ཕྱིར་བསྐྲད་ཅིང
ཁོང་ཁྲོ་ཐེ་ཚོམ་སྡུག་བསྔལ་སེམས་བྲལ་ཞིངཿ མོས་གུས་དགའ་སྤྲོ་ཆགས་པའི་སེམས་ལྡན་གྱིསཿ སྔོན་འགྲོས་རྒྱུད་
སྦྱང་བླ་མའི་རྣལ་འབྱོར་བསྒོམ༔ བདག་བསྐྱེད་གསལ་གདབ་བསྙེན་སྒྲུབ་གནད་དུ་བསྣུན༔ དངོས་གཞི་ཚོགས་ཀྱི་
འཁོར་ལོར་འཇུག་པ་ལ༔ ཐོག་མར་དཀར་ཕྱོགས་གཏོར་མས་བརྔན་པ་ནི༔ དཀར་དམར་གཏོར་མ་སྔགས་ཀྱིས་བྱིན་
གྱིས་བརླབ༔ ཀྱེ༔ འཇིག་རྟེན་དབང་སྒྱུར་ཚངས་དབང་བརྒྱ་བྱིན་དང༔ རྒྱལ་ཆེན་སྡེ་
བཞི་གཙང་རིས་དཔལ་མགོན་བཅསཿ མཐུ་ལྡན་སྔགས་བདག་དྲེགས་ཆེན་བཅོ་
བརྒྱད་དང༔ དྲེགས་པའི་སྡེ་དཔོན་སུམ་ཅུ་ཡབ་ཡུམ་འཁོར འཛམ་གླིང་དཀར་
104



ཡང་གསང་ཐུགས་ཐིག་བླ་སྒྲུབ་སྐོར། ག༽ །
ཕྱོགས་སྐྱོང་བའི་ཟོ་དོར་དང༔ དྲེགས་པ་སྡེ་བརྒྱད་གནས་རིའི་སྲུང་མར་བཅས༔ ཁྱད་
པར་སྔགས་འཆང་རྣལ་འབྱོར་བདག་ཅག་གི སྒོས་སུ་ལས་ཀྱིས་འབྲེལ་ཞིང་མཐུན་
རྐྱེན་སྒྲུབ༔ འགོ་བའི་ལྷ་ལྔ་སྐྱོབས་པའི་ལྷ་དགུར་བཅས༔ ཡུལ་ཕྱོགས་འདིར་གནས་
དཀར་ཕྱོགས་གཞི་བདག་སོགས༔ དཀར་དམར་རོ་བཅུད་ལྡན་པའི་ཞལ་ཟས་དང
བཅུད་ལྡན་གསེར་སྐྱེམས་མཆོད་པ་འདི་འབུལ་ལོ༔ སྔོན་ཚེ་ཧེ་རུ་ཀཿདང་གསང་
བའི་བདག རྡོ་རྗེ་ཕག་མོ་པདྨ་ཐོད་ཕྲེང་རྩལཿ ཡབ་ཡུམ་དྲུང་དུ་ཁས་བླང་དམ་
བཅས་བཞིན༔ གསང་སྔགས་བསྟན་པ་འཛིན་སྐྱོང་སྤེལ་བ་དངཿ རྣལ་འབྱོར་
འདོད་པའི་དོན་ཀུན་ཡོངས་འགྲུབ་ཅིངཿ ལས་བཞིའི་ཕྲིན་ལས་མྱུར་འགྲུབ་ནུས་
མཐུ་རྒྱསཿ ཐུགས་ཐིག་བསྟན་པ་ཕྱོགས་བཅུར་རྒྱས་པར་མཛོད༔ ཅེས་འབུལ་བགེགས་
ལ་གཏོར་མ་སྦྱིན་པ་ནི༔ རང་གི་ཐུགས་ཀ་ནས་འོད་ཟེར་འཕྲོས་པས་གསང་སྔགས་སྦྱོར་
སྒྲོལ་གྱི་དཀྱིལ་འཁོར་དང་ཚེ་ཆོས་འགྲོ་དོན་ལ་བར་དུ་གཅོད་པར་བྱེད་པའི
འཁྲུལ་སྣང་གི་དབང་གྱུར་བགེགས་དང་ལོག་པར་འདྲེན་པ་ཐམས་ཅད་གཏོར་མ་
ལེན་པའི་ཕྱིར་དུ་ཨཾ་ཀུ་ཤ་ཡ་ཛ༔ རཾ་ཡཾ་ཁཾ༔ བྷཾ་ལས་རིན་པོ་ཆེའི་སྣོད་དུ་ཁཾ་ཞུ་བ་
ལས་བགེགས་ཀྱི་གཏོར་མ་འདོད་ཡོན་གྱི་ཕུང་པོ་རི་རབ་དང་རྒྱ་མཚོ་མཉམ་པར་
གྱུརཿ ཨོཾ་ཨཱཧཱུྃ ནམ་མཁའ་མཛོད་ཀྱི་སྔགས་རྒྱས་བརླབ༔ སཾ་བྷ་ར་ལན་གསུམ་གྱིས་བསྔོས་ཤིང༔ རང་
ཉིད་ལྷའི་ང་རྒྱལ་དང་ལྡན་པས༔ ཧཱུྃ༔ ཉོན་ཅིག་བགེགས་དང་ལོག་འདྲེན་ཚོགསཿ ང་ཡི་
བཀའ་ལས་མ་འདའ་བརཿ འདོད་ཡོན་ལྔ་ལྡན་གཏོར་མ་ནི རྒྱ་ཆེ་ཟད་མི་ཤེས་
པའི་གཏེརཿ ལོངས་ལ་ཡུལ་གཞན་འགྲོ་བར་གྱིསཿ སྔགས་ལ་སྡང་བར་མ་བྱེད་
105



མདོ་མཁྱེན་བརྩེའི་གསུང་འབུམ། །
ཅིག གལ་ཏེ་བཀའ་ལས་འདས་གྱུར་ན༔ ཐོད་ཕྲེང་དྲག་རྩལ་ཐུགས་ཁྲོས་ནས
ཁྲོ་བོ་ཁྲོ་མོའི་མཚོན་ཆའི་ཆརཿ མེ་དཔུང་དྲེགས་པའི་དམག་ཚོགས་ཀྱི༔ ལུས་
ངག་རྡུལ་དུ་བརླགས་ནས་ཀྱངཿ རྣམ་ཤེས་མནར་མེད་གྱུར་ཏ་རེ། དེ་བས་དམ་ལ་
མ་འདའ་ཞིག སརྦ་བིགྷགཙྩ ཧཱུྃ་བཞིའི་སྔགས་བརྗོད་དྲག་པོས་གཟིར༔ དེས་ན་མཚམས་གཅོད་སྲུང་
བའི་འཁོར་ལོ་བསྒོམ༔ ཧཱུྃ༔ ཐུགས་ལས་འཕྲོས་པའི་ཁྲོ་བོ་ཁྲོ་མོ་ཡིསཿ ནམ་མཁའ་བར་
སྣང་ས་གཞི་ཀུན་གང་ཞིང༔ བགེགས་རྣམས་མཐར་བསྐྲད་ཁྲོ་བོ་ཁྲོ་མོའི་གུརཿ དེའི་
ཕྱིར་རྡོ་རྗེ་འཁོར་ལོ་རལ་གྲི་དང༔ རྒྱ་གྲམ་མེ་རླུང་གུར་གྱིས་རབ་གཏམས་ཤིང
སྣང་སྲིད་དག་པ་རབ་འབྱམས་གཞལ་ཡས་ཁང༔ སྐུ་གསུམ་མ་བཅོས་ལྷུན་གྲུབ་
ཕོ་བྲང་གྱུརཿ བཛྲ་ཀྲོ་ཏ་ཙཀྲ་ཛྭ་ལ་རཀྵ་རཀྵ ཀུ་རུ་ཧཱུཾ་ཧཱུྃ༔ བྱིན་འབེབས་ཐུགས་དམ་རྒྱུད་
བསྐུལ་ནི༔ ཧཱུྃ་ཧཱུྃ༔ སྔོན་གྱི་བསྐལ་པའི་དང་པོ་ལ༔ དབང་ཆེན་རྟ་ཕག་ཡབ་ཡུམ་གྱིས༔
བདུད་ཕོ་མ་ཏྲཾ་རུ་ཏྲ་བསྒྲལ༔ ཁོག་པ་དཔལ་གྱི་ཕོ་བྲང་ཆེ མགོ་བོ་མཚན་མ་ཡན་
ལག་བཞི༔ སྙིང་དང་ནང་རོལ་བཀྲམ་པ་ལས ཚོགས་བརྒྱད་དག་པའི་དུར་ཁྲོད་
བརྒྱད༔ མཆོག་གི་རིག་འཛིན་རྣམ་བརྒྱད་ཀྱིས༔ གྲུབ་པ་བརྙེས་ཤིང་བྱིན་བརླབས་
ལྟར༔ རིག་འཛིན་སྤྲུལ་པའི་དཀྱིལ་འཁོར་འདིརཿ ཆོས་ལོངས་སྤྲུལ་སྐུའི་ཞིང་
ཁམས་ནསཿ ཀུན་བཟང་རིགས་ལྔ་ཞི་བའི་ལྷ༔ དཔལ་ཆེན་ཆེ་མཆོག་འདུས་པ་
རྩལཿ ཁྲག་འཐུང་ཁྲོ་བོའི་དཀྱིལ་འཁོར་ཚོགས དྲི་མེད་དགའ་རབ་ཤྲཱི་སེངཿ རྗེ་
བཙུན་པདྨ་ཐོད་ཕྲེང་རྩལ༔ རྡོ་རྗེ་ཕག་མོ་གསང་ཡེ་མ ལས་ལ་དབང་བསྒྱུར་ཊཀྐིའི་
གཙོ༔ འབུམ་ཕྲག་ཡངས་པའི་བདེ་ཆེན་འཁོརཿ རིག་འཛིན་དཔའ་བོ་མཁའ་
106



ཡང་གསང་ཐུགས་ཐིག་བླ་སྒྲུབ་སྐོར། ག༽
འགྲོའི་ཚོགས༔ དམ་ཅན་སྲུང་མར་བཅོས་པ་ཀུན༔ གནས་འདིར་གཤེགས་ལ་
བྱིན་ཆེན་ཕོབ༔ ཕྱི་སྣོད་དུར་ཁྲོད་གཞལ་ཡས་ཁངཿ ནང་བཅུད་རིག་འཛིན་ཕོ་མོ་
དང༔ ཚོགས་གཏོར་ཡེ་ཤེས་བདུད་རྩིའི་བཅུད༔ སྲིད་གསུམ་རྣམ་དག་ཞིང་དུ་གྱུར
བྱིན་ཆེན་བྱིན་ཕོབ་རྩ་གསུམ་ལྷ༔ དབང་ཆེན་དབང་སྐུར་རྩ་གསུམ་ལྷ, དངོས་
གྲུབ་མཆོག་སྩོལ་རྩ་གསུམ་ལྷ༔ རྟགས་དང་མཚན་མ་སྟོན་པ་དངཿ མཐུ་དང་རྫུ་
འཕྲུལ་བསྟན་དུ་གསོལཿ གུ་རུ་དྷེ་ཝ་ཌཱཀྐི་ནི་ཀཱ་ཡ་ཝཱཀྐ་ཙིཏྟ་སརྦ་ས་མ་ཡ་ཨ་ཝེ་
ཤ་ཡ་ཕེ་ཕི སརྦ་སིདྡྷི་ཕ་ལ་ཧཱུྃ༔ མོས་གུས་བསྐྱེད་ཅིང་བྱིན་ཆེན་དབབ༔ དེ་ནས་ཚོགས་གཏོར་མཆོད་
པའི་རྫས༔ བྱིན་གྱིས་བརླབ་པའི་རིམ་པ་ནི༔ རཾ་ཡཾ་ཁཾ༔ ལན་གསུམ༔ ཐོད་ཕྲེང་དྲག་རྩ་ལ་ཐུགས་ཀ་
ནསཿ རཾ་ལས་ཡེ་ཤེས་མེ་བྱུང་བསཿ མཆོད་གཏོར་ཚོགས་ཀྱི་མ་དག་བསྲེགས
ཡཾ་ལས་རླུང་བྱུང་བག་ཆགས་གཏོརཿ ཁཾ་ལས་ཆུ་བྱུང་ཉེས་ཚོགས་བཀྲུསཿ དབྱིངས་
ལས་ཡི་གེ་འབྲུ་གསུམ་བ ཚོགས་གཏོར་མཆོད་པའི་རྫས་རྣམས་ཀུན༔ བྷནྡྷ་
འབར་བའི་སྣོད་ཡངས་སུ༔ ཡེ་ཤེས་བདུད་རྩིའི་རང་བཞིན་ལཿ རོ་བརྒྱ་ནུས་པ་
སྟོང་དང་ལྡན༔ ཟག་མེད་ཤ་ལྔའི་ཞལ་ཟས་ལཿ བདུད་རྩི་ལྔ་ཡི་བཏུང་བར་གྱུར
ནམ་མཁར་རིགས་ལྔ་ཡབ་ཡུམ་སྦྱོར༔ བྱང་སེམས་བདུད་རྩིའི་ཁུ་འཕང་བབ༔ བཅུད་
དང་འདྲེས་ཤིང་དངོས་གྲུབ་ཀྱི༔ རྫས་མཆོག་བླ་ན་མེད་པ་དང ཆགས་པའི་ལྷ་
མོའི་མཁའ་གསང་ནསཿ རཀྟའི་རྒྱ་མཚོ་ཆེན་པོར་གྱུརཿ ཨོཾ་ཨཱ༔ཧཱུྃ་ཧ་ཧོ་ཧཱུྃ༔ ལན་
གསུམ། ཨོཾ་ཨཱ༔ཧཱུྃ་མ་ཧཱ་སརྦ་པཉྩ་ཨམྲྀ་ཏ་ཧཱུྃ་ཧཱིཝ ཨོཾ་ཨཱ༔ཧཱུྃ་མ་ཧཱ་བྷ་ལིཏ་ཏེ་ཛ་བྷ་ལིཏྟ་
བྷ་ལ་བྷ་ཏེ་གུ་ཧྱ་ས་མ་ཡ་ཧཱུྃ་ཧཱིཝ ཨོཾ་ཨཱ༔ཧཱུྃ་མ་ཧཱ་རཀྟ་ཛྭ་ལ་མཎྜལ་ཧཱུྃ་ཧཱུྃ ཨོ་
107



l
མདོ་མཁྱེན་བརྩེའི་གསུང་འབུམ། །
བཛྲ་པུཥྛ་ཨཱཧཱུྃ༔ ཨོཾ་བཛྲ་དྷཔྤེ་ཨཱཧཱུྃ༔ ཨོཾ་བཛྲ་ཨཱ་ལོ་ཀེ ཨོཾ་བཛྲ་གྷནྡྷེ་ཨཱཧཱུྃ༔ ཨོཾ་
བཛྲ་ནེ་ཝི་དུ༴ ཨོཾ་བཛྲ་ཤཔྟ་ཨཱཿཧཱུྃ༔ སརྦ་པཱུ་ཙ་ཧོ༔ དངོས་གཞི་མདུན་བསྐྱེད་དཀྱིལ་འཁོར་སྤྱན་
འདྲེན་ནི༔ རང་ཉིད་པདྨ་ཐོད་ཕྲེང་རྩལ་དུ་གསལ་བའི་ཐུགས་ཀའི་འོད་ཟེར་གྱིས་ཊཀྐིའི་
གཙོ་མོ་ཞིང་ཁམས་ཀུན་ལ་དབང་སྒྱུར་མ་རྡོ་རྗེ་ཕག་མོ་གསང་བ་ཡེ་ཤེས་རྣམ་
གསུམ་སྤྱན་དྲངས་ཤིང་དཀྱིལ་འཁོར་གྱི་དབུས་སུ་བཞུགས༔ དེའི་ཐུགས་ཀའི་འོད་
ཟེར་གྱིས་ཞིང་ཁམས་རབ་འབྱམས་ཀྱི་རྩ་གསུམ་རྒྱལ་བ་རབ་འབྱམས་ཐུགས་
རྒྱུད་བསྐུལ་ཅིང་སྤྱན་དྲངས་པར་མོས་ལཿ སྤོས་རོལ་གདུང་བའི་དབྱངས་ཀྱིས་འདི་སྐད་དོ༔ ཧཱུྃ་ཧྲི
འོག་མིན་ཆོས་དབྱིངས་དབུས་མཐའ་བྲལ་བའི་ཞིང༔ སྟུག་པོ་བཀོད་ཞིང་གངས་
ཆེན་མཚོ་ཡི་གནས༔ ཁྲག་འཐུང་རོལ་པ་ཧེ་རུ་ཀ་ཡི་དྲུང༔ ངེས་པ་ལྔ་ལྡན་ཕྱེད་
སྤྲུལ་ལོངས་སྐུའི་ཞིང༔ ཕྱོགས་བཅུའི་ཞིང་ཁམས་རབ་འབྱམས་མུ་མཐའ་མེད༔ རྡོ་
ཡབ་དཔལ་རི་སྐུ་གསུམ་བདེ་ཆེན་ཞིང༔ དུར་ཁྲོད་བརྒྱད་དང་གནས་ཡུལ་མཁའ་
འགྲོའི་གྲོང མཁའ་དོང་ས་སྤྱོད་སྤྲུལ་པའི་ཞིང་ཁམས་ནས༔ ཆོས་སྐུ་ལོངས་སྐུ་
སྤྲུལ་སྐུའི་སངས་རྒྱས་དང༔ བླ་མ་ཡི་དམ་མཁའ་འགྲོ་ཞི་ཆགས་ཁྲོ༔ རིག་འཛིན་
སར་བཞུགས་དཔའ་བོ་དཔའ་མོ་དང༔ པདྨ་ཐོད་ཕྲེང་མཁའ་འགྲོ་རྒྱ་མཚོས་བསྐོར༔
ལས་ལ་དབང་སྒྱུར་དམ་ཅན་སྲུང་མར་བཅསཿ ཚོགས་ཁང་སྤྲུལ་པའི་ཞིང་ཁམས་
ཉམས་དགའ་བརཿ གདུང་བའི་ཡིད་ཀྱིས་སྤྱན་འདྲེན་གཤེགས་སུ་གསོལཿ དབུ་
སྐྲ་མཛེས་པའི་ཐོར་ཚུག་ལྡེམས་སེ་ལྡེམ རིན་ཆེན་རུས་པའི་རྒྱན་ཆ་སི་ལི་ལི
རིག་འཛིན་དཔའ་བོའི་བྲོ་རྡུང་ཁྲབས་སེ་ཁྲབ༔ མ་ཚོགས་མཁའ་འགྲོའི་བརྡ་སྐད་
108



ཡང་གསང་ཐུགས་ཐིག་བླ་སྒྲུབ་སྐོར། ག༽ །
སངས་སེ་སང ཁྲག་འཐུང་ཁྲོ་བོའི་ངར་སྒྲ་དི་རི་རི ཁྲོ་མོ་མ་ཚོགས་གླུ་ལེན་དི་རི་
རི གིང་ཕོ་གིང་མོའི་བཞུགས་གླུ་ཀྱུ་རུ་རུ༔ སྐུ་ལས་མཛེས་པའི་དྲི་ཞིམ་ཐུ་ལུ་ལུ
སྟོང་གསུམ་འཇིག་རྟེན་ཡོམ་ཡོམ་ཤིག་ཤིག་འགུལཿ གཟུགས་ཅན་གཟུགས་མེད་
སྔངས་སྐྲག་འདར་ཞིང་བརྒྱལཿ རྣལ་འབྱོར་ཕོ་མོ་ཉམས་སྣང་འལ་མ་འོལཿ ཁམས་
གསུམ་དབང་སྡུད་སྲིད་གསུམ་ཟིལ་གྱིས་ནོན༔ དག་པ་རབ་འབྱམས་ཆེན་པོར་
བྱིན་ཕོབ་ཅིག སྦྱོར་སྒྲོལ་གསང་བ་མཆོག་གི་དངོས་གྲུབ་སྩོལཿ ཨོཾ་ཨཱ༔ཧཱུྃ་བཛྲ་གུ་
རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛ༔ སིདྡྷི་ཕ་ལ་ཧཱུྃ་ཨཱ༔ སྤྱན་དྲངས་སྣང་བ་འགྱུར་བའི་ཚེ་
ཀྱེ ཚོགས་ཁང་རིན་ཆེན་ཕོ་བྲང་དམ་པ་རཿ རིན་ཆེན་པདྨ་ཉི་ཟླ་བམ་ཆེན་ཁྲིར
ལྷ་ཚོགས་རང་རང་དགྱེས་པའི་གདན་ཁྲི་ལཿ དགྱེས་པར་བཞུགས་གསོལ་བདག་
དང་འདུ་འབྲལ་མེད༔ ཧེ་རུ་ཀ་དཔལ་དཀྱིལ་འཁོར་གཙོ་བོར་བསྒོམ༔ དེ་ནས་བརྡ་
ཕྱག་འཚལ་བའི་རིམ་པ་ནི༔ ན་མོ༔ རང་ལས་སྤྲུལ་པའི་དཀྱིལ་འཁོར་ལྷ་ཚོགས་ལས
སྤྲུལ་པའི་དཔའ་བོ་དཔའ་མོའི་ཚོགས་རྣམས་ཀྱིསཿ རྣམ་རོལ་དུ་མའི་གར་གྱིས་
བརྡ་ཕྱག་འཚལཿ འོད་ལུས་ཡེ་ཤེས་སྙིང་པོར་རོ་གཅིག་གྱུརཿ ན་མོ་ན་མ་ཨ་ཏི་པཱུ་
ཧོ༔ པྲ་ཏིཙྪ་ཧོ༔ མཆོད་པ་འབུལ་བའི་རིམ་པ་ནི༔ ཧཱི༔ པདྨ་ཐོད་ཕྲེང་རྩ་གསུམ་ལྷ་ཚོགས་ལ
མཛེས་པའི་མེ་ཏོག་དྲི་ཞིམ་བདུག་སྤོས་དངཿ སྣང་གསལ་མར་མེ་བཟང་དྲུག་དྲི་ངད་
ཆཔཿ རོ་ལྡན་ཞལ་ཟས་སྣ་ཚོགས་རོལ་མོའི་སྒྲ༔ སྲིད་ཞིའི་འདོད་ཡོན་སྣ་ཚོགས་
མཆོད་པ་འབུལཿ བཛྲ་པུལླེ་དྷུཔྤེ་ཨཱ་ལོ་ཀེ་གྷནྡྷེ་ནེ་ཝི་ཏྱཱ་ཤབྷ་པཱུ་ཙ་ཨཱཧཱུྃ མཾ་ས་རྡོ་
རྗེ་པདྨའི་ཟིལ་པ་དང༔ དྲི་ཆེན་དྲི་ཆུ་ལ་སོགས་རྩ་བ་བརྒྱད ཡན་ལག་སྟོང་སྦྱར་
109



མདོ་མཁྱེན་བརྩེའི་གསུང་འབུམ།
དམ་རྫས་བདུད་རྩི་སྨན༔ དཀྱིལ་འཁོར་ལྷ་ལ་འབུལ་ལོ་གཟི་བྱིན་བསྐྱེད༔ ཨོཾ་སརྦ་
པཉྩ་ཨ་མྲྀ་ཏ་ཁ་རཾ་ཁཱ་ཧི༔ ཕྱི་སྣོད་བྷནྡྷ་འབར་བའི་གཏོར་གཞོང་དུ ནང་བཅུད་
ཕུང་པོ་ལྔ་ཡི་གཏོར་མར་བཤམསཿ ཡུམ་ཆེན་འབྱུང་བ་ལྔ་ཡི་བཅུད་དང་ལྡན༔ ཁྲག་
འཐུང་ལྷ་ཚོགས་གཟི་བྱིན་སྐྱེད་ཕྱིར་འབུལཿ ཨོཾ་མ་ཧཱ་བཱ་ལིཏྟ་ལ་ཁ་རཾ་ཁཱ་ཧི རང་
བྱུང་པདྨ་རཀྟ་མཱུ་ལ་དང༔ སྲིད་གསུམ་ཡོངས་གྲོལ་འབྲུ་རྩིའི་དམར་མདངས་བཅུད༔
དམར་ཆེན་རཀྟ་ཁྲག་གི་མཆོད་པ་འབུལཿ རྔམས་བརྗིད་ལྷ་ཚོགས་མཐུ་སྟོབས་ནུས་
པ་བསྐྱེད༔ ཨོཾ་མ་ཧཱ་རཀྟ་ལ་ཁ་རཾ་ཁཱ་ཧི༔ བཅུ་དྲུག་དགའ་སྟེར་ལྷ་མོ་ཡིད་འཕྲོག་
འདོད་ལྡན་དགའ་བ་སྟེར་བའི་དཔའ་བོའི་ཚོགས་རིག་འཛིན་དཔའ་བོ་མཁའ་
འགྲོའི་ལེགས་སྦྱར་ནསཿ ལྷན་སྐྱེས་ཡེ་ཤེས་རྩལ་ཆེན་རྫོགས་ཕྱིར་བཞེས མ་ཧཱ་
ར་ག་སུ་ཁ་ཏ་ན་ཨ་ལ་ལ་ཧོ༔ ཚོགས་མཆོད་འབུལ་པའི་རིམ་པ་ནི༔ ཧཱི༔ དཔལ་གྱི་ཕོ་ཉ་
མཛེས་ལྡན་མ༔ རྡོ་རྗེའི་གླུ་དང་གར་སྟབས་བསྒྱུར དགྱེས་ཤིང་ཆགས་པའི་རྣམ་
འགྱུར་གྱིས༔ དཀྱིལ་འཁོར་ལྷ་ཚོགས་ཚོགས་ཀྱིས་མཆོད༔ ཚོགས་ཕུད་རིམ་པ་གསུམ་དུ་
འབུལ བསླུ་མེད་སྐྱབས་གནས་དཀོན་མཆོག་གསུམ༔ བླ་མ་ཡི་དམ་མཁའ་འགྲོ་ལ
ཞལ་ཟས་ཚོགས་ཀྱི་མཆོད་པ་དང༔ རོ་ལྡན་བཟའ་བཏུང་ལོངས་སྤྱོད་གཏེརཿ འདོད་
པའི་ཡོན་ཏན་ལྔ་ཡིས་མཆོད༔ དགྱེས་པ་ཆེན་པོའི་གར་གྱིས་རོལ, མ་ཧཱ་ག་ཎ་
ཙཀྲ་པཱུ་ཙ་ཁཱ་ཧི བར་དུ་བསྐང་ཞིང་བཤགས་པ་ནི༔ རྩ་གསུམ་སྲུང་མ་ཀུན་མཆོད་ཅིང༔ ནམ་མཁའ་མཛོད་ཀྱི་
སྔགས་རྒྱས་གཏེར༔ ཧཱུྃ་ཧཱུྃ༔ ཀ་དག་སྤྲོས་བྲལ་ཆོས་སྐུའི་རང་མདངས་ལསཿ ལྷུན་གྲུབ་
ཟེར་ལྔའི་འོད་ཀྱིས་ཞིང་ཁམས་ཁྱབ༔ སྤྲུལ་བསྒྱུར་ལོངས་སྐུའི་ཞིང་གི་མཆོད་སྤྲིན་
་ ་ ་
110



ཡང་གསང་ཐུགས་ཐིག་བླ་སྒྲུབ་སྐོར། ག༽-
འཁྲིགས༔ ལྷ་མིའི་བསྐང་རྫས་འདོད་ཡོན་ཆར་ལྟར་འབེབས༔ བཱ་ལིང་རྒྱན་གྱི་
གཏོར་མ་རི་ལྟར་སྤུངས༔ རྩ་བརྒྱད་ཡན་ལག་སྟོང་སྦྱར་མཚོ་ལྟར་འཁྱིལ༔ རང་
བྱུང་བསད་པའི་རཀྟ་རྦ་རླབས་འཁྲུགསཿ སྦྱོར་སྒྲོལ་ཚོགས་ཀྱི་འཁོར་ལོ་བྲག་ལྟར་
སྙིལཿ འདོད་ཡོན་མཆོད་པའི་དམ་རྫས་ནམ་མཁའ་གང རྟེན་པའི་དམ་རྫས་ཡེ་
གྲོལ་གཉིས་མེད་གཤིསཿ སྒྲུབ་པའི་དམ་རྫས་རིག་པ་ལུ་གུ་རྒྱུད བསྐང་བའི་དམ་
རྫས་སྟོང་སྒྲོན་ཟེར་མདངས་ལསཿ ཡེ་ཤེས་ལྔ་ཡི་ཞིང་བཀོད་བསམ་མི་ཁྱབ
མཆོད་པའི་དམ་རྫས་དགའ་བཞིའི་ཡེ་ཤེས་ཀྱི༔ དཀར་དམར་ཁམས་ཀྱིས་བསྐྱེད་
པའི་རྩ་བཅུད་གསོས སྦྱོར་སྒྲོལ་ཚོགས་ཀྱི་དམ་རྫས་བླ་མེད་ལསཿ གཞོན་ནུ་
བུམ་སྐུའི་རང་གདངས་དོན་གྱི་ལྷ༔ ཀུན་བཟང་ཡབ་ཡུམ་འཁོར་བཅས་ཐུགས་དམ་
བསྐང༔ ཆོས་དབྱིངས་ཡེ་ཤེས་ལྔ་ཡི་ངོ་བོ་ཉིད༔ གངས་ཆེན་མཚོ་རྒྱལ་རིགས་ལྔའི་
ཐུགས་དམ་བསྐང༔ འཁོར་འདས་ཀུན་གྱི་སྤྲུལ་གཞི་བླ་ན་མེད སྟོབས་ལྡན་དཔའ་
བོའི་ལྷ་ཚོགས་ཐུགས་དམ་བསྐང༔ སྤྲུལ་བསྒྱུར་འགྲོ་བའི་དོན་དུ་རང་ཤར་བཿ ཕྱེད་
སྤྲུལ་ལོངས་སྐུའི་ལྷ་ཚོགས་ཐུགས་དམ་བསྐངཿ སྙིང་དབུས་མི་ཤིགས་ཐིག་ལེའི་
གཞལ་ཡས་ནསཿ ཞི་བ་རྡོ་རྗེ་དབྱིངས་ཀྱི་ཐུགས་དམ་བསྐང༔ དུང་ཁང་མེ་རི་དགུ་
ཀློང་འབར་བ་ནསཿ ཁྲག་འཐུང་ཁྲོ་བོའི་ལྷ་ཚོགས་ཐུགས་དམ་བསྐང༔ མཁའ་སྤྱོད་
ས་སྤྱོད་སྤྲུལ་པའི་གནས་མཆོག་ནསཿ རིག་འཛིན་དཔའ་བོ་དཔའ་མོའི་ཐུགས་
དམ་བསྐང༔ དཔལ་རི་པདྨ་འོད་ཀྱི་གཞལ་ཡས་ནས༔ ཐོད་ཕྲེང་རིགས་ལྔའི་ལྷ་
ཚོགས་ཐུགས་དམ་བསྐང༔ དུར་ཁྲོད་གནས་ཡུལ་མཆོད་རྟེན་བདེ་བྱེད་བརྩེགས
111



、 མདོ་མཁྱེན་བརྩེའི་གསུང་འབུམ།
མ་རྒྱུད་མཁའ་འགྲོའི་ལྷ་ཚོགས་ཐུགས་དམ་བསྐང… མགྲིན་པ་ལོངས་སྤྱོད་འཁོར་
ལོའི་གཞལ་ཡས་ནས༔ གར་གྱི་དབང་ཕྱུག་འཁོར་བཅས་ཐུགས་དམ་བསྐངཿ ལྟེ་
བ་སྤྲུལ་པའི་འཁོར་ལོའི་གཞལ་ཡས་ནས༔ རྡོ་རྗེ་ཕག་མོའི་ལྷ་ཚོགས་ཐུགས་དམ་
བསྐངཿ གསང་གནས་བདེ་སྐྱོང་འཁོར་ལོའི་གཞལ་ཡས་ནསཿ བདེ་ཆེན་འབར་
བའི་ལྷ་ཚོགས་ཐུགས་དམ་བསྐང༔ དཀྱིལ་འཁོར་གསེར་ཁྱམ་ཁྲག་ཁྱམ་སྐྱོང་མཛད་
པའི༔ དམ་ཚིག་ཤ་ཟ་ཕྲ་མེན་ཐུགས་དམ་བསྐངཿ སྐུ་གསུམ་ཞིང་ལ་དབང་སྒྱུར་
མཐུ་མོ་ཆེ སྔགས་སྲུང་རལ་གཅིག་འཁོར་བཅས་ཐུགས་དམ་བསྐང ཐར་པ་
ནག་པོ་སྔགས་ཟློག་མཁན་གྱི་གཤེད༔ དཔལ་མགོན་མ་ནིང་ནག་པོའི་ཐུགས་དམ་
བསྐངཿ བཟློག་པས་མི་བཟློག་སྔགས་ཟློག་མཁན་གྱི་གཤེརཿ བྱ་རོག་གདོང་ཅན་
འཁོར་བཅས་ཐུགས་དམ་བསྐང༔ འདོད་པའི་ཁམས་ལ་དབང་སྒྱུར་མཐུ་བོ་ཆེ༔ ལྷ་
ཆེན་དབང་ཕྱུག་ཆེན་པོའི་ཐུགས་དམ་བསྐང༔ གླིང་བཞི་སྲིད་པ་གསུམ་ལ་དབང་
སྒྱུར་བའི༔ གཟའ་བདུད་རཱ་ཧུ་ལ་ཡི་ཐུགས་དམ་བསྐང༔ བྱད་མ་དགྲ་གདོན་འབྱུང་
པོའི་སྲོག་ལ་རྔམསཿ གཏེར་སྲུང་བསྙོ་ཁ་ནག་པོའི་ཐུགས་དམ་བསྐང ཐིག་ལེ་
སྐོར་གསུམ་གཏེར་གྱི་གཉེར་ཁ་འཛིན༔ སྟོབས་ལྡན་གནོད་སྦྱིན་སྡེ་བཞིའི་ཐུགས་
དམ་བསྐངཿ འཁོར་བཅས་ཐུགས་དམ་བསྐངས་ལ་དགྱེས་པ་བསྐྱེདཿ བཀྲག་
མདངས་གཟི་བྱིན་མཐུ་སྟོབས་ནུས་པ་སྟོན༔ མ་རིག་སྙོམས་ལས་གཏི་མུག་དབང་
གྱུར་པསཿ ལྟ་བ་ཆོས་སྐུའི་རང་ཞལ་མཇལ་བའི་ཚེ༔ ཡེངས་འཁྲུལ་རྟག་ཆད་
བལྟས་པ་མཐོལ་ལོ་བཤགས༔ སྒོམ་པ་འོད་གསལ་རིག་པ་ལུ་གུ་རྒྱུད ཐེ་ཚོམ་
112



ཡང་གསང་ཐུགས་ཐོག་བླ་སྒྲུབ་སྐོར། ག༽
ཡེངས་འཁྲུལ་གྱུར་པ་མཐོལ་ལོ་བཤགསཿ སྤྱོད་པ་གསང་སྔགས་སྦྱོར་སྒྲོལ་འགྲོ་
བའི་དོན༔ སྤང་བླང་ཞི་བདེར་གཞོལ་བ་མཐོལ་ལོ་བཤགསཿ བླ་མ་ཡི་དམ་རང་
རིག་འདུ་འབྲལ་མེད༔ ལྷུན་གྲུབ་སྣང་ཆ་སྒྱུ་མའི་རོལ་གར་ཀུན༔ ཡེ་གྲོལ་ཀ་དག་
ཆོས་སྐུའི་ཀློང་དུ་བཤགསཿ ཨོཾ་ཨཱཿཧཱུྃ་བཛྲ་ས་མ་ཡ་ཤུདྡྷེ་ཨཱ༔ ཡི་གེ་བརྒྱ་པ་ལན་གསུམ་
བརྗོད༔ ཚོགས་ཀྱི་ཐ་མ་བསྒྲལ་བ་ནི༔ ཞིང་གི་བམ་ཆེན་ཁྲག་ཐང་ཟན༔ ཨེ་རཾ༔ སྐུ་གསུམ་ཐར་མེད་ལས་
ཀྱི་བཙོན་ཁང་ནངཿ དུག་གསུམ་མ་རིག་རཱུ་ཏྲ་དགྲ་གདོན་གཟུགསཿ མངོན་སུམ་
མགོན་མེད་སྐྱབས་བྲལ་སྙིང་དབུས་སུ༔ ཚེ་བསོད་རྣམ་ཤེས་ཨ་ནཱིའི་གཟུགས་སུ་
གསལཿ འགུགས་གཞུག་དྲག་པོས་རྟགས་ཐོན་ལན་གྲངས་བསྐྱར རྣལ་འབྱོར་ལག་ནས་ཕུར་པ་སྒྲིལ༔ ཧཱུྃ༔
བདག་ཉིད་པདྨ་ཐོད་ཕྲེང་གི༔ ཕྱག་སོར་རིགས་ལྔ་ཡབ་ཡུམ་བཅུས སྲས་མཆོག་
བཛྲ་ཀཱི་ལ་ཡ༔ སྐུ་སྟོད་ཁྲོ་བོ་ཆེན་པོ་ལཿ སྐུ་སྨད་གནམ་ལྕགས་ཟུར་གསུམ་དབལ
དགྲ་གདོན་སྙིང་ལ་བཏབ་པ་ཡིསཿ བླ་སྲོག་རཀྟའི་དྭངས་མ་བསྐམས ཚེ་བསོད་
ཀྲྀཡིག་བདག་ལ་ཐིམ༔ རྣམ་ཤེས་ཨཐདཀར་ཕུར་བ་ཡི༔ ཁོང་སེང་ནས་བརྒྱུད་
ཞལ་ནས་ཐོན ཐོད་ཕྲེང་དྲག་རྩལ་ཞལ་དུ་ཞུགསཿ སྐུ་ཡི་དབྱིབས་བརྒྱུད་ཡུམ་
མཁར་བབ༔ ཡུམ་གྱི་ཆགས་པས་རྒྱུད་བསྐུལ་བས༔ ཡབ་ཀྱི་འདོད་པ་རབ་མྱོས་
ཏཿ སྒྲ་དང་བཅས་ཏེ་དྲག་སྦྱོར་བསཿ ཁྲོ་མོ་ཡུམ་གྱི་གཏུན་ཁུང་དུ༔ རྡོ་རྗེ་འབར་
བའི་ཐོ་བས་བརྡུང༔ མ་རིག་གཟུང་འཛིན་དུག་ལྔ་བཅོམ༔ བྱང་ཆུབ་སེམས་ཀྱི་
དབང་བསྐུར་ཅིངཿ ཡེ་ཤེས་ལྔ་རྫོགས་འབྲས་བུ་ཐོབ༔ ཡུམ་གྱི་སྐུ་ཡི་དབྱིབས་
བརྒྱུད་དེ༔ དཔལ་ཆེན་ཡབ་ཡུམ་ཐུགས་ཀར་འཕརཿ སླར་ཡང་རྒྱལ་བའི་སྲས་སུ་
1 13



མདོ་མཁྱེན་བརྩེའི་གསུང་འབུམ། ： ་
གྱུར༔ ཧཱུྃ་ཧཱུྃ་ཧཱུྃ༔ ཧ་ཧ་ཧ ཕཊ་ཕཊ་ཕཊ༔ ཨཱ༔ ལས་མཁན་ཚོགས་ཀྱིས་བེམ་པོ་བསྒྲལ༔ ཧཱུྃ༔
རྔམས་བརྗིད་རྒྱལ་པོ་ཧེ་རུ་ཀཿ རྩ་གསུམ་ལྷ་ཚོགས་ཞལ་ཕྱེས་ཤིག༔ དུག་ལྔ་བསྒྲིལ་
བའི་ཤ་ཁྲག་རུསཿ དབང་པོ་དོན་ལྔ་སྣོད་དྲུག་དང…དཀར་དམར་ཁམས་ཀྱི་རོ་
བཅུད་བཅསཿ ཞལ་དུ་བསྟབ་བོ་ཁ་རཾ་ཁཱ་ཧི༔ དགྱེས་པར་རོལ་ཅིག་ཨ་ལ་ལཿ
འགྲོ་ཀུན་ཚོགས་རྫོགས་སྒྲིབ་སྦྱངས་ནསཿ མངོན་རྫོགས་ཞིང་དུ་སངས་རྒྱས་ཤོག
རཱུ་ཏྲ་སརྦ་ཧ་ལ་པཉྩཔཱ་ཙ་ཁཱ་ཧི༔ མ་ཧཱ་པཉྩཨམྲྀ་ཏ་ལ་ཁ་རཾ་ཁཱ་ཧི༔ མ་ཧཱ་རཀྟ་ལ་ཁཱ་
ཧི༔ ཞེས་བསྟབས་ལྟ་བའི་ངང་མདང་སྐྱོང རྣལ་འབྱོར་ཕོ་མོའི་དགའ་སྟོན་ནི༔ རིག་མ་རྣམས་ཀྱིས་ཚོགས་དྲངས་
ཤིང ཀྱེ༔ སྦྱོར་སྒྲོལ་གསང་བའི་དཀྱིལ་འཁོར་འདིརཿ རྡོ་རྗེ་སློབ་དཔོན་ཐོད་ཕྲེང་
རྩལཿ བདེ་ཆེན་རྡོ་རྗེ་རྣལ་འབྱོར་ཡུམ༔ དཀྱིལ་འཁོར་ལྷ་ཚོགས་མཆེད་ལྕམ་དྲལ
ཤ་ཆེན་ལྔ་དང་བདུད་རྩི་ལྔ༔ ཞལ་ཟས་ཚོགས་ཀྱི་ལོངས་སྤྱོད་འདི༔ དགྱེས་པ་ཆེན་
པོས་རྟག་ཏུ་རོལ༔ དངོས་གྲུབ་ཀུན་གྱི་གཞི་མ་འོ༔ ལེན་པ་པོས་པད་སྐོར་དང་བཅས༔ ཧཱུྃ༔
བདག་ནི་ཁྲག་འཐུང་ཧེ་རུ་ཀཿ ཕུང་ཁམས་སྐྱེ་མཆེད་རྩ་གནས་ཀུན༔ ཡེ་ནས་དཔའ་
བོ་མཁའ་འགྲོའི་གྲོང བདུད་རྩི་ལྔ་ལ་ལོངས་སྤྱོད་དོ༔ ཨ་ལ་ལ་ཧོ༔ སྟོན་འཁོར་ཀུན་
གྱིས་དགའ་སྟོན་ཚིམ་པར་རོལ རྡོ་རྗེ་གླུ་གར་དགྱེས་པ་ཆེན་པོས་བསྐྱེད༔ དེ་ནས་ཚོགས་ཀྱི་ལྷག་མ་ཀུན་བསྡུས་ཤིང༔
དཔལ་ཆེན་ཧེ་རུ་ཀ་ཡི་ཁ་ཕྲུ་བཏབ༔ སྨན་རཀ་བྲན་ཞིང་བཤུག་གླུའི་སྒྲ་དང་བཅས༔ པཉྩ་ཨ་མྲྀ་ཏ་ཁཱ་ཧི༔
དཔལ་གྱི་ཕ་འབབ་ལྷག་མའི་གཏོར་མ་ཤ་ལྔ་དང་བདུད་རྩི་ལྔ་སོགས་འདོད་ཡོན་
ལོངས་སྤྱོད་ཟད་མི་ཤེས་པའི་གཏེར་དུ་གྱུར༔ ཨོཾ་ཨ་ཀཱ་རོ་སོགས། ཧཱུྃ༔ དཀྱིལ་འཁོར་
མུ་རན་སྐྱོང་བ་ཡི༔ དམ་ཚིག་མཁའ་འགྲོ་མཐུ་མོ་ཆེ༔ ཤ་ཟ་འཇིག་རྟེན་མཁའ་འགྲོ་
1 14



ཡང་གསང་ཐུགས་ཐིག་བླ་སྒྲུབ་སྐོར། ག༽ ་
མཿ གིང་དང་ལང་ཀ་དབང་ཕྱུག་སོགས འབུམ་ཕྲག་ཡངས་པའི་ཚོགས་དང་
བཅས༔ ཕ་འབབ་ལྷག་གཏོར་འདོད་ཡོན་གྱི༔ ལོངས་སྤྱོད་གཏེར་ཆེན་འདི་རོལ་
ལཿ ཧེ་རུ་ཀ་ཡི་བཀའ་བཞིན་དུ༔ ཞི་རྒྱས་དབང་དང་དྲག་པོ་ཡི༔ ཕྲིན་ལས་རྣམ་
བཞི་འགྲུབ་པ་དང༔ སྦྱོར་སྒྲོལ་གསང་སྔགས་བསྟན་པ་སྐྱོངས༔ ཨུཙྪི་ཊ་པཉྩ་བཱ་
ལིནྟ་ཁཱ་ཧི༔ ཕྱི་རོལ་འབུལ་ཞིང་ཆང་གི་བཤལ་ཆུ་དོར༔ རྩ་བ་གསུམ་གྱི་དཀྱིལ་འཁོར་ཆེན་པོ་
འདིརཿ སྦྱོར་སྒྲོལ་ཚོགས་ཀྱི་འཁོར་ལོ་བསྐོར་བ་ཡིསཿ རིག་འཛིན་ཡབ་ཡུམ་
མཆེད་དང་ལྕམ་དྲལ་ཀུན༔ ཚོམ་བུ་གཅིག་ཏུ་མངོན་རྫོགས་ཞིང་འཁོད་ཤོག༔
ཚོགས་འཁོར་ཕུལ་བའི་བསོད་ནམས་ཀྱིསཿ མི་ཟད་གཏེར་ལ་ལོངས་སྤྱོད་ཅིང༔
ཡེ་ཤེས་སྣང་བ་རབ་རྫོགས་ནསཿ ཀ་དག་ཆེན་པོའི་ས་ཐོབ་ཤོག སྨོན་ལམ་བཏབ་ཅིང་
མཉམ་པར་བཞག དེ་ནས་རྗེས་ཀྱི་རིམ་པ་བྱ་བ་ལཿ དཔལ་གྱི་ཕོ་ཉ་ལས་ལ་བསྐུལ་པ་ནི༔ དྲག་པོའི་གཏོར་མ་སྨོན་
དང་རཀྟས་བྲན༔ བྱིན་གྱིས་བརླབས་ཤིང་ལྟ་བའི་ངར་གདངས་བཅས༔ ཧཱུྃ་བྷྱོ༔ འོག་མིན་གསང་ཆེན་
རོལ་པའི་དུར་ཁྲོད་དུ༔ དཔལ་ཆེན་ཧེ་རུ་ཀ་ཡི་དཀྱིལ་འཁོར་དྲུང༔ དབུས་ལ་མི
གནས་དཀྱིལ་འཁོར་མུ་རན་སྐྱོང མཐའ་ལ་མི་གནས་དཔལ་གྱི་ཕྲིན་ལས་སྒྲུབ༔
སྦྱོར་སྒྲོལ་གསང་བ་མཆོག་གི་དམ་ཚིག་བླངས༔ ཐུགས་རྗེ་གློག་ལྟར་མྱུར་བའི་རྫུ་
འཕྲུལ་ལྡན༔ ཁྲོ་རྒྱལ་འབར་བ་གིང་ཆེན་སྡེ་བཞི་པོ༔ འདིར་གཤེགས་དམ་རྫས་
བདུད་རྩིའི་གཏོར་མ་བཞེས༔ འཁོར་འདས་དབང་སྒྱུར་མཐུ་དང་རྫུ་འཕྲུལ་སྟོན
ལྔ་ཕྲག་ཐ་མའི་འགྲོ་བ་ལས་ཉོན་གྱིསཿ དབང་གྱུར་སྡུག་བསྔལ་དྲག་པོ་སྤྱད་པའི་
ཚེ མ་གཡེལ་མངོན་སྤྱོད་དྲག་པོའི་རོལ་པ་ཡིསཿ མ་རུངས་བསྟན་དགྲ་ལས་ངན་
་
115



--
མདོ་མཁྱེན་བརྩེའི་གསུང་འབུམ། ་ ་
འདུལ་བ་དངཿ མཐའ་དམག་འཇིགས་པའི་དམག་དཔུང་རྡུལ་དུ་རློགསཿ བྱད་
ཕུར་ཆོད་གཏོང་རང་གཤེད་རང་ལ་ཕོབ༔ རྒྱལ་བསེན་འབྱུང་པོའི་རྣམ་ཤེས་དབྱིངས་
སུ་སྤོརཿ དམ་སྲི་སྤུན་དགུ་ཕྱག་རྒྱ་བཞི་ཡིས་ཆིངསཿ རྣལ་འབྱོར་ཕོ་མོའི་ཚེ་ཆོས་
བསོད་ནམས་སྤེལཿ ཡང་གསང་ཐུགས་ཐིག་བསྟན་པ་རྒྱས་པ་ཡི༔ ཕྲིན་ལས་དུས་
ལ་བབ་པོ་ས་མ་ཡཱ༔ བསྟན་སྲུང་དམ་ཅན་རྒྱ་མཚོ་ཡི༔ གཏོར་འབུལ་ཆད་ཐོ་བསྒྲགས་པ་ནི༔ འགུགས་གཞུག་
དྲག་པོས་བྱིན་གྱིས་བརླབས༔ ཧཱུྃ་ཧཱུྃ༔ ང་ནི་དཔལ་ཆེན་བདུད་འདུལ་དྲག་པོ་རྩལཿ སྔོན་ཚེ་
རྒྱ་གར་ཡུལ་གྱི་གནས་ཆེན་དུ དབང་བསྐུར་བཀའ་བསྒོས་དམ་ལ་བཞག་པ་ཡི༔
འབར་མ་བདུན་དང་སྔགས་སྲུང་རལ་གཅིག་ མགོན་པོ་ལྷ་ཀླུ་གཉན་དང་གཟའ་
བདུད་ནག བསྙོ་ཁ་ལ་སོགས་བསྟན་སྲུང་དྲེགས་པའི་ཚོགསཿ ཤ་ཁྲག་དམར་གྱི་
གཏོར་མ་འདི་བཞེས་ལཿ ཡང་གསང་ཐུགས་ཐིག་བསྟན་པའི་གཉེར་ཁ་ཟུང༔ སྡང་
དགྲའི་སྲོག་དབུགས་ཕྲོལ་ལ་དོན་སྙིང་ལོངསཿ འདྲེ་རྒོད་འབྱུང་པོ་མིང་གི་ལྷག་
མར་ཐོ༔ དམ་ཉམས་མངོན་སྤྱོད་དྲག་པོའི་མཐུ་ཡིས་སྒྲོལ༔ དམ་ལྡན་རིག་འཛིན་
ཕོ་མོར་མེལ་ཚེ་གྱིས༔ ཞི་རྒྱས་དབང་དྲག་ཕྲིན་ལས་མྱུར་འགྲུབ་མཛོད༔ · གཏེར་སྲུང་
མཆོད་གཏོར་བྱིན་བརླབས་བདུད་རྩི་བྲན༔ ཀྱེ རྒྱ་གར་ཨ་སུ་ར་ཡི་བྲག་ཕུག་ཏུ, རྗེ་བཙུན་གུ་
རུ་པདྨ་ཐོད་ཕྲེང་དང༔ འཁོར་འདས་དབང་སྒྱུར་རྡོ་རྗེ་རྣལ་འབྱོར་མཿ ཤེས་རབ་
ཡུམ་མཆོག་མནྡ་ར་བའི་དྲུང གསང་བའི་དབང་བསྐུར་དམ་བཅའ་བྲོ་བོར་བའི
འཛམ་གླིང་དབང་སྒྱུར་གནོད་སྦྱིན་གཉན་ཆེན་བཞི༔ འདིར་གཤེགས་དམ་རྫས་
བརྒྱན་པའི་གཏོར་མ་ལོངསཿ སྦྱོར་སྒྲོལ་བསྟན་པ་ཕྱོགས་བཅུར་རྒྱས་པ་དང༔ ཡང་
116



ཡང་གསང་ཐུགས་ཐིག་བླ་སྒྲུབ་སྐོར། ག༽
གསང་ཐུགས་ཐིག་མི་ནུབ་རྒྱལ་མཚན་ཚུགསཿ འཛམ་གླིང་བསྟན་འགྲོའི་བདེ་སྐྱིད་
སྤེལ་བ་དང༔ རྡོ་རྗེ་སློབ་དཔོན་སྐུ་ཚེ་རྫུ་འཕྲུལ་སྤེལཿ དམ་ལྡན་རིག་འཛིན་ཕོ་
མོའི་མཐུ་སྟོབས་ནུསཿ ཚེ་བསོད་དཔལ་འབྱོར་རྒྱས་པའི་ཕྲིན་ལས་སྒྲུབསཿ བཤལ་
ཆུ་གཅིག་བསྒྲིལ་བྱིན་བརླབས་ལ༔ བོད་སྐྱོང་བསྟན་མ་བཅུ་གཉིས་བྲན་གཡོག་འཁོརཿ འཛམ་
གླིང་དཀར་ཕྱོགས་སྐྱོང་བའི་ཚོགས་དང་བཅསཿ དམ་རྫས་བཤལ་ཆུ་གཏོར་མ་
འདི་ལོངས་ལཿ འཛམ་གླིང་སྐྱེ་འགྲོར་བདེ་སྐྱིད་སྤེལ་བར་མཛོདཿ མ་མ་སྲིང་འགྲོ་
མ་བྷོཛ་ཛ༔བྷ་ལིཏ་ཁ་ཁ་ཁཱ་ཧི་ཁཱ་ཧི༔ སླར་ཡང་རྟ་བྲོ་བྱ་བ་ནི༔ ཧཱུྃ་ཧཱུྃ་ཧཱུྃ༔ དཔལ་ཆེན་ཧེ་རུ་
ཀ་ཡི་དཀྱིལ་འཁོར་འདིརཿ བདུད་འདུལ་ཁྲོ་བོ་ཁྲོ་མོའི་ལྷ་ཚོགས་ཀྱིསཿ དམ་སྲི་
རྒྱལ་གདོན་འབྱུང་པོ་རུ་ཊའི་ཚོགས༔ ཞབས་གཡས་རྔམས་པའི་བྲོ་བརྡུང་འོག་ཏུ་
མནན མོ་སྲི་བསེན་མོ་ལྟེ་ཕུར་ནག་མོ་སོགསཿ ཞབས་གཡོན་གདུག་པའི་བྲོ་
བརྡུང་འོག་ཏུ་མནན༔ འཇིག་རྟེན་མཁའ་འགྲོ་མ་རུངས་དྲེགས་པའི་ཚོགས༔ ཞབས་
གཉིས་མཉམ་པའི་བྲོ་བརྡུང་འོག་ཏུ་མནན མ་རིག་ཉོན་མོངས་བག་ཆགས་རྡུལ་
དུ་རློག༔ རྣམ་ཤེས་ཤེས་རབ་ཡུམ་གྱི་མཁའ་ཀློང་སྦས༔ སླར་ཡང་ལྡང་མེད་སྐུ་
གསུམ་རྒྱས་གདབ་བོ༔ ཨོ་ལཾ་ཨ་ལཾ་ཧཱུཾ་ལཾ་སྟེ་བྷ་ཡ་ནན༔ ཨཨཨཱུ༔ སླར་ཡང་མཆོད་
བསྟོད་ནོངས་པ་བཤགས་པ་ནི༔ དཀྱིལ་འཁོར་ལྷ་ཚོགས་འཁོར་བཅས་ལཿ ལྷ་རྫས་ཕྱི་ཡི་
མཆོད་པ་འབུལཿ སྨན་གཏོར་རཀྟ་ནང་མཆོད་འབུལཿ སྦྱོར་སྒྲོལ་རྨད་བྱུང་གསང་
མཆོད་འབུལ༔ མཉམ་ཉིད་དོན་གྱི་མཆོད་པ་འབུལཿ ཨོཾ་བཛྲ་པཋེ་དྷུཔྤེ་ཨཱ་ལོ་ཀེ་
གྷནྡྷེ་ནེ་ཝི་དྱ་ཤལྟ་མ་ཧཱ་པཉྩ་རཀྟ་བཱ་ལིཏྟ་ཏ་ན་ག་ན་དྷརྨ་དྷརྟུ་པཱུ་ཙ་ཧོ༔ ཧཱི༔ སྐྱེ་འཆི་
117



ན་
ཐོ
མདོ་མཁྱེན་བརྩེའི་གསུང་འབུམ།
གཉིས་སྤངས་རྡོ་རྗེའི་སྐུ་ཐོབ་ཅིང༔ རྫུ་འཕྲུལ་མངའ་བརྙེས་ལྷ་སྲིན་སྡེ་བརྒྱད་འདུལ
འཁོར་འདས་དབང་སྒྱུར་མཁའ་འགྲོའི་སྲོག་གི་བདག་ ཁྲག་འཐུང་ཧེ་རུ་ཀ་ལ་
ཕྱག་འཚལ་བསྟོད༔ ཞི་བའི་སྐུར་སྟོན་རྡོ་རྗེ་ཐོད་ཕྲེང་རྩལཿ རྒྱས་པའི་སྐུར་སྟོན་
རཏྣ་ཐོད་ཕྲེང་རྩལཿ དབང་གི་སྐུར་སྟོན་པདྨ་ཐོད་ཕྲེང་རྩལཿ དྲག་པོའི་སྐུར་སྟོན་
ཀརྨ་ཐོད་ཕྲེང་རྩལཿ མཆོག་གི་སྐུར་སྟོན་བྷུདྨ་ཐོད་ཕྲེང་རྩལ༔ གསང་ཆེན་རིགས་
ལྔའི་སྐུ་ལ་ཕྱག་འཚལ་བསྟོད༔ སྐུ་གསུང་ཐུགས་ཡོན་ཕྲིན་ལས་ལས་སྤྲུལ་པའི
རིག་འཛིན་དཔའ་བོ་ཌཱཀྐི་བྱེ་བ་འབུམ མཚན་བརྒྱད་ལ་སོགས་སྤྲུལ་པ་སྣ་ཚོགས་
ཀྱིསཿ འགྲོ་དོན་རྒྱ་ཆེན་མཛད་ལ་ཕྱག་འཚལ་བསྟོད༔ ཆོས་ལོངས་སྤྲུལ་སྐུའི་རྣམ་
རོལ་མཐའ་ཡས་པའི༔ རྩ་གསུམ་ལ་སོགས་ཞི་ཆགས་ཁྲོ་བོའི་གརཿ རྔམས་བརྗིད་
རྒྱལ་པོའི་དཀྱིལ་འཁོར་ལྷ་ཚོགས་དངཿ ཌཀི་དམ་ཅན་སྲུང་མར་བཅས་ལ་བསྟོད༔
དབང་དྲག་རོལ་བའི་དཀྱིལ་འཁོར་ཆེན་པོ་རུ༔ བསྐྱེད་རིམ་མ་གསལ་རྫོགས་རིམ་
རྣམ་པར་གཡེངས༔ སྦྱོར་སྒྲོལ་ཏིང་འཛིན་བག་མེད་དབང་གྱུར་ཅིངཿ བསྙེན་སྒྲུབ་
ཆོ་གའི་ཡན་ལག་ཉམས་པ་དང ཚོགས་གཏོར་སེར་སྣ་འབགས་བཙོག་ཤོར་བ་
སོགསཿ ཆོས་ཉིད་བདེ་བ་ཆེན་པོའི་ཀློང་དུ་བཤགསཿ ཡི་གེ་བརྒྱ་པ་ལན་གསུམ་དག་པར་
བརྗོད༔ ཨོཾ་བཛྲ་སཏྭ་ཧཱུྃ༔ ལན་བདུན་བརྗོད་ཅིང་ཕྱག་འཚལ་ཐལ་མོ་སྦྱར༔ དབང་དང་དངོས་གྲུབ་བྱིན་རླབས་ལེན་པ་
ནི༔ ཧཱུྃ་ཧཱི༔ དཀྱིལ་འཁོར་ལྷ་ཚོགས་གསན་ཅིང་དགོངས་སུ་གསོལཿ བྱིན་རླབས་
དངོས་གྲུབ་ཡ་མཚན་མཆོག་གི་གནསཿ རྡོ་རྗེའི་ནམ་ལངས་བྱིན་རླབས་ཉི་མ་ཤརཿ
དངོས་གྲུབ་སྩོལ་བའི་དུས་ལ་ད་བབ་ན བསྐུལ་ལོ་བསྐུལ་ལོ་ཐུགས་དམ་གནད་
118 ་་



ཡ ང་གསང་ཐུགས་ཐིག་བླ་སྒྲུབ་སྐོར། ག༽
ནས་བསྐུལ༔ བཞེངས་ཤིག་བཞེངས་ཤིག་ཆོས་ཀྱི་དབྱིངས་ནས་བཞེངས༔ དཀྱིལ་
འཁོར་གཙོ་བོ་ཡབ་ཡུམ་མཉམ་སྦྱོར་བའི༔ བྱང་སེམས་དཀར་དམར་ཡེ་ཤེས་བདུད་
རྩིའི་རྒྱུན༔ བདག་གི་སྤྱི་མགྲིན་སྙིང་ག་གསུམ་དུ་བབ ལུས་ནང་གང་ཞིང་ལས་
ཉོན་སྡིག་སྒྲིབ་དག དབང་བཞི་ཡོངས་རྫོགས་རིག་འཛིན་རྣམ་བཞིར་སྨིན༔ སྐུ་
ལྔ་ཡེ་ཤེས་འབྲས་བཟང་མངོན་གྱུར་ནསཿ པདྨ་ཐོད་ཕྲེང་རྩལ་དང་དབྱེར་མེད་གྱུར
ཨོཾ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛཿ ཀཱ་ཡ་ཝཱཀྐ་ཙིཏྟ་གུ་ཎ་ཀརྨ་ཛྷཱ་ན་
སུ་ཥ་སརྦ་སིདྡྷི་ཕ་ལ་ཨཱཧཱུྃ༔ བསྡུ་རིམ་བསྔོ་སྨོན་ཤིས་པ་བརྗོད་པ་ནི༔ ཧཱུྃ་ཧཱི༔ ཕྱི་སྣོད་གཞལ་
ཡས་ནང་བཅུད་ལྷ་ལ་ཐིམཿ དཀྱིལ་འཁོར་ལྷ་ཚོགས་གཙོ་བོ་ཡབ་ཡུམ་ལཿ དེ་
ཡང་ཐུགས་ཀའི་ཧཱུྃ་ནས་ན་དཱའི་བར༔ རང་ཡལ་ཀ་དག་གདོད་མའི་གཤིས་སུ་ཨཱུ༔
དར་གཅིག་སྤྲོས་བྲལ་ངང་དུ་མཉམ་པར་བཞག སླར་ཡང་རྗེས་ཐོབ་གཉུག་མ་དོན་
གྱི་ལྷ༔ རང་རིག་པདྨ་ཐོད་ཕྲེང་རྩལ་དུ་གསལ༔ ཕྱི་སྣོད་གཞལ་ཡས་ནང་བཅུད་
མཁའ་འགྲོ་མ༔ སྒྲ་གྲགས་ཧཱུྃ་གླུ་དྲན་རྟོགས་ཡེ་ཤེས་ངངཿ ཧཱུྃ་ཧཱུྃ་ཧཱུྃ་ཧཱུྃ་ཧཱུྃ༔ འདིས་
མཚོན་དུས་གསུམ་བསགས་པའི་དགེས མ་གྱུར་སེམས་ཅན་ཐམས་ཅད་ཀུན༔ སྡུག་
བསྔལ་གནས་ངན་ལས་ཐར་ནསཿ སྐུ་གསུམ་ཞིང་ཁམས་ཐོབ་ཕྱིར་བསྔོ༔ བདག་
ཀྱང་རྡོ་རྗེའི་གོས་གོན་ནསཿ རང་དོན་ཞི་བདེར་མི་གཞོལ་བརཿ སེམས་ཅན་དོན་
དུ་ལུས་སྲོག་ཀྱང གཏོང་བའི་སྙིང་སྟོབས་དང་ལྡན་ནསཿ གསང་སྔགས་བསྟན་
པ་སྤེལ་བ་དངཿ འགྲོ་བའི་དོན་ལ་བརྩོན་པར་སྨོན བྱིན་རླབས་དངོས་གྲུབ་མཆོག་
སྩོལ་བའི༔ བླ་མ་དམ་པའི་བཀྲ་ཤིས་ཤོག༔ དངོས་གྲུབ་ནུས་མཐུའི་དཔལ་འབར་
་་
119 ་.



མདོ་མཁྱེན་བརྩེའི་གསུང་འབུམ། ་་
བའི༔ ཡི་དམ་ལྷ་ཡི་བཀྲ་ཤིས་ཤོག༔ ས་དང་ལམ་གྱི་གྲོགས་མཛད་མ ཌཀྐི་རྣམས་
ཀྱི་བཀྲ་ཤིས་ཤོག ཕྲིན་ལས་ཐོགས་མེད་བུ་བཞིན་སྐྱོང༔ དམ་ཅན་རྒྱ་མཚོའི་བཀྲ་
ཤིས་ཤོག༔ རྗེ་ལྟར་བཀུར་ཞིང་ལེགས་ཚོགས་སྤེལ༔ གནོད་སྦྱིན་དྲེགས་པའི་བཀྲ་
ཤིས་ཤོག༔ གཞན་དོན་རྒྱ་ཆེ་རྒྱུན་མི་ཆད༔ སྤྲུལ་པ་སྐུ་ཡི་བཀྲ་ཤིས་ཤོག༔ འཕོ་
མེད་འཇའ་ལུས་མཆོག་གི་སྐུ༔ ལོངས་སྤྱོད་རྫོགས་སྐུའི་བཀྲ་ཤིས་ཤོག གཞོན་
ནུ་བུམ་སྐུའི་ངོ་བོ་ཉིད༔ ཀུན་བཟང་ཡབ་ཡུམ་བཀྲ་ཤིས་ཤོག༔ བླ་མའི་སྐུ་ཚེ་བརྟན་
པ་དངཿ སྒྲུབ་པོའི་ས་ལམ་ཡོན་ཏན་འཕེལཿ མཁའ་འགྲོ་རྣམས་ཀྱིས་བུ་ལྟར་བརྩེ
སྲུང་མའི་མཐུ་སྟོབས་འབར་བར་ཤོག༔ ཡངས་པའི་རྒྱལ་ཁམས་ཆེན་པོ་འདིརཿ
མི་ཕྱུགས་ནད་རིམས་སད་སེར་ཐན མི་འདོད་ཕྱོགས་རྣམས་ཡོངས་ཞི་ཞིང༔ ཚེ་
ཆོས་བསོད་ནམས་མཐུ་ནུས་དཔལཿ འབྲུ་ནོར་ལོངས་སྤྱོད་ཀུན་འཕེལ་ཞིངཿ རྫོགས་
ལྡན་དཔལ་ལ་ལོངས་སྤྱོད་ཤོག གཞན་ཡང་ཤིས་པ་བརྗོད་ཅིང་མེ་ཏོག་འཐོར༔ དམ་གཙང་ཕོ་མོའི་
ཚོགས་ཀུན་སྤྲོ་བ་བསྐྱེད༔ མུ་སྟེགས་བོན་དང་དམ་ཉམས་ཀུན་ལ་གསང དེ་མིན་དམ་རྫས་མྱོང་གྲོལ་རེག་པ་ཀུན༔
པདྨ་འོད་དུ་གྲོལ་བར་གདོན་མི་ཟ རྗེས་ཀྱི་བྱ་བ་གསང་སྔགས་སྤྱི་ལྟར་སྟེ༔ སྟོང་ཉིད་སྙིང་རྗེའི་ངང་དུ་ལ་བཟླའོ༔ ཨེ་
མ༔ བདག་འདྲ་ཨ་ཙར་པདྨ་ཐོད་ཕྲེང་རྩལ༔ རྒྱ་གར་ཡུལ་དུ་མི་ལོ་སུམ་སྟོང་དང༔ དྲུག་བརྒྱ་ཉི་ཤུའི་བར་དུ་གནས་བྱས་
ཤིང༔ ཐེག་པ་རིམ་དགུའི་སྒྲོ་འདོགས་མ་ལུས་བཅད དྲི་མེད་དགའ་རབ་ཤྲཱི་སེང་ཧ་དང འཇམ་དཔལ་བཤེས་གཉེན་
བཱི་མ་མི་ཏྲ་སོགས༔ གྲུབ་བརྙེས་མཁས་གྲུབ་བཤེས་གཉེན་དུ་མ་བསྟེན༔ དགེ་སློང་ཀུན་དགའ་མོ་ལས་དབང་བཞི་
ཐོབ༔ ཡེ་ཤེས་ཌཱཀྐི་མནྡཱར་བར་འཕྲདཿ ཡབ་ཡུམ་ཚེ་ལ་དབང་བའི་རིག་འཛིན་ཐོབ༔ ལྷུན་གྲུབ་རིག་པ་འཛིན་པའི་
རྩ་ལ་རྫོགས་ཤིངཿ སླར་ཡང་བསིལ་ཚལ་འཇིགས་རུང་དུར་ཁྲོད་དུ༔ རིག་འཛིན་བརྒྱད་ལ་དབང་བཞི་བསྐུར་བའི་ཚེ
120



ཡང་གསང་ཐུགས་ཐོག་བླ་སྒྲུབ་སྐོར། ག༽
ཞིང་ཁམས་རབ་འབྱམས་སྤྲིན་ལྟར་འདུས་ནས་ཀྱང༔ ཚོགས་ཀྱི་འཁོར་ལོ་ཚིམ་པ་དྲུག་བསྐོར་དུསཿ རང་གི་གསང་
སྒྲུབ་བདུད་རྩིའི་བཅུད་འདྲེན་སྐོརཿ ལྷ་ལྕམ་ཊཱཀྐི་མ་ཡི་ཟླ་མཚན་གྱིས༔ གང་སྨྲས་བཱི་མ་མི་ཏྲས་ཡི་གེར་བཏབ༔ དཀྱིལ་
འཁོར་གཙོ་བོ་མཁའ་འགྲོ་གསུམ་ལ་གཏདཿ མ་འོངས་རྩུབ་འགྱུར་དུས་ཀྱི་ཐ་མ་ལཿ བྲེ་ཏ་པུ་རིའི་བྱང་ཕྱོགས་བྷོ་ཊའི་
ཡུལཿ སེམས་ཅན་ནད་མཚོན་མུ་གེས་མནར་བའི་དུས ང་སྤྲུལ་ཧེ་རུ་ཀ་དང་འཕྲད་ནས་ཀྱངཿ ལྷ་ལྕམ་ཚེ་དཔལ་འགྲོ་
དོན་མཐར་ཕྱིན་ནསཿ སྐལ་ལྡན་ལ་སོགས་གཟུགས་ཅན་གཟུགས་མེད་འགྲོ༔ བྱེ་མའི་གྲངས་ལྡན་གདུལ་བྱར་གྲོལ་
བར་ཤོགྲོ། བཀའ་འདི་མ་མོ་ཁྱབ་འཇུག་བསྙོ་ཁ་ནག༔ ཀླུ་བདུད་ནག་པོ་ཧ་ལ་མགོ་དགུ་དངཿ གཉན་ཆེན་དྲེགས་པའི་
ཚོགས་ཀྱིས་དམ་དུ་སྲུངས༔ སྐལ་མེད་ལོག་ལྟ་མཆོག་འཛིན་ཅན་དག་ལཿ རླུང་ཕྱོགས་ཙམ་དུ་མ་བསྒྲགས་དམ་ཚིག་
རྒྱ སྐུའི་རྒྱ༔ གསུང་གི་རྒྱ༔ ཐུགས་ཀྱི་རྒྱ སྲོག་གི་རྒྱ༔ ཁ་ཐཾ༔ གུ་ཧྱ༔ ན་ར་ཀན༔ ས་མ་ཡཱ༔ རྒྱ་རྒྱ་རྒྱ༔ སྐལ་ལྡན་ལས་
ཅན་སྔགས་ལ་དད་གུས་ལྡན འཕྲད་པ་ཙམ་གྱིས་གྲོལ་བར་ཐེ་ཚོམ་མེདཿ བསྐལ་པ་མ་སྟོངས་བར་དུ་མ་རྫོགས་སོ༔
སྡིག་ལྡན་ཉོན་མོངས་ཅན་རྣམས་གྲོལ་བར་ངེསཿ ཨེ་མ་ཧོ༔ ཨ་ལ་ལཿ བརྡ་རྟགས་མེ་ཕོ་རྟ་ཡི་ལོ་ལ་ཤར༔ ལོ་དགུའི་
བར་དུ་དམ་དུ་གསང་རྒྱས་བཏབཿ ཤིང་ཁམས་ཡོས་ལོ་རྟེན་འབྲེལ་དུས་བབ་ཚེ ཁྲག་འཐུང་རིག་འཛིན་ནུས་ལྡན་རྡོ་
རྗེ་ཡིསཿ འཇའ་ཚོན་བརྡ་རིས་ངོས་ནས་དག་པར་ཕབ ཡུམ་ཆེན་ཞབས་བརྟན་ཐུགས་དགོངས་རྫོགས་ཕྱིར་ཕུལ སྐུ་
ཚེ་འགྲོ་དོན་མཐའ་རུ་ཕྱིན་པར་ཤོག ཡི་གེའི་འདུ་བྱེད་ཌཱཀྐིའི་ཉེ་གནས་སྲསཿ འོད་ཟེར་མཐའ་ཡས་ཞེས་བྱས་བགྱིས་
པ་དགེ
s
121



མདོ་མཁྱེན་བརྩེའི་གསུང་འབུམ།
༄༅། །ཞབས་བརྟན་དྲང་སྲོང་བདེན་ཚིག་ཐུགས་དམ་
རྒྱུད་བསྐུལ་བཞུགས། །
ན་མོ་ཨ་ཡུར་བྱུ། །བདེན་ཚིག་གྲུབ་པའི་དྲང་སྲོང་དྲི་མ་མེད། །འོད་མཚན་སྟོང་
འབར་འཆི་མེད་ཚེ་ཡི་ལྷ། །ཚེ་དབང་རིག་འཛིན་མཆོག་བརྙེས་པདྨ་འབྱུང་། །
འཁོར་འདས་བཅུད་འདྲེན་འཆི་མེད་བདེ་སྟེར་མ། །རྩ་གསུམ་རིག་འཛིན་ཌཱཀྐིའི་
བྱིན་རླབས་ཀྱིས། །ཉོན་མོངས་དྲི་བྲལ་རིགས་ཀྱི་མྱུ་གུ་མཆོག །མངལ་གྱི་སྒྲིབ་
མེད་རྡོ་རྗེ་འཛིན་དབང་ཐོབ། །ཐེག་མཆོག་སྙན་གྲགས་བསྟན་པའི་དཔལ་དུ་ཤར། །
འགྲོ་བའི་དོན་དཔའ་སྔགས་བསྟན་རྒྱལ་མཚན་སྒྲེང་། །འགྲོ་ལ་བརྩེ་བའི་ཐུགས་
རྗེ་འོད་ཟེར་འབར། །སྤྲུལ་པའི་སྐུ་ཁྱོད་མི་ཤིགས་རྡོ་རྗེའི་ཁྲིར། །བསྟན་དང་འགྲོ་
བའི་དོན་དུ་ཞབས་བརྟན་གསོལ། །གང་ཁྱོད་གདོད་ནས་མངོན་པར་བྱང་ཆུབ་
ཅིང་། །རིག་པ་འཛིན་པའི་ས་ལ་བཞུགས་པས་ན། །རང་དོན་ཞི་བདེའི་གནས་ལ་
མ་གཞོལ་བར། །བསྟན་དང་འགྲོ་ལ་སྨན་པའི་ཐུགས་བསྐྱེད་འཚལ། །ལྔ་ཕྲག་ཐ་
མའི་འགྲོ་བ་སྡུག་བསྔལ་གྱིས། །གཟིར་ཚེ་བསྐྱེད་རྫོགས་ཐུགས་རྗེ་ཤུགས་ཕྱུངས་ལ། །
འཕྲིན་ལས་རྣམ་བཞི་སྡུག་བསྔལ་ཀུན་བསལ་ནས། །ཡང་དག་ལམ་དུ་འགོད་ཕྱིར་
ཞབས་བརྟན་གསོལ། །གང་དེའི་རྣམ་བཞི་ལས་ཀྱི་ཕོ་ཉ་བ། །ཨ་ཏིའི་རྣལ་འབྱོར་
དམན་རྣམས་བུ་བཞིན་སྐྱོངས། །འཁྲུལ་བའི་སྣང་བ་དབྱིངས་སུ་ཞིག་པོ་བ། །ཞབས་



ཡང་གསང་ཐུགས་ཐིག་བླ་སྒྲུབ་སྐོར། ག༽
པད་བརྟན་ཞིང་འགྲོ་དོན་སྙིང་སྟོབས་བསྐྱེད། །བཀའ་དྲིན་གསུམ་ལྡན་བླ་མའི་བྱིན་
རླབས་དང་། །ཡི་དམ་དཔའ་བོ་མཁའ་འགྲོའི་ཐུགས་རྗེའི་ཤུགས། །བདག་གི་
ལྷག་བསམ་རྣམ་པར་དག་པའི་མཐུས། །གསོལ་འདེབས་སྨོན་པ་ཡིད་བཞིན་འགྲུབ་
གྱུར་ཅིག །ཡབ་རྗེ་ཆོས་ཀྱི་རྒྱལ་པོས་ཞལ་བཞེས་ཐུགས་ཀྱི་སྤྲུལ་པ་རིགས་སྲས་ཤེས་རབ་མེ་འབར་གྱིས་སྤྲུལ་
བསྒྱུར་ཎིརྨ་ཀའི་ཞབས་བརྟན་དྲང་སྲོང་བདེན་ཚིག་འདི་ཡང་། རང་སློབ་དད་ལྡན་འཇིགས་མེད་སྟོབས་ལྡན་གྱིས་
བསྐུལ་བ་དང་། མྱུ་གུའི་རྣམ་རོལ་ལ་ཡང་རྗེས་འབྲེལ་བརྟན་བཞུགས་ཉུང་ངུ་ཞིག་ཉེར་གནས་ཀློང་ཡངས་རྒྱ་མཚོས་
བསྐུལ་པ་ལྟར་ཤིང་བྱི་ཆུ་སྟོད་ཟླ་བའི་ཡར་ཚེས་དགེ་བར་ནོར་བུ་ཕུག་གི་བསམ་གཏན་ཁང་བཟང་ནས་གཏེར་མིང་
འཛིན་པ། ༧ ཁྲག་འཐུང་དཔའ་བོས་སོ། །དགེའོ།། །། ་ ་
་ ཞབས་བརྟན་དྲང་སྲོང་བདེན་ཚིག་བཞུགསཿ ཨོཾ་སྭ་སྟི གཞི་དབྱིངས་སྤྲོས་པ་བྲལ་བ་ཀུན་
ཏུ་བཟངཿ མ་འགགས་ཡེ་ཤེས་ལྔ་ལྡན་ལོངས་སྤྱོད་རྫོགསཿ སྤྲུལ་པའི་གར་བསྒྱུར་
ཞི་ཆགས་ཁྲོ་བོར་ཤར༔ སྐུ་གསུམ་རྒྱལ་བས་འཆི་མེད་བྱིན་ཆེན་ཕོབ༔ ཚེ་ལ་དབང་
སྒྱུར་རིག་འཛིན་པདྨ་སྐྱེས༔ རྒྱལ་བའི་ཞལ་སྐྱིན་རྒྱ་གར་བོད་ཡུལ་དུ མདོ་སྔགས་
ཆོས་ཀྱི་སྒྲོན་མེ་རབ་སྦར་ནས༔ སྣོད་བཅུད་སྒྲུབ་གནས་སྐལ་ལྡན་བྱིན་བརླབས་
ཤིངཿ ལང་ཀའི་ཡུལ་གྱི་སྲིན་པོའི་འགྲོ་དོན་མཛདཿ སླར་ཡང་ཐུགས་བསྐྱེད་སྤྲུལ་
པས་གར་བསྒྱུར་པཿ འགྲོ་བའི་དོན་དུ་གྲུབ་པའི་དབང་ཕྱུག་ཚུལཿ འཇིགས་བྲལ་
ཕྱོགས་ལས་རྣམ་རྒྱལ་མིའི་སེང་གེ སྐྱབས་གནས་གཅིག་ཆོག་དྲིན་ཆེན་བླ་མ་རྗེ
ཧེ་རུ་ཀ་དཔལ་དཀྱིལ་འཁོར་ཀུན་གྱི་གཙོ༔ ཡེ་ཤེས་དབྱིངས་ཀྱི་ཌཱཀྐིའི་མེས་པོ་སྟེ
བདག་སོགས་ཉམས་ཐག་འགྲོ་བའི་མགོན་གཅིག་པུ༔ འགྱུར་མེད་བསྐལ་པ་རྒྱ་
，
123



་ མདོ་མཁྱེན་བརྩེའི་གསུང་འབུམ། །
མཚོར་ཞབས་བརྟན་གསོལ༔ འཆི་མེད་ལྷ་དང་རིག་འཛིན་དྲང་སྲོང་སྡེ༔ རྩ་གསུམ་
བྱིན་རླབས་ཐུགས་རྗེའི་འོད་ཕུང་འཁྲིགསཿ བདེ་སྟོང་དགའ་བཞིའི་ཕོ་ཉར་གར་
མཁན་མསཿ འབྱུང་ལྔའི་དྭངས་མ་རྩ་བཅུད་བྱང་ཆུབ་སེམས༔ ཁ་ཁ་མུ་ཁའི་ལམ་
ནས་རབ་བརྒྱུད་དེ༔ ཁྲོ་གཉེར་ལྡན་མཛད་ཁྲོ་རྒྱལ་རབ་མཆོད་ཅིང༔ བདེ་སྐྱོང་
སྤྲུལ་པའི་འཁོར་ལོ་ནས་བརྒྱུད་དེ ཆོས་དང་ལོངས་སྤྱོད་བདེ་ཆེན་འཁོར་ལོའི་བར
ཞུ་བདེའི་འགྲོས་ཀྱིས་དྲངས་བའི་བདུད་རྩིའི་གསཿ ཚེ་དབང་རིག་འཛིན་འགྲུབ་པའི་
རྟེན་འབྲེལ་འགྲིགསཿ གཞོམ་གཞིག་བྲལ་བ་རྡོ་རྗེའི་ཆོས་བདུན་ངོར༔ ཇི་སྲིད་
བསྐལ་བ་རྒྱ་མཚོར་ཞབས་བརྟན་གསོལཿ འཁོར་འདས་གཟུང་འཛིན་བྲལ་བ་གདོད་
མའི་གཤིསཿ དུས་གསུམ་འཕོ་འགྱུར་མེད་པ་རིག་པའི་གདངསཿ སྒྲོན་མ་བཞི་ཡི་
འོད་སྣང་དྲྭ་བས་བཅིང ཅིས་ཀྱང་མི་ཤིགས་རྡོ་རྗེའི་གོ་ཆ་བགོསཿ འཕོ་བ་ཆེན་པོ་
ཟག་མེད་སྐུ་འགྲུབ་པའི༔ བདག་སོགས་གདུལ་བྱའི་འགྲོ་ཁམས་མ་གྲོལ་བར༔ ཚེ་
མཐའ་ཡས་པའི་ངོ་བོར་ཞབས་བརྟན་ཅིང༔ ཟབ་གསང་ཆོས་ཀྱི་འཁོར་ལོ་བསྐོར་
དུ་གསོལ༔ རིག་འཛིན་ལྷ་དང་དཔའ་བོ་ཌཱཀྐི་མ བདེན་ཚིག་གྲུབ་པའི་དྲང་སྲོང་
ཚེ་ཡི་ལྷ༔ ཆོས་ཉིད་མི་འགྱུར་ཆོས་ཅན་བསླུ་བ་མེད༔ བདག་གི་ལྷག་བསམ་རྣམ་
དག་དད་པའི་མཐུས༔ དཔལ་མགོན་བླ་མ་བསྐལ་བརྒྱར་ཞབས་བརྟན་ཅིང༔ གསང་
སྔགས་བླ་མེད་མཛད་པ་རྨད་བྱུང་གི མཛད་འཕྲིན་ཕྱོགས་དུས་ཀུན་ཏུ་དར་རྒྱས་
པའི སྨོན་པ་འདི་དག་ཡིད་བཞིན་འགྲུབ་པར་ཤོག ཅེས་པའང་མེ་ཕོ་རྟ་ཡི་ལོ་གྲུབ་དབང་བླ་
མའི་ཟབ་གཏེར་སྒོ་འབྱེད་ཀྱི་རྟེན་འབྲེལ་ཆེན་མོའི་སྐབས་ཁྲུམས་སྟོད་ཟླ་བའི་ཡར་ཚེས་དགེ་བར་ཆོས་ཀྱི་བདག་མོའི་



. ཡང་གསང་ཐུགས་ཐིག་བླ་སྒྲུབ་སྐོར། ག༽
མིང་འཛིན་བློ་གསལ་དབང་མོའི་ལྷག་བསམ་རྣམ་དག་གིས་གསོལ་བ་བཏབ་པས་ཞབས་བརྟན་ཞལ་བཞེས་མ་
ལགས་སོ།། །། ་་
སྐུ་གསུམ་བླ་མའི་རྣལ་འབྱོར་ཟབ་ལམ་སྒོ་འབྱེད༔ ཨེ་མ་ཧོ༔ བྱིན་རླབས་དངོས་གྲུབ་ཀུན་གྱི་གནད༔ ཟབ་ལམ་
དབང་གི་སྣོད་རུང་ཕྱིར སྐུ་གསུམ་བླ་མའི་རྣལ་འབྱོར་འདི༔ སྐལ་བ་ཅན་གྱི་སྤྱོད་ཡུལ་ལོ༔ ས་མ་ཡ༔ རྒྱ་རྒྱ་རྒྱ༔ ཨེ་
མ་ཧོ༔ ཕྱོགས་བཅུ་དུས་བཞིའི་བདེ་གཤེགས་རྩ་བ་གསུམ༔ དཀོན་མཆོག་གསུམ་
དང་མཁའ་འགྲོ་ཆོས་སྐྱོང་བཅསཿ ཀུན་འདུས་རྗེ་བཙུན་མ་ཧཱ་གུ་རུ་ལཿ མོས་གུས་
དྲག་པོས་སྙིང་ནས་སྐྱབས་སུ་མཆི༔ ལན་གསུམ༔ མཐའ་མེད་འཁོར་བར་འཁྱམས་
པའི་ཕ་མ་ཀུན༔ རང་རིག་སྐུ་གསུམ་ས་ལ་འགོད་པའི་ཕྱིརཿ སྣང་སྲིད་རྣམ་དག་བླ་
མའི་དཀྱིལ་འཁོར་དང༔ སྒོ་གསུམ་རྡོ་རྗེ་གསུམ་དུ་སྒྲུབ་པར་བགྱི༔ ལན་གསུམ༔ ཨེ་
མ་ཧོ༔ དབྱིངས་རིག་དབྱེར་མེད་སྟོང་གསལ་དག་པའི་ཞིངཿ སྣང་བས་གར་ཁྱབ་
བདེ་ཆེན་པདྨ་འོད༔ གནས་ཡུལ་དུར་ཁྲོད་བཀོད་པ་རྫོགས་པའི་དབུས༔ སྣ་
ཚོགས་ཆུ་སྐྱེས་ཉི་ཟླའི་གདན་སྟེང་དུ༔ རང་ཉིད་དུས་གསུམ་རྒྱལ་བ་ཀུན་གྱི་ཡུམ
གསང་བ་ཡེ་ཤེས་གནས་གསུམ་མཁའ་འགྲོའི་གཙོ༔ རྣམ་པ་མཁར་ཆེན་མཚོ་
རྒྱལ་དབུས་མོའི་ཚུལ༔ དཀར་དམར་མདངས་ལྡན་བཅུ་དྲུག་ན་ཚོད་ཅན༔ ནུ་
འབུར་དང་ནི་གསང་བའི་པདྨ་རྒྱས༔ གནག་སྣུམ་དབུ་སྐྲ་སིལ་མ་རྒྱབ་ཏུ་བསྙིལ
གསེར་གཡུ་མུ་ཏིག་མེ་ཏོག་ཕྲེང་བས་མཛེསཿ སྐུ་ལ་དར་དཀར་དྲི་མེད་གསང་
གོས་སྟེང༔ དར་སྨུག་ན་བཟའ་སྣ་ཚོགས་པང་ཁེབ་གསོལ༔ གསེར་སྐྱེད་རིན་ཆེན་
དྲིལ་གཡེར་འཕྱང་འཕྲུལ་སྤྲས༔ སྟེང་གོས་སྔོ་ལྗང་དར་གྱི་གཡང་ལུག་དང༔ ལེ་
125



མདོ་མཁྱེན་བརྩེའི་གསུང་འབུམ།
བརྒན་དམར་པོའི་སྟོད་གཡོགས་འཕྱངས་ཐབས་དཀྲིས༔ ཞབས་གཉིས་གཡོན་
བརྐྱང་དཔའ་མོའི་རོལ་སྟབས་བཞུགས༔ ཕྱག་གཡས་ཐོད་རྫས་རྩ་གསུམ་ལྷ་
ཚོགས་བསྐུལ༔ གཡོན་པས་ཐོད་ཆང་མཆོད་པའི་ཚུལ་གྱིས་འཛིན༔ སྤྱན་གཉིས་ཞི་
འཛུམ་ནམ་མཁའི་མཐོངས་ལ་གཟིགསཿ རང་མདུན་ནམ་མཁར་པད་སྡོང་རྒྱས་
པའི་རྩེར༔ ལྔ་ལྡན་འཇའ་ཡི་གུར་ཁང་གསུམ་རིམ་དབུསཿ འདབ་སྟོང་གེ་སར་ཉི་
ཟླའི་དཀྱིལ་འཁོར་སྟེང༔ རྩ་བའི་བླ་མ་ཨོ་རྒྱན་རྡོ་རྗེ་འཆང༔ གཞོན་ནུ་ལང་ཚོ་
མཚན་དཔེའི་དཔལ་འབར་བ ཞལ་གཅིག་ཕྱག་གཉིས་རྒྱལ་པོ་རོལ་བའི་སྟབས
ཕྱག་གཡས་རྡོ་རྗེ་གཡོན་པས་བྷནྡྷ་བསྣམསཿ སྐུ་ལ་གསང་གོས་ཟ་བེར་སྣམ་སྦྱར་
གསོལཿ དབུ་ཞྭ་མཐོང་གྲོལ་འདབ་ལྡན་རིགས་ལྔས་མཛེསཿ དགྱེས་ཆགས་
འཛུམ་པའི་སྤྱན་གྱིས་རང་ལ་གཟིགསཿ དེ་ཡི་དབུ་གཙུག་པད་དཀར་ཟླ་བའི་སྟེང
འཇིག་རྟེན་དབང་ཕྱུག་འཕགས་མཆོག་སྤྱན་རས་གཟིགསཿ དཀར་གསལ་ཞི་འཛུམ་
པད་དཀར་བགྲང་ཕྲེང་འཛིན༔ དར་དང་རིན་ཆེན་རྒྱན་རྫོགས་ཕྱེད་སྐྱིལ་བཞུགས
དེ་ཡི་སྤྱི་བོར་རིགས་བདག་འོད་དཔག་མེད༔ སྐུ་མདོག་དམར་པོ་ཆོས་གོས་རྣམ་
གསུམ་གསོལཿ ཕྱག་གཉིས་མཉམ་བཞག་ལྷུང་བཟེད་བདུད་རྩིས་གང༔ ཞབས་
གཉིས་སྐྱིལ་ཀྲུང་པད་ཟླའི་གདན་ལ་བཞུགསཿ མཐའ་བསྐོར་སངས་རྒྱས་བྱང་
སེམས་རིག་པ་འཛིན༔ དཔའ་བོ་ཌཱཀྐི་ཆོས་སྐྱོང་སྲུང་མའི་ཚོགསཿ དཔག་མེད་ཏིལ་
གྱི་གང་བུ་ཁ་ཕྱེ་བཞིན༔ སྣང་སྟོང་མ་འདྲེས་འོད་ཀྱི་སྐུ་རུ་གསལ༔ རང་ཉིད་མཚོ་
རྒྱལ་སྤྱི་བོར་པད་ཟླའི་སྟེངཿ རྒྱལ་ཡུམ་སྒྲོལ་མ་སྔོ་ལྗང་ལྷ་མོའི་ཆས༔ ཕྱག་གཡོན་
་
126



ཡང་གསང་ཐུགས་ཐིག་བླ་སྒྲུབ་སྐོར། ག༽
དཀོན་མཆོག་གསུམ་མཚོན་སྐྱབས་སྦྱིན་རྒྱས༔ ཨུཏྤལ་ལ་གནས་ཚེ་ཡི་བུམ་པ་
འཛིན༔ གཡས་པ་མཆོག་སྦྱིན་ཞབས་གཉིས་རྟ་བབ་ཚུལ༔ མཐིང་ཞུན་འོད་ཀྱི་
གུར་ཁྱིམ་དབུས་སུ་བཞུགས༔ སྟེང་ཕྱོགས་ནམ་མཁའི་ངོས་ནས་ལྷ་རྣམས་ཀྱིས
སྣ་ཚོགས་མེ་ཏོག་བདུད་རྩིའི་ཆར་པ་འབེབསཿ ཕྱོགས་མཚམས་མཆོད་པའི་ལྷ་མོ་
སྤྲིན་ལྟར་གཏིབས༔ བསྟོད་དབྱངས་མཆོད་པའི་རྫས་ཀྱིས་བར་སྣང་གངཿ དུ་མར་
སྣང་ཡང་ཡེ་ཤེས་ཀློང་དུ་གཅིག དེ་ལྟར་གསལ་བའི་བདག་མདུན་ལྷ་རྣམས་ཀྱི
སྤྱི་བོར་ཟླ་བའི་སྟེང་དུ་ཨོཾ་དཀར་པོ༔ མགྲིན་པར་པདྨའི་སྟེང་དུ་ཨཱ༔དམར་པོ༔ ཐུགས་
ཀར་ཉི་མའི་སྟེང་དུ་ཧཱུཾ་སྔོན་པོ༔ རྡོ་རྗེ་གསུམ་གྱི་ངོ་བོར་གནས་པ་ལཿ འོད་འཕྲོས་
འོག་མིན་ཞིང་དང་བདེ་བ་ཅན༔ པོ་ཊ་ལ་དང་པདྨ་འོད་སོགས་ནསཿ བླ་མ་སྐུ་གསུམ་
མཁའ་འགྲོའི་ཚོགས་དང་བཅས༔ ཐུགས་དམ་རྒྱུད་བསྐུལ་ཆར་སྤྲིན་གཏིབས་པ་
བཞིན༔ ཐོགས་མེད་ཐུགས་རྗེའི་སྟོབས་ཀྱིས་འདིར་གཤེགས་ཤིག༔ བཛྲ་ས་མ་ཡ་
ཛ རྔ་ཡབ་དཔལ་རི་སྤྲུལ་པའི་ཞིང་ཁམས་ནས༔ རིགས་འདུས་མ་ཧཱ་གུ་རུ་
གཤེགས་སུ་གསོལ༔ ལྷོ་ཕྱོགས་རི་བོ་ཏ་ལའི་ཕོ་བྲང་ནསཿ རྗེ་བཙུན་སྤྱན་རས་
གཟིགས་མགོན་གཤེགས་སུ་གསོལ༔ ནུབ་ཕྱོགས་བདེ་ལྡན་པདྨོ་བཀོད་པ་ནས
འདྲེན་མཆོག་འོད་དཔག་མེད་པ་གཤེགས་སུ་གསོལཿ གཡུ་ལོ་བཀོད་དང་སེང་ལྡེང་
ནགས་སོགས་ནསཿ ལྷ་མོ་སྒྲོལ་མ་འཁོར་བཅས་གཤེགས་སུ་གསོལཿ ཨོ་རྒྱན་
ཡུལ་དང་མཁའ་སྤྱོད་གནས་མཆོག་ནས༔ རྒྱལ་ཡུམ་ཡེ་ཤེས་མཚོ་རྒྱལ་གཤེགས་
སུ་གསོལ གཞན་ཡང་སངས་རྒྱས་བྱང་སེམས་རྩ་གསུམ་དང༔ ཌཱཀྐི་ཆོས་སྲུང་
127



མདོ་མཁྱེན་བརྩེའི་གསུང་འབུམ།
-
-
དམ་ཅན་ཚོགས་བཅས་རྣམས༔ སྣང་སྟོང་སྐུ་ཡི་གར་སྟབས་ལམས་སེ་ལམ གྲགས་
སྟོང་གསུང་གི་བརྡ་སྐད་དི་རི་རི༔ བདེ་སྟོང་ཟག་མེད་ཡེ་ཤེས་ཏ་ལ་པཿ ཏིང་འཛིན་
སྤྲུལ་པའི་གནས་འདིར་གཤེགས་སུ་གསོལཿ ཕྱི་ནང་གསང་བའི་བར་ཆད་དབྱིངས་
སུ་སོལཿ སྐུ་གསུང་ཐུགས་ཀྱི་བྱིན་ཆེན་དབབ་ཏུ་གསོལཿ དབང་དང་དངོས་གྲུབ་
མ་ལུས་དེང་འདིར་སྩོལཿ ཨོཾ་ཨཱ༔ཧཱུྃ་བཛྲ་གུ་རུ་དེ་ཝ་ཌཱཀྐི་ནི་སརྦ་ས་མ་ཡ་ཨ་ཝེ་ཤ་
ཡ་ཨ་ཨཱ༔ ཧྲིང་ཧྲིང༔ ཕེམ་ཕེམ ཛཧཱུྃ་བཾ་ཧོ༔ ཧཱིང༔ དམ་ཚིག་དང་ནི་ཡེ་ཤེས་
དབྱེར་མེད་པརཿ ཆུ་ལ་ཆུ་བཞག་ཇི་བཞིན་གཉིས་མེད་ཐིམ༔ འཁོར་འདས་རོ་གཅིག་
ཐིག་ལེ་ཆེན་པོའི་ངང༔ ལྷུན་གྲུབ་དྲན་པའི་ངོ་བོར་བཞུགས་གསོལ་འདེབསཿ བཛྲ་
ས་མ་ཡ་ཏིཥྛ་ལྷན༔ ཧོ༔ བདག་དང་ལྷ་ལ་བཟང་ངན་མ་མཆིས་ཀྱང༔ འཇིག་རྟེན་
སྲི་ཞུ་གུས་པའི་ཚུལ་ཙམ་དུ རྡུལ་སྙེད་ལུས་སྤྲུལ་འཕྲུལ་དགའི་རྣམ་རོལ་བཞིན༔
སྒོ་གསུམ་བརྡ་དང་གར་གྱི་ཕྱག་གིས་འདུད༔ ན་མོ་ན་མ་ཧཱུྃ༔ ཧོ༔ བསོད་ནམས་ཡེ་
ཤེས་ཚོགས་ཆེན་གཉིས་རྫོགས་ཕྱིརཿ རང་ལས་སྤྲུལ་པའི་ལྷ་མོ་དཔག་མེད་ཀྱིས༔
ཕྱི་ནང་གསང་གསུམ་མཆོད་པའི་སྤྲིན་བཀོད་པས༔ བླ་མ་སྐུ་གསུམ་མཁའ་འགྲོའི་
ཚོགས་བཅས་མཆོད༔ མེ་ཏོག་སྤོས་དང་སྣང་གསལ་དྲི་ཡི་ཆརཿ ཞལ་ཟས་རོལ་མོ་
འདོད་པའི་ཡོན་ཏན་ལྔ སྨན་གཏོར་རཀྟ་ཚོགས་ཀྱི་འཁོར་ལོའི་རྫས༔ བདེ་སྟོང་
གསང་སྤྱོད་རྡོ་རྗེའི་གླུ་གར་འབུལཿ ཁྱད་པར་ཨེ་ཝཾ་གསང་བའི་དཀྱིལ་འཁོར་དུ
རང་བྱུང་བདུད་རྩི་ལྔ་ཡི་ཆག་ཆག་བཏབ༔ ཐབས་ཤེས་ཉི་ཟླའི་རྫས་ཀྱི་ཚོམས་བུ་
བཀོད༔ མཆོག་གི་འདོད་ཡོན་ལྔ་ཡིས་རབ་བརྒྱན་ཏཿ བླ་མ་སྐུ་གསུམ་མཁའ་
128



ཡང་གསང་ཐུགས་ཐིག་བླ་སྒྲུབ་སྐོར། ག༽
འགྲོའི་ལྷ་ཚོགས་ལཿ བདེ་ཆེན་དགའ་བཞིའི་ཡེ་ཤེས་བསྐྱེད་པའི་ཕྱིརཿ གསང་བ་
བླ་མེད་སྔགས་ཀྱི་མཎྜལ་འབུལ༔ ཟག་མེད་དགྱེས་པ་ཆེན་པོར་བཞེས་སུ་གསོལ༔
ཨོཾ་སརྦ་པཱུ་ཙ་མེ་གྷ་ས་མ་ཡེ་ཧཱུྃ༔ གུ་ཧྱ་ཛྙཱ་ན་མ་ཧཱ་སུ་ཁ་མཎྜལ་ཧཱུྃ༔ ཧོ༔ སྐུ་གསུམ་བླ་
མ་མཁའ་འགྲོའི་ལྷ་ཚོགས་ཀྱི༔ སྐུ་གསུང་ཐུགས་ནི་དཀོན་མཆོག་གསུམ་གྱི་ངང༔
གདོད་ནས་རང་རིག་བདེ་བ་ཆེན་པོ་དང༔ དབྱེར་མེད་ལྷུན་རྫོགས་ཆེན་པོར་བསྟོད་
པར་བགྱི༔ གང་གི་དྲིན་གྱིས་བདེ་ཆེན་ཉིད༔ སྐད་ཅིག་ཉིད་ལ་འཆར་བ་གངཿ བླ་
མ་རིན་ཆེན་ལྟ་བུའི་སྐུ༔ རྡོ་རྗེ་ཅན་ཞབས་པད་ལ་འདུད༔ སངས་རྒྱས་ཐམས་ཅད་
འདུས་པའི་སྐུ༔ རྡོ་རྗེ་འཛིན་པའི་ངོ་བོ་ཉིད༔ དཀོན་མཆོག་གསུམ་གྱི་རྩ་བ་དེ༔ བླ་
མ་རྣམས་ལ་ཕྱག་འཚལ་བསྟོད༔ བཟླས་པ་ནི༔ རང་ཉིད་མཚོ་རྒྱལ་ཐུགས་ཀ་རུ༔ པད་
སྟེང་ཉི་ཟླའི་གའུའི་ནངཿ བི་མཐར་སྔགས་ཀྱི་ཕྲེང་བས་བསྐོརཿ མ་ཡེངས་ཏིང་
འཛིན་རྩེ་གཅིག་ངང༔ ཨོཾ་ཛྙཱ་ན་ཌཱཀྐི་ནི་ཧ་རི་ནི་ས་ཧཱུྃ༔ ཅི་མང་བཟླས༔ གུ་རུའི་ཐུགས་
ཀར་པད་ཟླའི་སྟེང༔ ཧཱུྃ་མཐིང་ཐ་མར་སྔགས་ཀྱིས་བསྐོར༔ བདག་གི་ཐུགས་ཀའི་
འོད་ཀྱིས་བསྐུལ༔ འཕྲོ་འདུས་བྱིན་རླབས་བདག་ལ་བསྡུསཿ སྣང་སྲིད་འཁོར་
འདས་སྐུ་དང་ཞིངཿ རིག་སྟོང་བདེ་བ་ཆེན་པོའི་ངང༔ གྲགས་སྟོང་སྔགས་ཀྱི་རང་
སྒྲ་སྒྲོགསཿ ཨོཾ་ཨཱ༔ཧཱུྃ་བཛྲ་གུརུ་པདྨ་སིདྡྷི་ཧཱུྃ༔ བརྒྱ་སྟོང་ཁྲི་འབུམ་སྐབས་དང་བསྟུན་ འཕགས་
པའི་ཐུགས་ཀར་པད་ཟླའི་སྟེང༔ ཧཱུྃདཀར་མཐའ་མར་སྔགས་ཀྱིས་བསྐོར༔ བདག་
གི་ཐུགས་ཀའི་འོད་ཀྱིས་བསྐུལ༔ འཕྲོ་འདུས་བྱིན་རླབས་བདག་ལ་བསྡུསཿ སྣང་
སྲིད་འཁོར་འདས་སྐུ་དང་ཞིང༔ གྲགས་སྟོང་སྔགས་ཀྱི་རང་སྒྲ་སྒྲོགས༔ ཨོཾ་མ་ཎི་
129



E
མདོ་མཁྱེན་བརྩེའི་གསུང་འབུམ།
པདྨེ་ཧཱུྃ་ཧཱི༔ བརྒྱ་སྟོང་ཁྲི་འབུམ་བྱེ་བ་བཟླས༔ སྣང་མཐའི་ཐུགས་ཀར་པད་ཟླའི་སྟེང༔ ཧཱིདམར་
མཐའ་མར་སྔགས་ཀྱིས་བསྐོར༔ བདག་གི འཕྲོ་འདུས༴ སྣང་སྲིད༴ གྲགས་
སྟོང་༴ ཨོཾ་ཨ་མི་དྷེ་ཝ་དྷཱི༔ བརྒྱ་སྟོང་ཁྲི་འབུམ་ཅི་འགྲུབ་བཟླས༔ སྒྲོལ་མའི་ཐུགས་ཀར་པད་
ཟླའི་སྟེང༔ ཧཱུྃ༔ལྗང་མཐའ་མར་སྔགས་ཀྱིས་བསྐོར༔ བདག་གི༔ འཕྲོ་འདུས༔ སྣང་
སྲིདཌ གྲགས་སྟོང་༴ ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ༔ བརྒྱ་སྟོང་ཁྲི་འབུམ་ཅི་འདོད་བཟླས༔ དེ་རྗེས་
གསོལ་བ་ཕུར་ཚུག་གདབ༔ ཨོཾ་ཨཱཿཧཱུྃ༔ ཕྱོགས་བཅུ་དུས་བཞི་རྒྱལ་ཀུན་འདུས་པའི་བདག
བསླུ་མེད་སྐྱབས་གནས་སྐུ་གསུམ་མཁའ་འགྲོའི་ཚོགས༔ གསོལ་བ་འདེབས་སོ་
འདྲེན་མཆོག་འོད་དཔག་མེད༔ ཐུགས་རྗེས་གཟིགས་ཤིག་མགོན་པོ་སྤྱན་རས་
གཟིགས༔ བྱིན་གྱིས་རློབས་ཤིག་རིག་འཛིན་པདྨ་འབྱུང༔ འཇིགས་བརྒྱད་སྐྱོབས་
ཤིག་ཨཱརྱ་ཏཱ་རེ་མཿ ཉམས་རྟོགས་སྤྱོར་ཅིག་སངས་རྒྱས་པདྨའི་ལྕམ བར་ཆད་
སོལ་ཅིག་མཁའ་འགྲོ་ཆོས་སྐྱོང་རྣམས༔ ཚེ་འདིར་མི་མཐུན་རྒུད་པ་ཀུན་ཞི་ནས
ཅི་བསམ་དོན་རྣམས་ལྷུན་གྱིས་འགྲུབ་པ་དངཿ ཕྱི་མ་མཁའ་སྤྱོད་གནས་སུ་ལམ་སྣ་
དྲོངསཿ མཆོག་དང་ཐུན་མོང་དངོས་གྲུབ་སྩལ་དུ་གསོལཿ གྲངས་མང་བརྗོད༔ སྐུ་གསུམ་
ལྷ་ཚོགས་འོད་ཀྱི་ཕུང་པོར་ཞུ སྐྱབས་གནས་ཀུན་འདུས་གུ་རུའི་སྐུ་ལ་ཐིམ༔ གུ་
རུའི་གནས་གསུམ་འབྲུ་གསུམ་མཚན་པ་ལསཿ འོད་འཕྲོས་བདག་གི་སྤྱི་མགྲིན་
སྙིང་གར་ཞུགསཿ སྒོ་གསུམ་སྒྲིབ་དག་གསང་གསུམ་བྱིན་རླབས་ཐོབ༔ བླ་མ་འོད་
ཞུ་རང་དང་དབྱེར་མེད་འདྲེསཿ ད་ལྟའི་ཤེས་པ་བློ་བྲལ་རྗེན་པའི་ངངཿ མ་བཅོས་
ལྷན་སྐྱེས་བདེ་བ་ཆེན་པོར་བཞག ཨ་ཨཱུ༔ རྗེས་སྣང་གང་ཤར་བླ་མའི་དཀྱིལ་འཁོར་ང རྣམ་
13)



ཡང་གསང་ཐུགས་ཐིག་བླ་སྒྲུབ་སྐོར། ་
ག།
དག་བསྔོ་བ་སྨོན་ལམ་རྒྱ་ཡིས་གདབ༔ ཨེ་མ་སྐུ་གསུམ་བླ་མའི་རྣལ་འབྱོར་བཅུད༔ སྙིང་མཛོད་སྨུག་པོའི་སྒྲོམ་ལས་
ཕྱུང༔ ལས་སྨོན་འབྲེལ་བའི་ལག་ཏུ་གཏད ཉམས་སུ་བླངས་ན་དངོས་གྲུབ་ཐོབ༔ གསང་རྒྱ གབ་རྒྱ༔ སྦས་རྒྱ༔ ཨི་
ཐིམ༔ ཁྲག་འཐུང་ལས་ཀྱི་དཔའ་བོས་དག་པར་ཕབ་པ་དགེའོ༔ བཀྲ་ཤིས
ཚེ་སྒྲུབ་བསྡུས་པ ཨ་ཡུར་པུཎྱེ་མན་གུ་པཿ རང་ཉིད་གསང་བ་ཡེ་ཤེས་ཀྱི༔ ཐུགས་
ཀར་འོད་ཀྱི་ཐིག་ལེའི་དབུསཿ ཚེ་དབང་རིག་འཛིན་པདྨ་འབྱུང༔ དཀར་དམར་
མདངས་ལྡན་ཞི་མ་ཁྲོ༔ ཤིན་ཏུ་ཆགས་པའི་ཉམས་དང་ལྡན༔ དེ་ཡི་པང་དུ་བདེ་
ཆེན་ཡུམཿ འཆི་མེད་ཚེ་ཡི་ལྷ་མོ་ནི༔ མནྡ་ར་བ་འཆི་མེད་འགྲུབ༔ དམར་སྐྱ་ལོངས
སྤྱོད་རྫོགས་སྐུའི་ཆསཿ གཡས་པས་མདའ་དར་གཡོན་ཚེ་བུམ ཕྱག་གཉིས་ཡབ་
ཀྱི་མགུལ་ནས་འཁྱུད༔ ཞབས་གཉིས་འཁྲིལ་ཞིང་ཐབས་ཤེས་སྦྱོར༔ ཁམས་
གསུམ་ཀུན་གྱི་ཚེ་བཅུད་བསྡུས༔ ཡབ་ལ་ཚེ་དང་བདེ་བཅུད་སྤེལཿ ཡབ་ཀྱི་ཐུགས་
ཀར་ཐབས་ཤེས་ཀྱི༔ གའུའི་དབུས་སུ་ཚེའི་སྙིང་པོ༔ གཡོན་དུ་དྲག་ཏུ་འཁོར་བ་
ཡིས༔ སྲིད་ཞིའི་ཚེ་ཡི་བཅུད་བསྡུས་ནསཿ རང་ཉིད་བཀྲག་མདངས་གཟི་བརྗིད་
རྒྱས༔ འཁོར་འདས་བླ་ཡིད་འཕྲོག་པར་བསམ༔ ཧཱུྃཨ་མ་ར་ཎ་ཚེ་ཧཱུཾ་ཧཱུྃ་ཛ༔ དམིགས་
གནད་ལྡན་པས་འདི་ཉིད་ནི༔ འབུམ་ཕྲག་དག་ཏུ་བཟླས་བྱེད་པཿ ཚེ་ཡི་རིག་འཛིན་མཆོག་འགུལོ་ཅིང༔ ཟད་པ་གསོ་
ཞིང་ཆད་པ་མཐུད༔ ཞག་གཅིག་ཚེ་ཡང་ལོ་བརྒྱར་འཚོ ཆོས་ཉིད་ཉམས་སྣང་གོང་འཕེལ་ཞིངཿ འཁོར་འདས་ཆོས་
རྣམས་ཟད་པ་རུ༔ འཁྱོལ་ཞིང་འོད་སྐུར་འགྲུབ་པར་ངེས༔ ས་མ་ཡཱ༔ རྒྱ་རྒྱ་རྒྱ༔ གུད་དུ་སྦས་པའི་གསང་ཆོས་མན་ངག་
131



མདོ་མཁྱེན་བརྩེའི་གསུང་འབུམ།
L
༄༅། །དངོས་གྲུབ་སྒོ་འབྱེད་བྱིན་རླབས་སྤྲིན་ཕུང་
ཞེས་བྱ་བ་བཞུགས་སོ། །
བླ་མ་ནང་ལྟར་སྒྲུབ་པའོ། །ན་མོ་གུ་རུ། །ཡེ་ནས་སྒྲིབ་པས་མ་གོས་པའི། །ཀ་དག་ཆོས་སྐུ་དྲི་མ་མེད། །རང་
ངོ་ཤེས་པའི་ཕྱག་གིས་འདུད། །དངོས་གྲུབ་སྒོ་བརྒྱ་འབྱེད་དུ་གསོལ། །འཛམ་གླིང་དག་པའི་ཞིང་ཁམས་འདིར། །སྟོན་
པ་རྣམ་གཉིས་ཐུགས་རྗེ་ལས། །ཟབ་མོ་ཆོས་ཀྱི་རྒྱ་མཚོ་འཁྱིལ། །དེ་ལས་ཕྱི་ནང་གསང་བ་དང་། །ཀུན་གྱི་རྩེ་མོ་རྨད་
བྱུང་བ། །བླ་མ་སྒྲུབ་པ་ཁོ་ན་ཡིན། །འདི་ལ་སྔོན་འགྲོ་དངོས་གཞི་དང་། །རྗེས་ཀྱི་རིམ་པ་དང་བཅས་གསུམ། །སྔོན་
འགྲོ་དལ་དཀྱིལ་སྤྲོས་ཀྱང་ཆོག །སྤྲོས་མེད་དག་པ་རབ་འབྱམས་ངང་། །དང་པོ་སྐྱབས་སུ་འགྲོ་བ་ནི། ན་མོ།
ཆོས་སྐུའི་སྟོན་པ་དྲི་མ་མེད། །ལོངས་སྐུའི་སྟོན་པ་དགའ་རབ་རྗེ། །སྤྲུལ་སྐུ་ཆོགས་
པའི་རྡོ་རྗེ་ལ། །གཏན་གྱི་དད་པས་སྐྱོབས་སུ་འགྲོ། །གཉིས་པ་བྱང་ཆུབ་སེམས་བསྐྱེད་ནི། ཧཱུྃ།
ནམ་མཁའི་མཐའ་མཉམ་མར་གྱུར་འགྲོ། །མགོན་མེད་འཁོར་བའི་སེམས་ཅན་ལ། །
མ་དང་བུ་ཡི་འདུ་ཤེས་ཀྱིས། །ཐམས་ཅད་སྒྲོལ་བར་སེམས་བསྐྱེད་དོ། །གསུམ་པ་ཡན་
ལག་བདུན་པ་འབུལ་བ་ནི། ཨ་ལ་ལ་ཧོ། སྒོ་གསུམ་གུས་པས་མགོས་ཕྱག་འཚལ། །འཁོར་
འདས་དཔལ་ཡོན་མཆོད་པ་འབུལ། །ཉེས་ཀུན་གཞི་རྩ་བྲལ་བར་བཤགས། །ལྔ་
ལྡན་ཆོས་འཁོར་བསྐོར་བར་བསྐུལ། །ཚེ་མཐའ་ཡས་པའི་ངོ་བོར་བཞུགས། །དུས་
གསུམ་བསགས་དགེ་ཆོས་དབྱིངས་བསྔོ། །བཞི་པ་ལོག་འདྲེན་བསྐྲད་པ་ནི། ཧཱུྃ། མ་རིག་
འཁོར་བའི་གྲོང་ཁྱེར་དུ། །གཟུང་འཛིན་ཨ་འཐས་འཁྲུལ་པས་བསྐྱེད། །རྣམ་པར་
132



ཡང་གསང་ཐུགས་ཐིག་བླ་སྒྲུབ་སྐོར། ག༽
རྟོག་ངན་འདྲེ་བོ་ཆེ། །བསམ་བརྗོད་བྲལ་བའི་ཕ་མཐར་དེངས། ཧཱུྃ་ཧཱུྃ་ཧཱུྃ་ཧཱུྃ་ཧཱུྃ། ལྔ་
པ་སྲུང་བའི་འཁོར་ལོ་ནི། ཧོ༔ སྣང་སྲིད་གདོད་ནས་དག་པ་ལ། །དམིགས་པའི་ཁྱེར་སོ་
གཞན་མི་དགོས། །ད་ནི་དག་པ་ཆེན་པོའི་ངང་། །ཡིད་ལ་ཅི་ཡང་མི་བྱེད་དོ། །དྲུག་
པ་བྱིན་ཆེན་འབེབས་པ་ནི། ཕོ་ཕོ། བསམ་བརྗོད་བྲལ་བའི་ཕོ་བྲང་ནས། །དྲི་མ་མེད་པས་
བྱིན་ཕོབ་ཅིག །ཉི་མ་སྣང་བྱེད་རི་བོ་ནས། །དགའ་རབ་བཛྲ་བྱིན་ཕོབ་ཅིག །རང་
བྱུང་པདྨའི་མཚོ་ཆེན་ནས། །བདེ་བའི་རྡོ་རྗེས་བྱིན་ཕོབ་ཅིག །བཛྲ་ས་མ་ཡ་ཛ༔
ཕོ་ཕོ། བདུན་པ་མཆོད་པ་བྱིན་གྱིས་བརླབ་པ་ནི། ཨོཾ་ཨཱཧཱུྃ། སྣང་ཞིང་སྲིད་པའི་ཆོས་སོ་ཅོག །
ཡེ་ནས་སྐུ་གསུམ་རྒྱལ་བའི་ཞིང་། །ཇི་སྙེད་གསང་གསུམ་མཆོད་སྤྲིན་དམིགས། །
སླར་ཡང་སྤྲོ་བསྡུའི་ཏིང་འཛིན་བསྐྱེད། །དངོས་གཞི་དང་པོ་ལྷ་བསྐྱེད་པ། ཧི༔ ངོ་བོ་ཀ་ནས་
དག་པའི་ཀློང་། །ལྷུན་གྲུབ་འོད་ཀྱི་འཕྲོ་འདུ་ལས། །ཐུགས་རྗེ་གདུལ་བྱའི་དཔལ་
དུ་ཤར། །བྱང་ཆོས་སོ་བདུན་གྱིས་མཚོན་པའི། །དག་ཆེན་ཕོ་བྲང་སྒོ་གྲུ་སོགས། །
ཡེ་ཤེས་འོད་ལྔའི་གཟི་འབར་དབུས། །ཆགས་མེད་པདྨ་འབུམ་བདལ་སྟེང་། །
ཐབས་ཤེས་ཉི་ཟླའི་དལ་གྱི་ཁར། །དུས་གསུམ་རྒྱལ་བ་སྲས་དང་བཅས། །སྐུ་
གསུམ་གཅིག་བསྡུས་ནིརྨ་ཀ །བཀའ་དྲིན་གསུམ་ལྡན་བླ་མ་རྗེ། བདེ་ཆེན་ཆགས་
པའི་རྡོ་རྗེའི་གར། །སྐུ་མདོག་དཀར་དམར་མདངས་དང་ལྡན། །ཕྱག་གཡས་མ་
རིག་དྲྭ་བའི་ཚོགས། །གཅོད་བྱེད་ཤེས་རབ་རལ་གྲི་ཕྱར། །གཡོན་པས་བདེ་ཆེན་
འབར་བའི་རྩིས། །གཏམས་པའི་མཚན་ལྡན་ཐོད་པ་བསྣམས། །མཆན་ཁུང་བདེ་
སྟོང་དགའ་བཞིའི་གྲོགས། །སྦས་ཚུལ་ཁ་ཊཾ་རྩེ་གསུམ་འཆང་། །ཐབས་ཤེས་
133



མདོ་མཁྱེན་བརྩེའི་གསུང་འབུམ།
ཞབས་གཉིས་སྐྱིལ་ཀྲུང་བཞུགས། །སྟག་ཤམ་རུས་པའི་རྒྱན་དྲུག་གསོལ། །དེ་ཡི་
སྤྱི་གཙུག་མས་ནས་ཡར། །བདེ་ཆེན་བཞད་པའི་རྡོ་རྗེ་དང༌། །དྲི་མ་མེད་པའི་
མཚན་བྱིན་འབར། །མཐའ་བསྐོར་བླ་རྫོགས་ཐུགས་གསུམ་གྱི། །ཟབ་དོན་བརྒྱུད་
པའི་བླ་མས་བསྐོར། །ནམ་མཁར་འཇའ་ཚོན་ཤར་བ་དང་། །རྒྱ་མཚོར་གཟའ་
སྐར་བཀྲ་བ་ལྟར། །གཙོ་འཁོར་དགོངས་མཉམ་ཆེན་པོར་གསལ། །སྣང་ལ་རང་
བཞིན་མ་གྲུབ་པ། །མེ་ལོང་གཟུགས་བརྙན་ཇི་བཞིན་ཤར། །གཉིས་པ་སྤྱན་འདྲེན་གསོལ་
བ་ནི། ཧྲཱིཿ འོག་མིན་སྟོང་ཆེན་ཕོ་བྲང་ནས། །ཆོས་སྐུ་ཀུན་བཟང་ཡབ་ཡུམ་སྤྱོན། །
ཕུན་ཚོགས་ལྔ་ལྡན་ལོངས་སྐུའི་ཞིང་། །རིགས་ལྔའི་སྟོན་མཆོག་ཡབ་ཡུམ་སྤྱོན། །
དཔལ་རི་བདེ་ཆེན་དག་པ་ནས། །ལྔ་བདོའི་གཉེན་གཅིག་མཚོ་སྐྱེས་སྤྱོན། །གར་
བཞུགས་དག་པ་ཆེན་པོའི་ཞིང་། །མཚུངས་མེད་ཆོས་ཀྱི་རྒྱལ་པོ་སྤྱོན། །དད་གུས་
གསོལ་འདེབས་འདི་ལ་དགོངས། །མཆོག་གི་དངོས་གྲུབ་དེང་འདིར་སྩོལ། །སརྦ་
མ་ཧཱ་གུ་རུ་བཛྲ་ས་མ་ཡཱ་ཛཛ གསུམ་པ་བཞུགས་སུ་གསོལ་བ་ནི། འཁོར་འདས་དག་མཉམ་
ཆེན་པོ་ལ། །སྤྱན་འདྲེན་བཞུགས་གསོལ་ལོགས་སུ་མེད། །མ་བཅོས་རྫོགས་པ་
ཆེན་པོའི་ཀློང་། །གཉུག་མའི་ངང་དུ་བརྟན་བཞུགས་གསོལ། །ཏིཥྛ་ལྷན། བཞི་པ་ཕྱག་
འཚལ་བ་ནི། རང་ཉིད་ལྷ་ལ་ལྷ་ཉིད་རང་། །འདི་ལས་གུད་དུ་ཡོད་མ་ཡིན། །བཟང་
ངན་རྟོག་ཚོགས་ཟིལ་མནན་ནས། །བླང་དོར་མེད་པས་ཕྱག་བགྱིའོ། །ལྔ་པ་ཕྱི་ནང་
མཆོད་པར་འབུལ། སྣང་བ་རྒྱན་ཤར་ཕྱི་མཆོད་དང་། །ཏིང་འཛིན་ཆོ་འཕྲུལ་ནང་གི་
མཆོད། །དམིགས་བྲལ་གསང་བའི་མཆོད་པ་ཀུན། །མ་ཧཱ་གུ་རུའི་གསང་གསུམ་
134



ཡང་གསང་ཐུགས་ཐིག་བླ་སྒྲུབ་སྐོར། ག༽
འབུལ། །བཞེས་ནས་མཆོག་ཐུན་དངོས་གྲུབ་སྩོལ། །དྲུག་པ་བསྟོད་པ་བྱ་བ་ནི། ཧཱུྃ༔ མཚན་
དཔེའི་དཔལ་འབར་རྡོ་རྗེའི་སྐུ། །སྙན་འཇེབས་ཆོས་ཕུང་དམ་པའི་གསུང་། །གཞོམ་
གཞིག་བྲལ་བའི་རྡོ་རྗེའི་ཐུགས། །གསང་བ་གསུམ་ལ་མངོན་པར་བསྟོད། །བདུན་པ་
ནོངས་བཤགས་འདི་ལྟར་འབུལ། ཐོག་མ་མེད་ནས་ད་ལྟའི་བར། །བསགས་འབྲས་དམན་
པའི་མཐུ་ལས་བྱུང་། །མ་དད་ལོག་ལྟ་ཐེ་ཚོམ་ཀུན། །སྙིང་ནས་མཐོལ་ལོ་ཚངས་
པར་སྩོལ། །ཨཱ་ཨཱ་ཨཱ། ཞེས་བླ་མའི་ཐུགས་ཀློང་དང་རང་སེམས་བསྲེས་ནས་མཉམ་པར་འཇོག བརྒྱད་པ་
གསོལ་གདབ་ནི། རྒྱས་པར་འདོད་ན་དཔལ་སྤྲུལ་རིན་པོ་ཆེས་མཛད་པའི་བླ་མའི་གསོལ་འདེབས་ལྟར་དང་། བསྡུས་
ཙམ་ནི། འོག་མིན་ཆོས་སྐུའི་ཞིང་ཁམས་སུ། །ཀུན་བཟང་ཡབ་ཡུམ་ཐུགས་རྗེ་ཅན། །
སྙིང་ནས་དད་པས་གསོལ་བ་འདེབས། །ཀ་དག་གདོད་མའི་དངོས་གྲུབ་སྩོལ། །
སྣ་ཚོགས་འོད་ཀྱི་དྲ་བ་ནས། །དགའ་རབ་དཔའ་བོ་བྱིན་རླབས་ཅན། །སྙིང་ནས་
དད་པས་གསོལ་བ་འདེབས། །རང་བཞིན་ལྷུན་གྲུབ་དངོས་གྲུབ་སྩོལ། །ཅིར་ཡང་
གར་སྒྱུར་སྤྲུལ་པའི་གནས། །རྩ་བའི་བླ་མ་སྐུ་དྲིན་ཅན། །སྙིང་ནས་དད་པས་
གསོལ་བ་འདེབས། །ཐུགས་རྗེ་ཀུན་ཁྱབ་དངོས་གྲུབ་སྩོལ། །དགུ་པ་ཛབ་བཟླས་ལ་འཇུག་ན
།
ཨོཾ་ཨཱཧཱུྃ། སྐུ་གསུམ་རྒྱལ་བ་སྲས་དང་བཅས། །ཡི་གེ་གསུམ་གྱི་རྣམ་པར་གནས། །
སྣང་ཀུན་ལྷ་དང་སྒྲ་གྲགས་སྔགས། །དྲན་རྟོག་ཐུགས་ཀྱི་རོལ་གར་ངང་། །ཨོ་
ཨཱམ་ཧཱ་གུ་རུ་ཛྙཱ་ན་བཛྲ་སརྦ་སིདྡྷི་ཕ་ལ་ཧཱུྃ༔ ཞེས་སོགས་བརྗོད་ཅིང་རྩ་སྔགས་ཆུ་བོའི་རྒྱུན་བཞིན་
བཟླ། ཞེ་སྡང་སྐྱེས་ན་དེའི་རང་བཞིན་ལ་བྱུང་གནས་འགྲོ་གསུམ་གྱི་རྩད་གཅོད། མཐར་བསམ་བརྗོད་ལས་འདས་ཚེ་
རིག་སྟོང་གི་ངང་དུ་མཉམ་པར་ཞོག འདོད་ཆགས་སྐྱེས་ཚེ་སྐྱེ་གནས་ལ་རྩད་གཅོད། བླ་མའི་ཐུགས་ཀར་སེམས་
135



་
་ མདོ་མཁྱེན་བརྩེའི་གསུང་འབུམ།
གཏོད། མཐར་བདེ་སྟོང་གི་ངང་དུ་ཞོག གཏི་མུག་གིས་འཐུམ་ཚེ་དེ་ཡི་རང་བཞིན་ལ་རྩད་གཅོད། རིག་པའི་གསལ་
ངར་བཏོན། མཐར་རིག་པ་གསལ་སྟོང་གི་ངང་ལ་ཞོག རྗེས་ཀྱི་རིམ་པ་འདི་ལྟ་སྟེ། དང་པོ་ཚོགས་ཀྱི་མཆོད་པ་ནི།
རཾ་ཡཾ་ཁཾ་ལན་གསུམ། ཨོཾ་ཨཱཿཧཱུྃ་ལན་གསུམ། ཕྱི་སྣོད་ཡུམ་ལྔའི་རང་བཞིན་ལ། །ནང་བཅུད་
ལྷ་དང་ལྷ་མོར་གྲུབ། །རྣམ་དག་མཆོད་པའི་རྫས་རྣམས་ཀུན། །ཡེ་ཤེས་ལྔ་ཡི་
བཅུད་དུ་སྨིན། །རྩ་གསུམ་ཞི་ཁྲོའི་ཚོགས་རྣམས་ལ། །དགྱེས་བསྐྱེད་དམ་རྫས་
ཆེན་པོར་གྱུར། །གཉིས་པ་ཚོགས་ལ་སྤྱན་འདྲེན་པ། ཧོ༔ འོག་མིན་མི་སྣང་འཁོར་ལོ་ནས། །
རྩ་བ་གསུམ་གྱི་ལྷ་ཚོགས་རྣམས། །ནམ་མཁར་གཟའ་སྐར་བཀྲ་བཞིན་དུ། །
ཐོགས་མེད་གནས་འདིར་གཤེགས་སུ་གསོལ། །གསུམ་པ་བཞུགས་ཕྱག་བསྟོད་ཡི་རང༌། ཉི་
ཟླ་པདྨའི་གདན་ལ་བཞུགས། །ཡན་ལག་ལྔ་འདུད་ཕྱག་བགྱིའོ། །གཙོ་འཁོར་
ཡོངས་རྫོགས་ལྷ་ལ་བསྟོད། །དགའ་ཆེན་རྗེས་སུ་ཡི་རང་ངོ༌། །བཞི་པ་ཚོགས་མཆོད་འདི་
ལྟར་ཕུལ། འདོད་ཡོན་རྣམ་ལྔ་ཕྱི་ཡི་ཚོགས། །དབང་པོ་རྣམ་ལྔ་ནང་གི་ཚོགས། །ཡེ་
ཤེས་ལྔ་ལྡན་གསང་བའི་ཚོགས། །གསང་གསུམ་དགྱེས་པ་ཆེན་པོར་འབུལ། །ལྔ་པ་
ཐུགས་དམ་བསྐང་བ་ནི། ཆོས་ཀུན་གདོད་ནས་མི་དམིགས་ཀྱང་། །གཉིས་འཛིན་དབང་
གིས་སོ་སོར་ཤར། །གང་ཟག་བློ་རིམ་ཤར་བའི་ཆོས། །རིམ་དགུའི་ཐེག་པ་ལྟར་
དུ་བསྐང་། །དྲུག་པ་བཤགས་པ་འབུལ་བ་ནི། རྩ་གསུམ་སྲུང་མའི་ལྷ་ཚོགས་ལ། །བདག་བློའི་
རྣམ་རྟོག་ངན་པའི་གྲིབ། །ཕུད་ཉམས་ལྷག་མ་མཆོད་པ་སོགས། །མ་དག་ཉེས་
ཀུན་སྙིང་ནས་མཐོལ། །ཨོཾ་ཨཱབཛྲ་སཏྭ་ཧཱུྃ། བདུན་པ་སྒྲོལ་དང་བསྟབ་པ་ནི། ཉམས་པའི་
རིགས་གྱུར་དགྲ་དང་བགེགས། །འདོད་ཡོན་ཚོགས་ལྷག་འདི་ལ་ཁུག །གཟུགས་
136



ཡང་གསང་ཐུགས་ཐིག་བླ་སྒྲུབ་སྐོར། ག༽
ཕུང་ལྷ་ལ་ཕུལ་བ་དང་། །རྣམ་ཤེས་ཡུམ་གྱི་མཁའ་ཀློང་དྲོངས། །ཛབྷོ་ཕཊ༔ བརྒྱད་
པ་ལྷག་མ་འདི་བཞིན་བསྔོ། ཕོ། ལྷག་མར་དབང་བའི་བཀའ་ཉན་ཚོགས། །ཕམ་ཕབ་
བཟང་པོ་འདི་བཞེས་ལ། །གང་བཅོལ་ལས་ཀུན་ཡུད་ཙམ་སྒྲུབས། །བསམ་པའི་
འབྲས་བུ་མཆིས་པར་མཛོད། །ཨུཙྪི་ཊ་བཱ་ལིནྟ་ཁཱ་ཧི། འདི་ལྟར་ཐུགས་དམ་བསྐུལ་བ་ནི། ཧཱུྃ།
བཞེངས་ཤིག་རིགས་འདུས་བླ་མའི་ཚོགས། །གསང་གསུམ་ཐུགས་རྗེ་དབྱིངས་
ནས་བསྐུལ། །ལུས་ངག་ཡིད་གསུམ་བྱིན་གྱིས་རློབས། །བྱང་ཆུབ་སྒྲུབ་པའི་བར་
ཆད་བཟློག །དགུ་པ་ཆད་མདོ་གྱེར་བ་ནི། ཧཱུྃ། སྐུ་གསུམ་རྒྱལ་བའི་ལྷ་ཚོགས་རྣམས། །མ་
འོངས་འགྲོ་དོན་ལ་བྱོན་ཚེ། །རྩལ་ལས་ཤར་བའི་སྤྲུལ་པོ་རྣམས། །ཡེ་ཤེས་ལས་
དང་འཇིག་རྟེན་གྱི། །མཐུ་ལྡན་དྲེགས་པའི་བསྟན་སྲུང་བསྐོས། །གནས་སྐབས་
གཙོ་འཁོར་རྣམ་པ་ཡིས། །ཁས་བླངས་དམ་བཅའ་དེར་དགོངས་ལ། །མཐུན་རྐྱེན་
སྒྲུབ་ཅིང་འགལ་རྐྱེན་བཟློག །འབྲེལ་ལྟོས་འགྲོ་རྣམས་དགེ་ལ་སྦྱོར། །བཅུ་པ་བརྟན་མ་
སྐྱོང་བ་ནི། འཛམ་གླིང་ཡུལ་སྐྱོང་ཀུན་གྱི་གཙོ། །རྟེན་འབྲེལ་བཅུ་གཉིས་མངོན་གྱུར་
པས། །སྨན་བཙུན་ཆེན་མོ་བཅུ་གཉིས་ཤར། །བཤལ་ཆུའི་གཏོར་བཞེས་དངོས་
གྲུབ་སྩོལ། །བཅུ་གཅིག་པ་རྟ་བྲོ་བྱ་བ་ནི། ཧཱུྃ། མ་རིག་གཟུང་འཛིན་དགྲ་བགེགས་མགོར། །
ཡེ་ཤེས་རྡོ་རྗེའི་བྲོ་ར་འཁྲབ། །ཉོན་མོངས་ཕྲ་ཞིབ་རྡུལ་བརླགས་ནས། །ཁམས་
གསུམ་མིང་གི་ལྷག་མར་མཛོད། །སྟེ་བྷ་ཡ་ནན། བཅུ་གཉིས་མཆོད་བསྟོད་དངོས་གྲུབ་བླང་།
ཨེ་མ་ཧོ། དངོས་གྲུབ་འབྱུང་གནས་བླ་མ་རྗེའི། །གསང་བ་གསུམ་གྱི་རྣམ་ཐར་
དྲན། །དད་བློས་ཐུགས་རྗེ་བསྐུལ་ལགས་ན། །མཆོག་ཐུན་དངོས་གྲུབ་དེང་འདིར་
137



L
7.
མདོ་མཁྱེན་བརྩེའི་གསུང་འབུམ།
སྩོལ། །ཨོཾ་ཨཱཐམ་ཧཱ་གུ་རུ་ཛྙཱ་ན་བཛྲ་ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཧཱུྃ་ཨཱ། བཅུ་གསུམ་
བཤགས་པ་བྱ་བ་ནི། ཨཱུ༔ རང་རིག་ཡེ་ནས་རྩ་གསུམ་ལྷ། །བསྐྱེད་དང་རྫོགས་པས་ཅི་
ཞིག་བྱ། །གཉིས་སུ་འཛིན་པའི་བློ་ངན་ཀུན། །མ་ལུས་ཆོས་ཀྱི་དབྱིངས་སུ་
བཤགས། །བཛྲ་ས་མ་ཡཱ་ཨཱ༔ བཅུ་བཞི་རྟག་ཆད་མཐའ་བསལ་ནི། སྒོ་གསུམ་བླ་མའི་དཀྱིལ་
འཁོར་ཆེ། །དག་པ་ཆེན་པོར་ཤར་བ་དང་། །ཨ་འཐས་ཐེར་ཟུག་མ་ཡིན་པའི། །
ཆོས་ཉིད་ངང་མེདངས་འདུ་འབྲལ་མེད། །བཅོ་ལྔ་བསྔོ་བ་སྨོན་ལམ་ནི། བསགས་པའི་རྣམ་
དག་ཕུང་པོ་ཀུན། །མཁའ་མཉམ་འགྲོ་ལ་བསྔོ་བ་དང་། །དགེ་དེས་གློག་གི་ཟློས་
གར་བཞིན། །བླ་མེད་གོ་འཕང་ཐོབ་པར་ཤོག །བཅུ་དྲུག་བཀྲ་ཤིས་འདི་ལྟར་བརྗོད། ཧོ༔
སྟེང་ནས་བླ་མས་བཀྲ་ཤིས་སྩོལ། །དྲང་སྲོང་གྲུབ་པ་དྲི་མ་མེད། །བར་ནས་ཡི་དམ་
བཀྲ་ཤིས་སྩོལ། །ཡང་གསང་ཁྲོས་པའི་དཀྱིལ་དང་འཁོར། །འོག་ནས་མཁའ་
འགྲོས་བཀྲ་ཤིས་སྩོལ། །ཊཱཀྐིའི་གཙོ་མོ་བདེ་བ་སྒྲོན། །བཀྲ་ཤིས་ས་གསུམ་འབར་
གྱུར་ཅིག །གཞན་ཡང་བཀྲ་ཤིས་ཅི་རིགས་པ་བྱའོ། །འདི་འདྲའི་བླ་མ་ནང་ལྟར་སྒྲུབ་པའི་རིམ་པ་དངོས་གྲུབ་སྒོ་
བརྒྱ་འབྱེད་པའི་བྱིན་རླབས་བདུད་རྩིའི་སྤྲིན་ཕུང་འདི་ནི། རྡོ་རྗེའི་མཆེད་པོ་བཛྲ་འཇིགས་མེད་ཀྱིས་ནན་ཏན་ཆེན་པོས་
བསྐུལ་ངོར་གཏེར་ཆེན་ཆོས་ཀྱི་རྒྱལ་པོས་སྒོ་གསུམ་བྱིན་གྱིས་བརླབས་པའི་སྲས་མིང་ནུས་ལྡན་འབོད་པ་དེས་སྦྲུལ་ལོ་
མགོ་ཟླ་བའི་ཚེས་ལ་འཕྲལ་དུ་བྲིས་པའོ།། །།
བདག་གི་དུས་གསུམ་ཟག་བཅས་ཟག་མེད་ཀྱི༔ དགེ་བའི་རྩ་བ་ཇི་སྙེད་ཡོད་
པ་ཀུན་མར་གྱུར་ནམ་མཁའི་མཐའ་དང་མཉམ་པོ་ཡི༔ དྲིན་ལྡན་སེམས་ཅན་
ཀུན་གྱི་དོན་དུ་བསྔོ༔ དེར་མཐུས་ལས་ཀྱིས་མནར་བའི་རིགས་དྲུག་འགྲོ སྲིད་
138



ཡང་གསང་ཐུགས་ཐིག་བླ་སྒྲུབ་སྐོར། ག༽་
གསུམ་ཉོན་མོངས་སྡུག་བསྔལ་ལས་གྲོལ་ནས༔ སྟོང་ཉིད་དོན་རྟོགས་བྱང་སེམས་
རྒྱུད་ལ་སྐྱེ རྨད་བྱུང་སྐུ་གསུམ་ཞིང་དུ་འཚང་རྒྱ་ཤོག༔ ཧཱུྃ༔ གུ་རུའི་བྱིན་རླབས་
མཁའ་ལ་སྤྲིན་ཕུང་འཁྲིགས༔ ཡི་དམ་ལྷ་ཡི་དངོས་གྲུབ་སྦྲང་ཆར་འབེབསཿ དཔའ་
བོ་མཁའ་འགྲོ་དགྱེས་པའི་བྲོ་གར་འཁྲབ དམ་ཅན་ཆོས་སྐྱོང་ལས་བཞིས་ཕྲིན་
ལས་སྒྲུབཿ བཀྲ་ཤིས་བདེ་སྐྱིད་དཔལ་ལ་ལོངས་སྤྱོད་ཤོག༔ ཨོཾ་སུ་པྲ་ཏིཥྛ་བཛྲ་ཡེ་
སཱ་ཏཿ དགའ་རབ་འཇའ་ལུས་རྡོ་རྗེ་ཡིསཿ ཞབས་ཏོག་ཚུལ་དུ་ཕུལ་བའི་མཐུས༔ ཡུམ་ཆེན་ཞབས་པད་ཡུན་བརྟན་
གསོལཿ ཤུ་བྷཾ༔
ཧཱུྃ༔ དམ་པའི་གསང་ཆོས་བཅུ་གསུམ་ལསཿ གསང་སྒྲུབ་
ཐུགས་ཀྱི་སྙིང་ཁུ་བཞུགས་སོ༔
སཾ༌བྷཾ༔ གུ་རུ་ཛཱན་ཌཀྐི་ཡེ༔ ཌཀྐི་རྒྱ་མཚོའི་ཐུགས་བཅུད་དགོངས་པའི་ཀློང༔ དབྱེར་མེད་འདྲེས་པ་བོད་ .
ཡུལ་ལབ་ཀྱི་སྒྲོན༔ གསང་བའི་མཚན་ནི་བདེ་བ་ཀུན་བཟང་མོ༔ རང་གི་སྒྲུབ་པ་བླ་མའི་གསུང་བཞིན་བཀོདཿ སྤྲོས་
བཅས་སྣང་བ་རྨི་ལམ་སྒྱུ་མར་རྟོགས༔ སྤྲོས་མེད་དེ་བཞིན་ཉིད་དུ་རོ་གཅིག་པའི༔ བདག་ནི་སྐྱེ་བ་གཅིག་ནས་ངེས་
པར་གྲོལ༔ འདི་ཀོ་དྲིན་ལྡན་དམ་པ་རྗེ་ཡི་དྲིན༔ རབ་འབྱམས་རྒྱལ་བ་ཞི་ཆགས་ཁྲོ་བོའི་ལྷ༔ ཡེ་ཤེས་མཁའ་འགྲོ་
དཔའ་བོ་དཔའ་མོ་སོགསཿ བདག་གི་རིག་རྩལ་དང་ནི་རྩ་ཁམས་ལ༔ ཡོངས་སུ་རྫོགས་པའི་གཅིག་ཆོག་ནོར་བུའི་
ལུགས རྩ་གསུམ་ཡང་གསང་བླ་མེད་སྒྲུབ་ཐབས་བསྟན༔ ཐོག་མར་སྐྱབས་སུ་འགྲོ་ཞིང་སེམས་བསྐྱེད་པ༔ ན་མོ༔
ཕྱོགས་བཅུ་དུས་བཞིར་བཞུགས་པའི་བདེ་བར་གཤེགས༔ རིགས་བརྒྱ་རིགས་ལྔ་
གསང་ཆེན་རིགས་གཅིག་སོགས ཡོངས་ཟླུམ་བླ་མ་ཕ་གཅིག་དམ་པ་རྗེ༔ དཀྱིལ་
139



-
--
-
-
མདོ་མཁྱེན་བརྩེའི་གསུང་འབུམ།
འཁོར་ཡོངས་རྫོགས་དྲིན་ལྡན་མ་ཅིག་མར༔ བདག་ཉིད་རྩེ་གཅིག་གུས་པས་
གསོལ་འདེབས་ཤིངཿ སྐྱབས་སུ་མཆིའོ་བརྩེ་བས་རྗེས་སུ་ཟུངཿ ཀྱེ་མ༔ སྡུག་
བསྔལ་མཐའ་མེད་འཁོར་བར་ཡང་ནས་ཡང༔ རྣམ་པར་འཕྱན་པའི་མཁའ་ཁྱབ་
སེམས་ཅན་ཀུན༔ མ་ཅིག་ཡུམ་ཆེན་གོ་འཕང་ལ་འགོད་ཕྱིརཿ དོན་དམ་བྱང་ཆུབ་
མཆོག་ཏུ་སེམས་བསྐྱེད་དོ༔ ཡན་ལག་བདུན་པ་འབུལ་བ་ནི༔ ན་མོ༔ བདག་ལུས་རྡུལ་སྙེད་
གྲངས་ལྡན་ཕྱག་འཚལ་ཞིང༔ སྟོང་གསུམ་ལྷ་མིའི་ལོངས་སྤྱོད་མཆོད་པར་འབུལ༔
སངས་རྒྱས་གཞན་དུ་བཙལ་བ་མཐོལ་ལོ་བཤགསཿ ཐུགས་རྗེས་རྗེས་འཛིན་མཛད་
ལ་ཡི་རང་ངོ༔ ཐབས་མཁས་སྣ་ཚོགས་འགྲོ་དོན་མཛད་པར་བསྐུལ༔ བདག་དོན་
འབྲལ་མེད་བཞུགས་པར་གསོལ་བ་འདེབས༔ ཟག་མེད་དགེ་བ་སེམས་ཅན་དོན་
དུ་བསྔོ༔ གཉིས་པ་དངོས་གཞིའི་རིམ་པ་ནི༔ ཨ༔ བརྗོད་བྲལ་དེ་བཞིན་ཉིད་དབྱིངས་ལས༔
དམིགས་པ་མེད་པའི་སྙིང་རྗེ་ཤར༔ རིག་པ་ཨཱཡིག་ཡོངས་གྱུར་ལསཿ སྐུ་གསུམ་
འདུས་ཞལ་ཌཀྐི་མ༔ སྐུ་མདོག་དུང་གི་རི་བོ་ལཿ པདྨ་རཱ་གའི་མདངས་དང་ལྡན༔
ཞལ་སྐྱིན་ཞི་འཛུམ་ཆགས་པའི་ཉམས༔ སྤྱན་གསུམ་འབྲུ་ཚུགས་འཁོར་འདས་
གཟིགས༔ དབུ་སྐྲ་ཕྱེད་བཅིང་ཐོར་ཚུགས་མཛེས ལྷག་མ་སིལ་མས་སྐུ་རྒྱབ་
ཁེབ༔ ཕྱག་གཡས་གསེར་གྱི་ཌཱ་མ་རུ༔ ནམ་མཁར་འཁྲོལ་བའི་སྒྲ་ཆེན་གྱིས༔ རབ་
འབྱམས་ཞིང་གི་ཐུགས་རྒྱུད་བསྐུལ་གཡོན་པའི་དངུལ་དཀར་དྲིལ་བུའི་སྒྲས
སྲིད་གསུམ་སྣང་བ་དབང་དུ་བསྡུསཿ དར་དང་རིན་ཆེན་རུས་རྒྱན་གསོལ༔ ནུ་
འབུར་བྷ་ག་ལང་ཚོ་རྒྱས༔ ཞབས་གཉིས་དཔའ་མོའི་རོལ་སྟབས་ཀྱིས༔ པདྨ་ཉི་
140



ཡང་གསང་ཐུགས་ཐིག་བླ་སྒྲུབ་སྐོར།
ག༽
，
I
，
ཟླའི་གདན་སྟེང་དུ༔ གཟི་བརྗིད་འོད་ཟེར་འབར་བར་བཞུགས༔ འོད་ལུས་ཡེ་
ཤེས་སྙིང་པོ་ཅན༔ ཕུང་ཁམས་སྐྱེ་མཆེད་དབང་ཡུལ་ཀུན༔ གདན་གསུམ་ཚང་
བའི་སྐུ་རུ་རྫོགས༔ སྤྱི་བོར་འཇའ་འོད་འཁྱིལ་བའི་ཀློང༔ སངས་རྒྱས་ཀུན་འདུས་
པདྨ་སྐྱེས༔ དབྱེར་མེད་དམ་པ་རྒྱ་གར་ཡཔཿ སྐུ་མདོག་གནག་སྣུམ་གཟི་འོད་འབར༔
ཕྱག་གཡས་བྷནྡྷ་ལྟག་སྤྲོད་འཁྲོལ༔ རྩ་གསུམ་ཌཱཀྐི་གནད་ནས་བསྐུལ༔ གཡོན་
པས་མཆོག་ཆེན་རྐང་གླིང་སྒྲས༔ འཇིག་རྟེན་མ་མོ་མཁའ་འགྲོ་དང༔ ལྷ་འདྲེ་མི་
གསུམ་སྙིང་རྩ་ཁོལ༔ ཞལ་སྐྱིན་ཞི་མ་ཁྲོ་ཡི་ཉམས༔ སྤྱན་གསུམ་སྡང་མིག་གཡོ་བ་
ཡིས༔ སྲིད་པ་གསུམ་པོ་འདར་ཞིང་འདུད༔ དབུ་སྐྲ་གནག་སྣུམ་གྱེན་དུ་བཅིངས༔
ལྷག་མའི་ཟར་བུ་ས་ལ་བསྙིལ༔ ཞབས་གཉིས་རྒྱལ་པོ་རོལ་པའི་སྟབས༔ སྟག་
ཤམ་རུས་པའི་རྒྱན་དྲུག་སྨྲས༔ སྐུ་ཡི་བ་སྤུའི་བུ་ག་ལས༔ རྡོ་རྗེ་མེ་ཡི་ཚྭ་ཚྭ་འཕྲོ༔
འཇིག་རྟེན་མཁའ་འགྲོ་དམ་སྲིའི་དཔུངཿ ལྷག་མ་མེད་པར་གཞོབ་ཐུལ་བསྲེགས
རྣམ་པར་ཤེས་པ་དབྱིངས་སུ་སྤར༔ སངས་རྒྱས་ཆོས་དང་འཕགས་པའི་སྡེ༔ བླ་མ་
ཡི་དམ་མཁའ་འགྲོ་མ༔ ཀུན་འདུས་དཀྱིལ་འཁོར་གཅིག་ཏུ་ཤར༔ མ་ཅིག་གནས་
གསུམ་འབྲུ་གསུམ་ལས༔ འོད་འཕྲོས་ཆོས་ལོངས་སྤྲུལ་པའི་སྐུ༔ ཡེ་ཤེས་ལྷ་
ཚོགས་སྤྱན་དྲངས་བསྟིམསཿ དབང་བསྐུར་བྱིན་གྱིས་བརླབས་པར་གྱུར༔ གསུམ་པ་
སྤྱན་འདྲེན་བྱིན་འབེབས་ནི༔ ཧཱུྃ༔ རང་སྣང་རྣམ་དག་ཆོས་དབྱིངས་ཕོ་བྲང་ནས༔ གཞོན་ནུ་
བུམ་སྐུ་ཀུན་བཟང་ཡབ་དང་ཡུམ༔ དགོངས་པའི་ཀློང་ལས་ལྷུན་གྲུབ་ཡེ་ཤེས་
རྩལ༔ རིགས་ལྔའི་རྣམ་གྲོལ་རྒྱལ་བ་ཞི་ཆགས་ཁྲོ༔ སྤྲུལ་པ་དུ་མར་ཤར་བའི་ཀི་
141
་



，
མདོ་མཁྱེན་བརྩེའི་གསུང་འབུམ།
མ༔ རིག་འཛིན་དཔའ་བོ་དཔའ་མོའི་རྣམ་རོལ་གར༔ ཡེ་ནས་རང་དང་འདུ་འབྲལ་
མེད་པའི་ཕྱིར༔ གཤེགས་དང་གཤེགས་པར་བྱ་བ་མི་དམིགས་ཀྱངཿ རྟེན་འབྲེལ་
སྣང་ཆ་སྒྱུ་མའི་རོལ་གར་གྱིས༔ སྤྱན་འདྲེན་འདིར་གཤེགས་ངོ་མཚར་རྟགས་མཚན་
སྟོན༔ དབང་བསྐུར་བྱིན་ཕོབ་མཆོག་ཐུན་དངོས་གྲུབ་སྩོལ༔ ལུས་ལ་རྫུ་འཕྲུལ་
མཆོག་འགྲུབ་བདེ་བ་འཕེལ༔ ངག་ལ་བདེན་ཚིག་ནུས་མཐུ་དམོད་པ་གྲུབ༔ སེམས་
ལ་མངོན་པར་ཤེས་དང་རྟོགས་པ་སྤོར༔ ཟག་བཅས་ཟག་མེད་དཔལ་ཡོན་འཕེལ་
བ་དང༔ རབ་འབྱམས་ཕྲིན་ལས་ཐོགས་མེད་མྱུར་འགྲུབ་སྩོལ༔ ཨོཾ་གུ་རུ་དྷེ་ཝ་
ཊཱཀྐི་ནི་ཛྙཱ་ན་སརྦ་ས་མ་ཡ་ཨ་ཝེ་ཤ་ཡ་ཕོ་བཿ ཀཱ་ཡ་ཝཱཀྐ་ཙིཏྟ་གུ་ཎ་ཀརྨ་སིདྡྷི་ཕ་ལ་
ཧོ༔ བཞི་པ་བཞུགས་གསོལ་ཕྱག་འཚལ་ནི༔ ཡེ་ཤེས་ལྷ་ཚོགས་རིག་པའི་ཀློང་དུ་འདྲེས
འཁོར་འདས་དུ་མ་རོ་གཅིག་ཆེན་པོའི་ངང༔ ནང་བཅུད་སེམས་ཅན་དཔའ་བོ་
དཔའ་མོའི་ཚོགས བླ་མ་མཁའ་འགྲོ་དབྱེར་མེད་བརྡ་ཕྱག་འཚལ༔ ཏིཥྛ་བཛ྄༔ ན་
མོ་ན་མ་ཧོ༔ ལྔ་པ་མཆོད་པ་འབུལ་བ་ནི༔ འབྲུ་གསུམ་འོད་ཀྱིས་མ་དག་ཉེས་སྐྱོན་སྦྱངས༔
སྲིད་ཞིའི་གཟུགས་སྒྲ་དྲི་རོ་རེག་བྱའི་ཚོགས༔ རུ་ཏྲ་བསྒྲལ་ཞིང་རྣམ་ཤེས་དབྱིངས་
སུ་སྤར༔ དགའ་བཞི་བདེ་ཆེན་ལྷན་སྐྱེས་ཡེ་ཤེས་སྦྱོར༔ ཟག་མེད་ཏིང་འཛིན་བདེ་
བའི་མཆོད་པ་འབུལཿ ༀ་རཱུ་པ་ཤབྷ་གྷནྡྷེ་ར་ས་སྤར་ཤེ་ཏ་ན་ག་ཎ་མ་ཧཱ་སུ་ཎ་པཱུ་ཙ་
ཨ་ཧོ༔ དྲུག་པ་བསྟོད་པ་བྱ་བ་ནི༔ ཧཱུྃ༔ འཇིགས་པ་ཀུན་བྲལ་རྡོ་རྗེའི་སྐུ༔ འགགས་མེད་
ཐོས་གྲོལ་རྡོ་རྗེའི་གསུང མཁྱེན་གཉིས་ཡེ་ཤེས་རྡོ་རྗེའི་ཐུགས༔ མ་ཅིག་གསང་
བ་ཡུམ་ལ་བསྟོད༔ བདུན་པ་ཐུགས་དམ་རྒྱུད་བསྐུལ་ནི༔ ཀྱེ་ཀྱེ་རྒྱལ་བ་ཐུགས་རྗེ་ཅན༔ མ་
བ
142



ཡང་གསང་ཐུགས་ཐིག་བླ་སྒྲུབ་སྐོར། ག༽
ཅིག་ཡུམ་ཆེན་སྤྲུལ་པའི་སྐུ༔ ལུས་སེམས་བསྐྱེད་ཅིང་གདམས་ངག་བསྟན༔ ཆོས་
སྐུའི་རྒྱལ་སར་དབུགས་དབྱུང་མཛདཿ ཕ་ཅིག་དམ་པ་རྒྱ་གར་བ ཡུམ་གྱི་ལྷུམ་
ནས་དབང་བཞི་གནང༔ སྒྲིབ་པ་སྦྱངས་ཤིང་སྒོ་གསུམ་བསྒྱུར༔ སྨིན་གྲོལ་བྱང་
ཆུབ་ལམ་ལ་བཀོད༔ ལས་སྨོན་དག་པའི་ལུང་ཡང་བསྟན༔ བཀའ་བཞིན་བསྒྲུབས་
པའི་ཡོན་ཏན་གྱིས༔ རྩ་རླུང་ཐིག་ལེ་ལས་སུ་རུང༔ ཟག་བཅས་ལུས་ཀྱི་འཛིན་པ་
ཞིག༔ ཟག་མེད་ཏིང་འཛིན་དྲོད་ཚད་ཐོབ༔ སྐུ་གསུམ་རྒྱལ་པོར་དབུགས་དབྱུང་
མཛད༔ བཀའ་དྲིན་དྲན་ནོ་འཁོར་མཐའ་བྲལ༔ འོན་ཀྱང་སྙིགས་མ་ལྔ་བདོ་འདིར༔
ཡབ་ཡུམ་ཕྲིན་ལས་ཕོ་ཉ་བ༔ མཐའ་འཁོབ་བོད་དུ་སྲིད་བཟུང་ཚེ༔ དམུ་རྒོད་
སེམས་ཅན་གདུལ་དཀའ་ཞིང༔ ལོག་ལྟ་དམ་ཉམས་འཁོར་གྱིས་བསྐོརཿ སྨོན་
ལམ་ལས་སྐལ་དག་རྣམས་ཀྱང༔ ལོག་སྨོན་བདུད་ཀྱི་རིགས་འགའ་ཡིས༔ ལོག་
པའི་ལམ་དུ་ཁྲིད་སྲིད་ཅིང༔ ཟག་བཅས་ཤ་ཁྲག་རུས་པའི་ལུས གྲིབ་དང་འདུ་བ་
རྣམ་བཞིས་གཟིར༔ རྩ་རླུང་ཐིག་ལེའི་ཁམས་འཁྲུག་པའི་ ནད་དང་ཟུག་རྔུ་ཚོར་
བས་གདུང༔ བདག་ལ་རེ་ས་གཞན་ན་མེད མ་ཅིག་ཡེ་ཤེས་ཌཱཀྐི་མ གསོལ་
འདེབས་ཐུགས་དམ་གནད་ནས་བསྐུལ༔ སྔོན་གྱི་ཞལ་བཞེས་དུས་ལ་བབ༔ རང་
རིག་དྲི་མ་མེད་པའི་ཀློང༔ ཁྱོད་ཀྱི་དགོངས་པའི་རྩལ་རྫོགས་ཤིང༔ མ་ཡི་སྐུ་
གསུང་ཐུགས་རྡོ་རྗེ༔ བདག་གི་སྒོ་གསུམ་དང་འདྲེས་ནསཿ ཟག་བཅས་འོད་ཀྱི་སྐུ་
རུ་སྨིན༔ ཟག་མེད་ཏིང་འཛིན་རྒྱུད་ལ་སྐྱེསཿ མ་བུ་ཆུ་ལ་ཆུ་བཞག་འདྲེསཿ ཕ་ཡི་
ཐུགས་རྗེས་རྗེས་འཛིན་ཞིང༔ ཐུགས་རྒྱུད་དགོངས་པ་རྟོགས་པར་ཤོག༔ ཨོཾ་གུ་རུ་
143



11：
མདོ་མཁྱེན་བརྩེའི་གསུང་འབུམ།
ཨ་པཱ་ར་ཛྙཱ་ན་ཌཱཀྐི་ནི་སརྦ་སིདྡྷི་ཧཱུྃ༔ བརྒྱ་རྩ་བརྒྱད་དམ་ཉེར་གཅིག་བཟླས༔ བསྙེན་སྒྲུབ་ཚིག་དྲིལ་བཟླས་
དམིགས་ནི༔ བདག་ཉིད་མ་ཅིག་ཐུགས་ཀ་རུ༔ པདྨ་ཉི་ཟླའི་གདན་གྱི་སྟེང༔ དགའ་བ་
འཁྱིལ་བའི་དབུས་ཉིད་དུ༔ ཨཱཡིག་མཐིང་གསལ་ནམ་མཁའི་མདོག༔ མཐའ་
བསྐོར་སྔགས་ཕྲེང་དམར་སེར་མདངསཿ དེ་ལས་འཕྲོས་པའི་འོད་ཟེར་གྱིས༔
འཁོར་འདས་དཔལ་ཡོན་བྱིན་རླབས་བསྡུས༔ སྣོད་བཅུད་དྷུ་མ་ཐ་ལར་གྱུར༔ འོད་
ཟེར་ཐུགས་སྲོག་ལ་བསྡུས་པའི༔ མཆོག་ཐུན་དངོས་གྲུབ་ཀུན་ཐོབ་ཅིང༔ ཡོན་
ཏོན་ནུས་པ་གཟི་བརྗིད་རྒྱས༔ ཕྲིན་ལས་ཐོགས་པ་མེད་པར་གྱུར༔ ཨོ་ཏ་རེ་སུ་ཥ་
བྷ་ཏྲ་སིདྡྷི་ཨཱཧཱུྃ༔ བཅུད་དྲིལ་རྩ་བའི་སྙིང་པོ་འདི༔ འབུམ་ཕྲག་བདུན་གྱིས་ཞལ་མཐོང་ཞིང༔ མཆོག་ཐུན་
དངོས་གྲུབ་ཐེ་ཚོམ་མེད༔ སྣང་བ་དག་པ་རབ་འབྱམས་ཞིང༔ སྒྲ་གྲགས་ཡུམ་གྱི་གསུང་གི་སྒྲ༔ དྲན་རྟོག་དགོངས་པ་
ཟངས་ཐལ་དངཿ སྒྲིབ་པ་མེད་པའི་མངོན་ཤེས་འཆརཿ རང་ལུས་སྟོང་གསལ་འཛིན་པ་བྲལ༔ དེ་ཚེ་སྤྲུལ་བསྒྱུར་རྩལ་
རྫོགས་ནསཿ སྣ་ཚོགས་རྫུ་འཕྲུལ་འགྲུབ་པར་འགྱུར༔ གྲུབ་འབྲས་ཡོན་ཏན་བརྗོད་ལས་འདས༔ སྨོན་ལམ་དག་པའི་
སྐལ་པ་སྟེ། གཞན་གྱི་སྤྱོད་ཡུལ་མ་ཡིན་ནོ༔ ས་མ་ཡཱ༔ མ་ཅིག་ཐུགས་ལས་རིགས་ལྔའི་མཁའ་
འགྲོ་མ༔ དམ་པ་རྒྱ་གར་རང་འདྲ་གྲངས་མེད་འཕྲོསཿ འཇིག་རྟེན་མཁའ་འགྲོ་
དམ་སྲི་བདུད་ཀྱི་སྡེ༔ ནག་ཕྱོགས་མི་དང་མི་མིན་འབྱུང་པོའི་རིགས༔ ལུས་ངག་
ཡིད་གསུམ་ལྷག་མེད་བསྲེགས་གཏོར་སྦྱངས༔ རྣམ་པར་ཤེས་པ་ཆོས་ཀྱི་དབྱིངས་
སུ་སླར ཨོཾ་བཛྲ་ཌ་ཀ་ཌཀྐི་ནི་མ་ར་ཡ་ཕཊ༔ ཞི་རྒྱས་དབང་དང་དྲག་པོ་ལས གང་བབ་དམིགས་
པའི་འཕྲུལ་འཁོར་གྱིས༔ ལས་ཀུན་འགྲུབ་པར་ཐེ་ཚོམ་མེད༔ ཤིནཾ༔ པུཎྞཾ ཝ་ཤཾ༔ མ་ར་ཡ་ཕཊ༔
དགོས་འདོད་ཀུན་འབྱུང་ནོར་བུ་ལཿ གསོལ་བ་བཏབ་པ་ཇི་བཞིན་ནོ༔ ང་ཉིད་གྲུབ་པའི་རྣལ་འབྱོར་ལཿ ལས་ཀུན་
-1
144



ཡང་གསང་ཐུགས་ཐིག་བླ་སྒྲུབ་སྐོར། ག༽ །
རིག་པའི་རྩལ་ལས་ཤར༔ ཐུན་མཐར་མཆོད་ཅིང་བསྟོད་པ་ནི༔ བླ་མ་མཁའ་འགྲོ་ཡུམ་ཆེན་མོར
འདོད་ཡོན་ལྔ་དང་ཕྱི་ནང་གསངཿ ཟག་མེད་བདེ་བ་ཆེན་པོ་ཡི༔ མཆོད་པ་འབུལ་
ལོ་དགྱེས་པར་བཞེས༔ སརྦ་པཱུ་ཙ་ས་མ་ཡ་ཧོ༔ སྨྲ་བསམ་བརྗོད་མེད་སྤྲོས་བྲལ་
ཆོས་ཀྱི་ཐུགསཿ མ་སྐྱེས་མི་འགག་ལོངས་སྤྱོད་རྫོགས་སྐུའི་གསུངཿ མི་གནས་སྣ་
ཚོགས་རྩལ་ཤར་སྤྲུལ་པའི་སྐུ༔ བླ་མ་ཡུམ་ཆེན་དབྱེར་མེད་དཔལ་ལ་བསྟོད༔ སྐབས་
སུ་བཟའ་བཏུང་ཚོགས་འཁོར་ནི༔ རཾ་ཡཾ་ཁཾ༔ དབྱིངས་ལས་རང་བྱུང་མེ་རླུང་ཆུས༔ ཚོགས་ཀྱི་
མ་དག་ཉེས་ཀུན་སྦྱངས༔ འབྲུ་གསུམ་འོད་དུ་ཞུ་བ་ལས༔ ཐབས་ཤེས་རྫས་མཆོག་
བདུད་རྩིར་བསྒྱུརཿ ཨོཾ་ཨཱཧཱུྃ་ཧ་ཧོ་ཧི༔ ཧཱུྃ༔ཚོགས་རྫས་ཤ་ལྔ་བདུད་རྩི་ལཿ འདོད་
ཡོན་ལོངས་སྤྱོད་དཔག་མེད་པཿ ཕ་ཅིག་དྲིན་ལྡན་བླ་མ་དངཿ མ་ཅིག་ཡེ་ཤེས་
མཁའ་འགྲོ་མ༔ དཔའ་བོ་དཔའ་མོའི་ཚོགས་བཅས་ལ༔ མཆོད་པ་འབུལ་ལོ་
བཞེས་སུ་གསོལཿ དགྱེས་སྐོང་དམ་ཚིག་ཉམས་ཆག་བཤགསཿ མ་རིག་གཟུང་
འཛིན་དགྲ་གདོན་ཀུན༔ རིག་པ་ཡེ་ཤེས་ཀློང་དུ་བསྒྲལ༔ སྦྱོར་སྒྲོལ་བདེ་བ་ཆེན་
པོ་ཡིསཿ ཐུགས་དམ་གཉན་པོ་བསྐང་གྱུར་ཅིག༔ ག་ཎ་ཙཀྲ་པཱུ་ཙ་ཧོ༔ ས་མ་ཡ་
ཤུདྡྷེ་ཨཱ༔ ཧ་ལ་པཉྩ་པཱུ་ཙ་ཁཱ་ཧི༔ ལྷག་མའི་མགྲོན་ལ་བསྔོ་བ་ནི༔ ཕོ༔ ཀོའུ་རི་མ་དང་སེང་ཧ་
མཿ འབར་མ་དབང་ཕྱུག་གིང་ལང་ཚོགསཿ ཚོགས་ལྷག་ཕ་འབབ་འདི་ལོངས་ལ༔
རྣལ་འབྱོར་པ་ཡི་ཕྲིན་ལས་སྒྲུབསཿ ཨུཎྜི་ཊ་ཨ་མྲྀ་ཏ་ཁཱ་ཧི༔ གཙང་མའི་གནས་སུ་གཏོར་
བར་བྱ༔ རྗེས་ཀྱི་རིམ་པ་བཤགས་སྨོན་ནི༔ བཀའ་དྲིན་གསུམ་ལྡན་བླ་མ་ལ༔ བཀའ་བཅག་
ཐུགས་དཀྲུག་ལོག་ལྟ་ཤོར༔ བླ་མ་མ་ཅིག་དབྱེར་མེད་པ༔ ཡི་དམ་ཡིན་པར་ངོ་མ་
145



8
མདོ་མཁྱེན་བརྩེའི་གསུང་འབུམ།
ཤེས༔ སྐྱབས་དང་བསྒྲུབ་བྱ་གཞན་དུ་རེ༔ རང་སེམས་སངས་རྒྱས་ངོ་མ་ཤེསཿ རིག་
པ་དྲི་མེད་ལས་གཞན་པའི༔ དངོས་གྲུབ་ཕྲིན་ལས་ལོགས་སུ་བཙལཿ མ་ཅིག་ཡེ་
ཤེས་མཁའ་འགྲོ་མའི༔ སྐུ་གསུང་ཐུགས་ལ་བཟོད་པར་གསོལ༔ དག་ཚངས་ཆེན་
པོར་བཞེས་ནས་ཀྱང ཁྱོད་ཀྱི་ཐུགས་ཀློང་རོ་གཅིག་ཤོག དགེ་འདིས་མཁའ་
མཉམ་འགྲོ་བ་ཀུན༔ སངས་རྒྱས་ཐོབ་པའི་རྒྱུ་རུ་བསྔོ༔ བསྐྱེད་རྫོགས་ཟབ་མོ་
འདིར་འབད་མཐུས༔ བདག་ཀྱང་ཡུམ་ཆེན་ཐུགས་ཀློང་དུ༔ དབྱེར་མེད་རོ་གཅིག་
འདྲེས་གྱུར་ནས༔ ཕྲིན་ལས་རྣམ་བཞིའི་ཟབ་གསང་གིས༔ བསྟན་པ་འཛིན་སྐྱོང་
སྤེལ་བར་ཤོག༔ ཁམས་གསུམ་ཟིལ་གནོན་བདུད་བཞི་འདུལཿ དབྱིངས་ལས་ཡེ་
ཤེས་སྐུར་ཤར་བ༔ ཕྲིན་ལས་བཞི་ཡིས་འགྲོ་དོན་མཛད༔ བླ་མ་མཁའ་འགྲོའི་
བཀྲ་ཤིས་ཤོག༔ མཐོང་ཐོས་དྲན་རེག་འགྲོ་བ་ཀུན༔ བདེ་སྐྱིད་དགའ་སྟོན་དཔལ་
ལ་སྤྱོད༔ ལོག་སྨོན་བདུད་ཀྱི་གཡུལ་ལས་རྒྱལཿ རྣམ་པར་རྒྱལ་བའི་བཀྲ་ཤིས་
ཤོག བསྡུ་རིམ་ལོགས་སུ་མི་དགོས་ཏེ༔ རིག་པ་ཀ་དག་བློ་བྲལ་གཤིས མ་ཅིག་དབྱེར་མེད་ལམ་ཁྱེར་དང༔ སྡུག་
བསྔལ་བཞི་ཡིས་འགྲོ་དོན་སྤྱོད༔ ཡེ་ཤེས་མཁའ་འགྲོ་ལབ་སྒྲོན་མར༔ སྲས་མོ་ལེགས་འདུས་སྒྲོལ་མ་ཡིས༔ རྩེ་གཅིག་
གསོལ་བ་བཏབ་བ་བཞིན༔ ཡབ་ཡུམ་མགྲིན་གཅིག་དབྱངས་གཅིག་གསུངས༔ ཆོས་ཁམས་རྒྱ་མཚོ་ལྟ་བུའི་སྤྱོད
བྱིན་རླབས་དངོས་གྲུབ་གློག་ལྟར་མྱུར༔ སྲས་མོས་ཉམས་བླངས་འོད་ལུས་གྲུབ༔ རྫུ་འཕྲུལ་ཐོགས་མེད་མཁའ་སྤྱོད་
གཤེགས༔ མ་འོངས་སྤྲུལ་པའི་མཁའ་འགྲོ་མསཿ ཐུགས་ཐིག་འཛིན་པ་རང་གྲོལ་གྱི༔ བསྟན་པ་འཛིན་སྐྱོང་སྤེལ་བའི་
ཚེ༔ གདམས་པ་འདི་དང་འཕྲད་ཙམ་གྱིས༔ བར་ཆད་བདུད་ཀྱི་གཡུལ་ལས་རྒྱལ༔ མ་དང་དབྱེར་མེད་འདྲེས་ནས་
ཀྱང༔ སྐུ་ཚེ་འགྲོ་དོན་མཐའ་རུ་ཕྱིན༔ གཟུགས་ཅན་གཟུགས་མེད་བྱེ་མའི་གྲངས༔ འདྲེན་པའི་དེད་དཔོན་ཆེན་པོར་
146



ཡང་གསང་ཐུགས་ཐིག་བླ་སྒྲུབ་སྐོར།
ག༽
གྱུར༔ བཀའ་འདི་འབར་མ་གསུམ་གྱིས་སྲུངས༔ སྨོན་ལམ་ཐེབས་པའི་གང་ཟག་ལསཿ ཉམས་བླངས་འབྲས་མེད་
བར་ཆད་མངཿ འོད་སྣང་སྤྲུལ་པའི་ཤོག་སེར་ངོས༔ ལུ་གུ་རྒྱུད་ཀྱི་བརྡ་རིས་བཏབ༔ གསང་བ་ཡེ་ཤེས་ཐུགས་ཀློང་
སྦསཿ རྟེན་འབྲེལ་དུས་ལ་བབ་པའི་ཚེ༔ བརྡ་རྟགས་མངོན་དུ་འགྱུར་བར་ཤོག༔ ས་མ་ཡཱ༔ རྒྱ་རྒྱ་རྒྱ་སྐུ་གསུང་ཐུགས་
ཀྱིས་རྒྱས་བཏབ་བོ༔ གུ་ཧྱ༔ ཁ་ཐཾ༔ རྩ་གསུམ་ཌཱཀྐིའི་བླ་རྡོ་འདི་ཁོ་ནའོ༔ ཨིཐི༔ བདག་ཉིད་ཨ་ཙར་ནག་པོའི་སྙིང་དང་
འདྲ་བའི་གདམས་པ་བརྡ་རིས་ལས་དག་པར་ཕབ་པའི་ཡི་གེ་འདུ་བྱེད་སློབ་བུ་དམ་ལྡན་འོད་ཟེར་མཐའ་ཡས་ཀྱིས་
བགྱིས་པ་དགེ་ཞིང་བྱིན་ཆགས་པར་གྱུར་ཅིག་གུ ་
བྱ
མཾ༔ དམ་པའི་གསང་ཆོས་བཅུ་གསུམ་ལས༔ ཚོགས་མཆོད་
བདུད་རྩིའི་སྤྲིན་ཕུང་བཞུགས།
ཀྱཐམཿ བླ་མ་ཡི་དམ་མཁའ་འགྲོ་ལཿ ཞལ་ཟས་ཚོགས་མཆོད་འབུལ་བ་ནི༔ ཐབས་ཤེས་རྫས་
དང་ཚོགས་གཏོར་བཤམས༔ བཟླས་པ་དངོས་གྲུབ་ལེན་པའི་རྗེས ཐོག་མར་ཉམས་ཆག་བཤགས་པ་
ནི༔ ཧོ༔ སྟོན་པ་རྡོ་རྗེ་རྒྱལ་པོ་དགོངས་སུ་གསོལཿ བདག་ནི་ཐོག་མ་མེད་པའི་དུས་
ཉིད་ནས༔ མ་རིག་གཟུང་འཛིན་དབང་གྱུར་འཁོར་བར་འཁྱམསཿ དེ་ཚེ་ཉོན་
མོངས་དུག་ལྔའི་སྟོབས་ཤུགས་ཀྱིསཿ མི་དགེ་སྡིག་བསགས་སོ་ཐར་བྱང་སེམས་
ཀྱི སྡོམ་དང་བསླབ་པ་ཉམས་ཤིང་བདག་ཏུ་བཟུང༔ རྡོ་རྗེ་སློབ་དཔོན་སྐུ་གསུང་
ཐུགས་གསང་གི གསང་སྔགས་དམ་ཚིག་ཉམས་འགལ་རལ་བར་ཤོརཿ བག་
མེད་སྤྱོད་པ་རྩིང་བའི་གཞན་དབང་གིས༔ ཡེ་ཤེས་སྒྲིབ་པར་གྱུར་པ་གང་མཆིས་
147



མདོ་མཁྱེན་བརྩེའི་གསུང་འབུམ།
པཿ མཐོལ་ལོ་བཤགས་སོ་ཚངས་པར་སྩལ་དུ་གསོལཿ ལྟ་བ་རྒྱ་ཆད་ཕྱོགས་ལྷུང་སྤྲོས་
དང་བྲལ༔ ཉམས་དང་བཤགས་པར་བྱ་བའི་མཁན་པོ་མེདཿ སྐུ་དང་ཐིག་ལེའི་ཉམས་
རྩལ་རྫོགས་པ་ཡིས༔ འཁོར་འདས་མཉམ་ཉིད་དུ་མ་རོ་གཅིག་འདྲེས༔ གཞོན་ནུ་
བུམ་སྐུའི་ནང་གདངས་ཕྱིར་གསལ་བའི༔ ཡེ་མཉམ་ཆེན་པོ་དགོངས་པའི་ཀློང་དུ་
ཕྱལཿ ཡེ་ཤེས་ལྔ་ལྡན་འདུས་མ་བྱས་པའི་ཀློང༔ ལྷུན་གྱིས་གྲུབ་པའི་འབྲས་བུའི་
བཙན་ས་ཟིན༔ ཁྱོད་ཀྱི་ཐུགས་ཀྱི་གསང་བ་འདི་རྟོགས་པའི༔ སེམས་དཔའ་ཆེན་
པོའི་མཆོག་ཏུ་བདག་འགྱུར་རོ༔ འ་ཨ་ཧ་ཤ་ས་ གཉིས་པ་བྱིན་གྱིས་བརླབ་པ་ནི༔ བདག་
ཉིད་མཁའ་འགྲོའི་སྐུར་གསལ་ཐུགས་ཀ་ནས༔ ཡེ་ཤེས་མེ་རླུང་ཆུ་གསུམ་འཕྲོས་
པ་ལསཿ ཚོགས་གཏོར་རྫས་ཀྱི་མ་དག་བསྲེགས་གཏོར་བཀྲུས ཨཱལས་བྷནྡྷའི་
སྣོད་མཆོག་དམ་པ་རུ༔ ཟག་མེད་ཤ་ལྔ་བདུད་རྩི་ལྔའི་རང་བཞིན༔ ཡེ་ཤེས་བདུད་
རྩིའི་ངོ་བོར་ལྷུན་གྱིས་གྲུབ༔ རྣམ་དག་འདོད་ཡོན་ལྔ་ཡི་མཆོད་སྤྲིན་འཁྲིགསཿ རྩ་
གསུམ་དགྱེས་པ་སྐོང་བའི་ནུས་ལྡན་གྱུར༔ ཨོཾ་ཨཱ༔ཧཱུྃ་ཧ་ཧོ་ཧཱུྃ༔ གསུམ་པ་སྤྱན་འདྲེན་པ་ནི༔
ཧཱུྃ༔ ལྷུན་རྫོགས་རྒྱལ་བའི་ཞིང་ཁམས་ཆེན་པོ་ནས༔ རྩ་གསུམ་རྒྱལ་བ་རབ་འབྱམས་
ལྷ་ཚོགས་དང༔ ཨོ་རྒྱན་དྷུ་མ་ཐ་ལའི་ཞིང་ཁམས་དབུས༔ རིན་ཆེན་ཐོད་པ་བརྩེགས་
པའི་གཞལ་ཡས་ནས༔ སངས་རྒྱས་ཀུན་འདུས་པདྨ་ཐོད་ཕྲེང་རྩལ༔ དམ་པ་རྒྱ་
གར་སྐུ་གསུམ་ཀུན་འདུས་དཔལཿ མ་ཅིག་ཡེ་ཤེས་མཁའ་འགྲོ་གསང་ཡེ་ ཁྲོས་
མ་ལྷ་ལྔ་དཔའ་བོ་མཁའ་འགྲོའི་ཚོགསཿ ཚོགས་མཆོད་མགྲོན་ལ་སྤྱན་འདྲེན་
གཤེགས་སུ་གསོལཿ ན་མོ་གུ་རུ་ཌཱཀྐི་ནི་བཛྲ་མ་ས་ཡ་ཛ༔ དང་པོ་ཚོགས་ཕུད་འབུལ་བ་ནི༔
148



ཡང་གསང་ཐུགས་ཐིག་བླ་སྒྲུབ་སྐོར།
，
ཧཱུྃ༔ ཞལ་ཟས་ཚོགས་ཀྱི་མཆོད་པ་དང༔ རོ་བརྒྱ་ལྡན་པའི་བདུད་རྩིའི་བཅུད༔ བླ་
མ་ཡི་དམ་མཁའ་འགྲོ་ལཿ འབུལ་ལོ་དགྱེས་པར་བཞེས་སུ་གསོལཿ ག་ཎ་ཙཀྲ་པཱུ་
ཙ་ཧོ༔ བར་པ་བཤགས་པ་བྱ་བ་ནི༔ འདོད་ཡོན་ལོངས་སྤྱོད་དཔག་མེད་པཿ རིག་འཛིན་
དཔའ་བོ་དཔའ་མོ་དངཿ ལས་དང་དམ་ཚིག་མཁའ་འགྲོ་མསཿ འབུལ་ལོ་དམ་
ཚིག་ཉམས་ཆག་བཤགས༔ ག་ཎ་ཙཀྲ་ས་མ་ཡ་ཤུདྡྷེ་ཨཱ༔ ཐ་མ་ཚོགས་ཀྱི་བསྒྲལ་མཆོད་ནི༔
ན་མོ༔ དཀོན་མཆོག་གསུམ་དང་རྩ་བ་གསུམ༔ མ་ཚོགས་མཁའ་འགྲོའི་བདེན་
སྟོབས་ཀྱིས༔ བསྟན་དང་འགྲོ་ལ་འཚེ་བ་ཡི༔ དམ་ཉམས་དགྲ་བོའི་བླ་སྲོག་རྟེན
རྣམ་པར་ཤེས་པ་ཚོགས་ཐ་མརཿ རཱུ་པ་འདི་ལ་མྱུར་དུ་ཁུག ནཱཾ་ཨཾ་ཀུ་ཤ་ཡ་ཛ
ཁྲོ་མོ་འབར་བའི་མཚོན་ཆ་ཡིསཿ དགྲ་བོའི་བླ་སྲོག་རྟེན་དང་ཕྲོལཿ གཟུགས་ཕུང་
ཚོགས་ཀྱི་འཁོར་ལོར་བསྒྱུརཿ ཤ་ཟ་མཁའ་འགྲོ་ཤུགས་འགྲོ་དང༔ དཀྱིལ་འཁོར་
ལྷ་ཚོགས་རྣམས་ལ་འབུལ མངོན་སྤྱོད་ཕྲིན་ལས་མྱུར་འགྲུབ་མཛོད༔ མཾ་ས་རཀྟ་
ཙིཏྟ་ཀིང་ནི་རི་ཏི་ལ་ཁཱ་ཧི༔ ཐུགས་དམ་བསྐང་བའི་རིམ་པ་ནི༔ ཧཱི༔ ཀུན་བཟང་རྡོ་རྗེ་འཆང་
ཆེན་ནས་བཟུང་སྟེ༔ པདྨ་ཐོད་ཕྲེང་དམ་པ་རྒྱ་གར་བ བཀའ་དྲིན་འཁོར་མེད་རྩ་
བའི་བླ་མར་བཅས༔ ཡེ་ཤེས་མཁའ་འགྲོའི་གཙོ་མོ་གསང་ཡེ་མཿ མ་ཅིག་ལས་ལོ་
དབང་སྒྱུར་ཞིང་ཁམས་གཙོ༔ རྡོ་རྗེ་ཕག་མོ་ཁྲོས་མ་ལྷ་ལྔ་མ དཀྱིལ་འཁོར་ལྷ་
ཚོགས་ཐུགས་དམ་བསྐང་བའི་རྫསཿ སྣང་སྲིད་རྣམ་དག་ཀུན་བཟང་མཆོད་པའི་
སྤྲིན༔ གཟུགས་སྒྲ་དྲི་རོ་རེག་བྱ་ཆོས་ལ་སོགསཿ ག་ཎ་ཙཀྲ་ཚོགས་ཀྱི་ལོངས་སྤྱོད་
དང༔ མཉམ་སྦྱོར་ཡེ་ཤེས་བདེ་བ་ཆེན་པོའི་རོ༔ ཏིང་འཛིན་དམིགས་པའི་ཆོ་འཕྲུལ་
149



མདོ་མཁྱེན་བརྩེའི་གསུང་འབུམ།-
དཔག་མེད་ཀྱིས༔ དགོངས་བརྡ་སྙན་བརྒྱུད་བླ་མའི་ཐུགས་དམ་བསྐང ཕ་ཅིག་
དམ་པ་རྒྱ་གར་ཐུགས་དམ་བསྐང མ་ཅིག་ཌཱཀིའི་ཚོགས་ཀྱི་ཐུགས་དམ་བསྐང
ཨ་མ་ལབ་ཀྱི་སྒྲོན་མའི་ཐུགས་དམ་བསྐང༔ ཡི་དམ་ཁྲོས་མ་ལྷ་ལྔའི་ཐུགས་དམ་
བསྐང༔ ལས་མཛད་མཁའ་འགྲོ་ཤུགས་འགྲོའི་ཐུགས་དམ་བསྐངཿ ཤ་ཟ་འཇིག་
རྟེན་མཁའ་འགྲོའི་ཐུགས་དམ་བསྐངཿ དམ་ཅན་ཆོས་སྐྱོང་སྲུང་མའི་ཐུགས་དམ་
བསྐ༔ སྣང་ཞིང་སྲིད་པའི་ལྷ་འདྲེའི་ཐུགས་དམ་བསྐང མཆོད་ཡུལ་གོང་མ་
རྣམས་ཀྱི་ཐུགས་དམ་བསྐངཿ སྦྱིན་ཡུལ་འོག་མ་རྣམས་ཀྱི་ཐུགས་དམ་བསྐངཿ ལྟ་
བ་བློ་བྲལ་ཆེན་པོའི་ཐུགས་དམ་བསྐངཿ སྒོམ་པ་གཏད་མེད་རྒྱ་ཡན་ཐུགས་དམ་
བསྐང༔ སྤྱོད་པ་རིག་སྟོང་བློ་འདས་ཐུགས་དམ་བསྐང༔ འབྲས་བུ་རེ་དོགས་བྲལ་
བའི་ཐུགས་དམ་བསྐངཿ བསྐང་གྱུར་དབང་དང་དངོས་གྲུབ་སྩལ་དུ་གསོལཿ རྗེས་སུ་
ལྷག་མ་བསྔོ་བ་ནི༔ པཉྩ་ཨ་མྲྀ་ཏ་ཧ་ཧོ་ཧཱི ལྷག་གཏོར་དགྲ་བགེགས་ཀྱི་ཤ་ཁྲག་རུས་པ་
ནང་རོལ་དང་བཅས་པ་རོ་ནུས་ཕུན་སུམ་ཚོགས་པར་གྱུརཿ བྷོ༔ རབ་ཏུ་འཇིགས་
པའི་དུར་ཁྲོད་ནས༔ རོ་ལང་མ་དང་ཤ་ཟ་མོ༔ ཤ་ལ་གདུང་ཞིང་ཁྲག་ལ་རྔམས
མི་ལྤགས་གཡང་གཞི་གོས་སུ་གྱོན༔ སྣུམ་དང་ཁྲག་གི་ཐིག་ལེས་བརྒྱན༔ ཕ་
འབབ་ཚོགས་ལྷག་ཤ་ཁྲག་རོལཿ རྣལ་འབྱོར་པ་ཡི་དྲོད་མ་ཉུལཿ དགྲ་བོ་བརླག་
པའི་ཕྲིན་ལས་མཛོད༔ ཨུཎྜི་ཊ་རྨི་ཏྲི་ཤ་ཧཱུཾ་མ་ར་ཡ་ཁ་ཁ་ཁཱ་ཧི༔ སླར་ཡང་རྩོག་ལྷག་ཕྱི་རོལ་
དོར༔ ཨོཾ་ཨཱཿཧཱུྃ༔ རྣལ་འབྱོར་ཚོགས་ཀྱི་ལྷག་མ་ནི༔ བཟའ་བཏུང་ལོངས་སྤྱོད་མི་
ཟད་གཏེརཿ ལན་ཆགས་སྙིང་རྗེའི་མགྲོན་གྱུར་ལཿ མྱོང་གྲོལ་བདུད་རྩིར་བསྒྱུར་
. 150བར་



ཡང་གསང་ཐུགས་ཐིག་བླ་སྒྲུབ་སྐོར། ག༽་
ཏེ་སྦྱིན༔ དགའ་མགུ་ཡི་རང་ཀུན་ཚིམ་ནས༔ བྱང་ཆུབ་སེམས་དང་ལྡན་པར་ཤོག༔
གཏོར་མ་ཤ་ཁྲག་རྒྱན་ལྡན་པཿ བྱིན་གྱིས་བརླབས་ལ་འདི་སྐད་དོ༔ ཧཱུྃ་ཧཱི༔ སྔོན་ཚེ་ཀུན་བཟང་རྟ་ཕག་
ཡབ་ཡུམ་དང༔ པདྨ་ཐོད་ཕྲེང་གྲུབ་བརྙེས་དམ་པ་ནག སྤྱན་སྔར་ཁས་བླངས་
དམ་བཅས་སྲུང་མའི་ཚོགསཿ མ་མགོན་འབར་མ་གིང་ཆེན་དུར་ཁྲོད་བདག གཟའ་
བདུད་ནག་པོ་སྤུ་གྲི་མཆེད་གསུམ་སོགས༔ འདིར་གཤེགས་དམ་རྫས་བརྒྱན་པའི་
གཏོར་མ་ལོངསཿ སྔོན་གྱི་ཁས་བླངས་དམ་ལས་མ་འདའ་བརཿ འཛིན་པ་རང་
གྲོལ་ཞི་བྱེད་གདམས་པ་སྐོངསཿ སྒྲུབ་པ་པོ་ཡི་མེལ་ཚེ་རྒྱབ་རྟེན་དངཿ ཕྲིན་ལས་
གང་བཅོལ་ཐོགས་མེད་འགྲུབ་པར་མཛོད༔ ཅེས་བརྗོད་སླར་ཡང་གཏེར་སྲུང་ལ གཏོར་མ་གསེར་
སྐྱེམས་བཅས་འབུལ་ཞིང༔ ཧཱི དམ་ཚིག་ལྡན་པའི་གཏེར་སྲུང་མཐུ་བོ་ཆེ དགེ་བསྙེན་ཀླུ་
བདུད་གཉེན་ཆེན་སྡེ་བཞི་དང༔ གནོད་སྦྱིན་བོད་ཁམས་སྐྱོང་བ་བརྟན་མའི་ཚོགས༔
དམ་རྫས་བདུད་རྩིའི་གཏོར་མ་འདི་བཞེས་ལཿ ཞི་གཅོད་བྱིན་རླབས་ཚན་ཁ་ཆེ་བ་ ་
དང༔ བསྟན་པ་འཕེལ་རྒྱས་རྒྱལ་ཁམས་བདེ་ཞིང་སྐྱིད༔ ཐ་ཚིག་དམ་ལས་མ་འདའ་
ལས་སྒྲུབས་ཤིག༔ གཏོར་གཞོང་སྒྲུབས་ལ༔ ལས་གཤིན་ཆུ་སྲིན་གདོང་ཅན་ཁ་གདང་
བར༔ དགྲ་གདོན་དམ་སྲི་ལྷ་འདྲེ་ཀུན་གཏད་དེ༔ ནམ་ཞིག་བྱང་ཆུབ་སེམས་
མཆོག་མ་སྐྱེས་པརཿ ནམ་ཡང་མ་གཏོང་འཁོར་བར་མ་འཁྱོམས་པརཿ སྟོང་ཉིད་
བྱང་ཆུབ་སེམས་ཀྱིས་རྒྱས་བཏབ་བོ༔ ཧཱུཾ་བྷ་ཡ་ནན མཇུག་བསྡུ་བ་ནི༔ བླ་མ་ཡི་དམ་
མཁའ་འགྲོ་ལྷརཿ ཕྱི་ནང་གསང་བའི་མཆོད་པ་འབུལཿ ཡོན་ཏན་རྗེས་སུ་དྲན་པ་
ཡིས༔ སྐུ་གསུང་ཐུགས་ལ་ཕྱག་འཚལ་བསྟོད༔ ཐེ་ཚོམ་རྣམ་རྟོག་གཉིས་འཛིན་
་་151



མདོ་མཁྱེན་བརྩེའི་གསུང་འབུམ།
བཤགསཿ དག་ཚངས་ཆེན་པོའི་དངོས་གྲུབ་སྩོལཿ ཡི་གེ་བརྒྱ་བ་དག་པར་བརྗོད༔ སྣོད་
བཅུད་འོད་ཞུ་བདག་ལ་ཐིམ༔ རང་ཉིད་རིགས་བདག་བླ་མར་བསྣུ བླ་མ་མི་དམིགས་
འཇའ་ལྟར་ཡལཿ སྤྲོས་བྲལ་ཆོས་སྐུའི་ངང་དུ་ལྟ སླར་ཡང་རིག་རྩལ་དོན་གྱི་ལྷ
མཁའ་འགྲོ་མ་རུ་ལམ་གྱིས་གསལཿ སྙིང་དབུས་མ་བཅོས་རིག་པའི་ཀློང༔ དམ་
པ་རྒྱ་གར་བླ་མའི་སྐུ༔ བྱང་ཆུབ་བར་དུ་འབྲལ་མེད་བསྟེན༔ དགེ་བ་འདི་ཡིས་མྱུར་
དུ་བདག བླ་མ་མཁའ་འགྲོ་འགྲུབ་གྱུར་ནསཿ མཁའ་ཁྱབ་སེམས་ཅན་ཐམས་
ཅད་ཀུན༔ བླ་མའི་ཞིང་དུ་འདྲེན་པར་ཤོག ཁམས་གསུམ་ཟིལ་གནོན་བླ་མའི་སྐུ
འགྱུར་བ་མེད་པའི་བཀྲ་ཤིས་ཤོག བདེན་ཚིག་གྲུབ་པ་བླ་མའི་གསུངཿ འགགས་
པ་མེད་པའི་བཀྲ་ཤིས་ཤོག མཁྱེན་གཉིས་ཡེ་ཤེས་བླ་མའི་ཐུགསཿ བརྗོད་མེད་
བློ་འདས་བཀྲ་ཤིས་ཤོག ཡངས་པའི་རྒྱལ་ཁམས་འདི་ཉིད་དུ༔ བདེ་སྐྱིད་རྫོགས་
ལྡན་དཔལ་ལ་སྤྱོད༔ བསྟན་པ་མི་ནུབ་མཐའ་རྒྱས་ཤིངཿ ཕུན་སུམ་ཚོགས་པའི་
བཀྲ་ཤིས་ཤོག ཚོགས་མཆོད་བདུད་རྩིའི་སྤྲིན་ཕུང་འདི༔ བདག་ཉིད་དམ་པ་ནག་པོ་ཡིས༔ རིགས་ཀྱི་སྲས་
མོའི་དོན་དུ་བཀོདཿ མ་འོངས་སྤྲུལ་པར་འཕྲད་ནས་ཀྱང༔ འགྲོ་དོན་སྤྱོད་པའི་ཆ་ལག་ཏུ བྱིན་རླབས་ཚན་ཁ་འབྱུང་
བར་ཤོག༔ བཀའ་འདི་གིང་ཆེན་སྡེ་བཞིས་སྲུངས༔ ས་མ་ཡཱ༔ རྒྱ་རྒྱ་རྒྱ༔ བདག་འདྲ་དུས་མཐའི་གཏེར་སྟོན་ཁྲག་འཐུང་
དཔའ་བོས་དམ་པས་གསུང་བཞིན་དག་པར་ཕབ་པའི་ཡི་གེ་འདུ་བྱེད་ར་སྨིའི་མིང་གིས་བསྒྲུབ་པའོ༔
152



ཡང་གསང་ཐུགས་ཐིག་བླ་སྒྲུབ་སྐོར། ་
ག༽ །
ཧཱུྃ དམ་པའི་གསང་ཆོས་བཅུ་གསུམ་ལསཿ མེ་མཆོད་
དངོས་གྲུབ་ཀུན་འབྱུང་བཞུགས༔
ག
、 ཉྙཏཙྪནཊཱཀྐི་མ་ལ་གུས་པས་འདུལཿ མེ་ནང་མཁའ་འགྲོ་མཆོད་པའི་ཐབས༔ ཐབ་དཀྱིལ་བམ་དང་འཇའ་
ཚོན་རིསཿ ལྕི་བ་སྲོག་ཆགས་མེད་པའམ དུག་ཤིང་མ་གཏོགས་ཤིང་གང་རུངཿ གནས་དང་མཐུན་པར་རྩིག་པའམ་
སྤྲོས་མེད་ཐབ་དང་སོལ་མེའང་རུང འབྲུ་སྣ་ཟས་སྣ་མེ་ཏོག་སོགས༔ ཅི་འབྱོར་བ་ཡི་རྫས་རྣམས་བསགས༔ འོ་མའམ་
ནི་ཆང་གིས་སྤགས༔ སྤྲོས་མེད་རྫས་གཅིག་དག་གིས་རུང༔ འོ་མ་ཅན་གྱི་ཡམ་ཤིང་ནི༔ རང་གི་ལག་གཡོན་སོར་ལྔའི་
ཚད༔ འབྲུ་མར་རྩི་མར་གང་རུང་བཅསཿ འདུ་བྱས་བདག་བསྐྱེད་བཟླས་པའི་མཐར༔ ཨོཾ་ཀརྨ་ཊཱཀྐི་ནི་ཧཱུཾ་
ཕཊ༔ ཨོཾ་སྭ་བྷ་ཝ་ཤུདྡྷ་སརྦ་དྷརྨ་སྭ་བྷ་ཝ་ཤུདྡྷོཉཧཾ༔ ཆོས་རྣམས་སྟོང་པའི་ངང་ཉིད་
ལསཿ ཨཱ༔ལས་བྷཉྫའི་སྣོད་ཡངས་པོརཿ བསྲེགས་རྫས་བདུད་རྩིའི་རང་བཞིན་ལ༔
རྫས་རྣམས་རང་རང་ནུས་ལྡན་གྱུརཿ ཨོཾ་ཨཱ༔ཧཱུྃ་ཧ་ཧོ་ཧཱི མེ་སྦར་ཞིང༔ རཾ༔ གོས་དཀར་
པདྨ་མཁའ་འགྲོ་མ༔ དམ་ཚིག་ལས་མེའི་བརྟུལ་ཞུགས་དངཿ འགྲོགས་པའི་ཡེ་
ཤེས་ལྔ་ལྡན་མེ༔ འཇའ་འོད་འཁྱིལ་བའི་མཁའ་ཀློང་དུ༔ ཡེ་ཤེས་དབྱིངས་ཀྱི་མ་
ཅིག་མ བདེ་བ་བཟང་མོ་དཀར་དམར་མདངསཿ མཁའ་འགྲོའི་ཆས་རྫོགས་གྲི་
གུག་དང༔ བྷནྡྷ་བདུད་རྩིས་བཀང་བ་བསྣམས༔ ཞབས་གཉིས་དཔའ་མོའི་རོལ་
སྟབས་བཞུགས༔ སྤྱི་བོར་དམ་པ་རྒྱ་གར་ནི༔ བརྟུལ་ཞུགས་ཧེ་རུ་ཀ་པའི་ཆས༔
སྣང་ལ་རང་བཞིན་མེད་པར་གསལ༔ གནས་གསུམ་འོད་ཀྱི་འཕྲོ་འདུ་ལས༔ ཡེ་
153



མདོ་མཁྱེན་བརྩེའི་གསུང་འབུམ། ：་
ཤེས་ལྷ་ཚོགས་ས་མ་ཛ༔ དམ་ཚིག་པ་དང་དབྱེར་མེད་འདྲེས༔ སྤྲུལ་པའི་ལྷ་མོས་
བརྡ་ཕྱག་འཚལཿ བདག་ལ་བརྩེ་བར་དགོངས་སུ་གསོལ༔ ཡབ་ཡུམ་ལྗགས་ལས་
འོད་ཟེར་གྱིས༔ སྦུ་གུས་བསྲེགས་རྫས་བདུད་རྩིའི་རྒྱུན༔ དྲངས་ཤིང་གསོལ་བས་
མཉེས་པར་གྱུརཿ ཨོ་ཏཱ་རེ་སུ་ཥ་གྷ་ཏྲ་སིདྡྷི་ཧཱུྃ༔ ལན་བདུན་བྱོན་སྐྱེམས་ཕུལ་བའི་མཐར༔ རྩ་བའི་
སྔགས་ཀྱིས་ཡམ་ཤིང་སོགས༔ རྫས་རྣམས་གང་འདོད་ཕུལ་བར་བྱ༔ མཚམས་སུ་འདོད་དོན་གསོལ་བ་གདབ་པ༔
བླ་མ་མཁའ་འགྲོ་དབྱེར་མེད་པའི༔ ཐུགས་ཀྱི་དགྱེས་པ་ཡོངས་བསྐངས་ནས བུ་
ལ་མཆོག་གི་དངོས་གྲུབ་བཅུད༔ ཐུན་མོང་ལས་བཞི་ལྷུན་གྲུབ་སྩོལ༔ བྱེ་བྲག་སོ་སོའི་ཁ་
སྒྱུར་ནི༔ ཤིན་ཀུ་རུ་སྭཱ་ཧཱུ པུཏྟིཾ་ཀུ་རུ་ཧོ ཝ་ཤཾ་ཀུ་རུ་ཡེ ་ མ་ར་ཡ་ཕཊ༔ ཏིང་འཛིན་
དམིགས་པའི་འཕྲུལ་འཁོར་གྱིས༔ ལས་ཀུན་འགྲུབ་པར་ཐེ་ཚོམ་མེད༔ ཐ་མར་གཤེགས་སྐྱེམས་རྩ་སྔགས་ཤམ༔ ཏཾ་
བུ་ལ་ཡེ་སྭཱ་ཧཱ༔ ཉེར་གཅིག་དག་གིས་ཇ་ཕུད་འབུལ༔ ཧོ༔ བསྐྱེད་རྫོགས་གདིང་དང་མི་ལྡན་
ཞིང༔ རྫས་དང་ཡོ་བྱད་གཙང་སྦྲ་ཉམས ཐེ་ཚོམ་ལོག་པར་ལྟ་བ་སོགསཿ མཐོལ་
ལོ་བཤགས་སོ་དག་ཚངས་སྩོལཿ ཡི་གེ་བརྒྱ་པ་ལན་གསུམ་བརྗོད༔ མཇུག་བསྡུ་བ་ནི༔ མདུན་
བསྐྱེད་རྟེན་དང་བརྟེན་པར་བཅས༔ འོད་དུ་ཞུ་ནས་རང་ལ་ཐིམ༔ མཆོག་ཐུན་
དངོས་གྲུབ་ཀུན་ཐོབ་ཅིང༔ གཟི་བརྗིད་འོད་ཟེར་འབར་བར་གྱུར༔ མཁའ་འགྲོ་མ་
ཡི་དཀྱིལ་འཁོར་དུ༔ སྦྱིན་སྲེག་མཆོད་པ་ཕུལ་བ་ཡིསཿ … ཚོགས་རྫོགས་སྒྲུབ་པ་
ཡོངས་དག་ཅིངཿ ཡེ་ཤེས་བླ་མའི་ས་ཐོབ་ཤོག བཀྲ་ཤིས་བརྗོད་ཅིང་མེ་ཏོག་འཐོར༔ མེ་མཆོད་
དངོས་གྲུབ་ཀུན་འབྱུང་འདི༔ མདའ་ལ་མགྲོན་བུ་བརྒྱན་པ་བཞིན༔ ཤིན་ཏུ་རྣོ་མྱུར་ཡོན་ཏན་ལྡན༔ ད་ལྟ་རིགས་ཀྱི་བུ་
ཉིད་དང༔ མ་འོངས་སྤྲུལ་པའི་དོན་དུ་བསྟན༔ རིན་ཆེན་བརྡ་རིས་དངོས་སུ་བཏབ༔ ཌཱཀྐི་མ་དང་འཕྲད་པར་ཤོག༔
154



;
བླ
ཡང་གསང་ཐུགས་ཐིག་བླ་སྒྲུབ་སྐོར། ག༽
ས་མ་ཡཱ༔ རྒྱ་རྒྱ་རྒྱ༔ སྤྱི
དམ་པའི་གསང་ཆོས་བཅུ་གསུམ་ལས༔ བློ་སྒྲུབ་དངོས་གྲུབ་ཀུན་འབྱུང་བཞུགས༔ རང་རིག་དོན་གྱི་བླ་མ་ལ༔
འདུ་འབྲལ་མེད་པས་ཕྱག་འཚལ་ལོ༔ པདྨ་འབྱུང་གནས་ཐུགས་སྤྲུལ་གར༔ སྣང་སྲིད་ཟིལ་གནོན་ཧེ་རུ་ཀ ཕ་ཅིག་
དམ་པ་ནག་པོ་ཡི༔ བླ་སྒྲུབ་དངོས་གྲུབ་ཀུན་འབྱུང་ནི༔ ཀུན་བཟང་ཐོག་མའི་མགོན་པོ་འོད་མི་འགྱུར༔
ཧེ་རུ་ཀ་དཔལ་བླ་མ་དབྱེར་མེད་ལ༔ བདག་ཉིད་རྩེ་གཅིག་གུས་པས་སྐྱབས་སུ་
མཆི༔ འགྲོ་ཀུན་རྫོགས་སངས་རྒྱས་ཕྱིར་སེམས་བསྐྱེད་དོ༔ ཨ༔ རང་རིག་མ་བཅོས་
བརྗོད་བྲལ་ངང་ཉིད་ལས༔ མ་དག་ལུས་ཀྱི་འཛིན་ཞེན་ཀུན་བསྒྲལ་ནསཿ སྐད་
ཅིག་དྲན་རྫོ་གས་ཆུ་ལས་ཉ་འཕར་བཞིན༔ ཡེ་ཤེས་དབྱིངས་ཀྱི་ཌཱཀྐི་གསང་ཡེ་མ
ཞི་འཛུམ་ཆགས་པའི་ཉམས་ལྡན་གཟི་འོད་འབར༔ ལྕགས་ཀྱུ་གཡས་ལ་བདུད་
རྩིའི་ཐོད་པ་གཡོན༔ ཐོར་ཚུགས་རིན་ཆེན་རུས་པའི་རྒྱན་གྱིས་སྤྲས༔ སྣ་ཚོགས་
དར་གྱི་སྟོད་གཡོགས་སྨད་དཀྲིས་མཛེས༔ པདྨ་ཉི་ཟླའི་སྟེང་དུ་འདོར་སྟབས་བཞུགས༔
སྤྱི་བོར་འོད་ལྔའི་གུར་ཁང་འཁྲིགས་པའི་དབུས༔ སངས་རྒྱས་ཀུན་འདུས་བླ་མ་རྡོ་
རྗེ་འཆང༔ སྣང་སྲིད་ཟིལ་གནོན་དམ་པ་རྒྱ་གར་ནི༔ སྐུ་མདོག་ནག་སྣུམ་ཞལ་གཅིག་
ཞི་མ་ཁྲོ༔ སྤྱན་གསུམ་འབྲུ་ཚུགས་སྐུ་གསུམ་ཞིང་ཁམས་གཟིགས༔ ཕྱག་གཡས་
བྷནྡྷ་ལྟག་སྤྲོད་ནམ་མཁར་འཁྲོལཿ གཡོན་པས་མཆོག་ཆེན་མི་རྐང་གླིང་བུ་སྒྲོག༔
དབུ་སྐྲ་ནག་སྣུམ་ལན་ཚར་དྲུག་ཅུ་བསྙིལ༔ སྟག་གི་ཤམ་ཐབས་རུས་པའི་རྒྱན་དྲུག་
གསོལ༔ བྲམ་ཟེ་སྐྱེ་བདུན་རུས་པའི་སྙན་ཆ་མཛེསཿ ཞབས་གཉིས་བདེ་ཆེན་རོལ་
པའི་སྟབས་སུ་བཞུགས༔ གཟི་བརྗིད་ལྡན་ཞིང་འོད་ཟེར་དཔག་མེད་འཕྲོ༔ རྩ་
155



མདོ་མཁྱེན་བརྩེའི་གསུང་འབུམ། །
གསུམ་རྒྱལ་བ་རབ་འབྱམས་འཁོར་གྱིས་བསྐོར༔ ཁམས་གསུམ་དབང་སྡུད་སྲིད་
གསུམ་ཟིལ་གྱིས་གནོན༔ བདག་ལ་བརྩེ་ཆེན་ཐུགས་རྗེས་གཟིགས་པར་བསམ༔
ཧཱི༔ ཆོས་དབྱིངས་དོན་གྱི་འོག་མིན་ནསཿ གདོད་མའི་མགོན་པོ་ཡབ་ཡུམ་གཤེགས
ལྷུན་རྫོགས་སྟུག་པོ་བཀོད་ཞིང་ནས༔ ལོངས་སྐུ་རིགས་ལྔའི་སངས་རྒྱས་གཤེགས༔
རྔ་ཡབ་པདྨ་འོད་གླིང་ནསཿ གུ་རུ་ཐོད་ཕྲེང་ལྷ་ཚོགས་གཤེགས༔ ཞིང་ཁམས་བླ་
མའི་ཆོ་འཕྲུལ་ལཿ གཤེགས་དང་གཤེགས་བྱ་མི་དམིགས་ཀྱང༔ སྣང་སེམས་འཛིན་
པ་བྲལ་བའི་ཕྱིརཿ གནས་འདིར་གཤེགས་ལ་བྱིན་ཆེན་ཕོབ༔ མཆོག་དང་ཐུན་
མོང་དངོས་གྲུབ་སྩོལ༔ ཨོ་ཨཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛ་ཛ༔
དམ་ཚིག་ཡེ་ཤེས་དབྱེར་མེད་དུ༔ མི་གཡོ་སྤྱི་གཙུག་རྒྱན་དུ་བཞུགས༔ དད་ཅིང་
གུས་པས་ཕྱག་འཚལ་ལོ༔ སྣང་སྲིད་རྣམ་དག་མཆོད་པ་འབུལཿ ཐེ་ཚོམ་རྣམ་རྟོག་
ལོག་ལྟ་བཤགས༔ བླ་མའི་མཛད་པར་རྗེས་ཡི་རང༔ ཟབ་གསང་ཆོས་འཁོར་བསྐོར་
བར་བསྐུལ༔ བདག་དོན་བཞུགས་པར་གསོལ་བ་འདེབས༔ དགེ་ཚོགས་སེམས་
ཅན་དོན་དུ་བསྔོ༔ གསོལ་བ་འདེབས་པ་ནི༔ ཀྱེ་ཀྱེ་བླ་མ་རིན་པོ་ཆེ༔ ཧེ་རུ་ཀ་དཔལ་འགྲོ་
བའི་མགོན༔ སྣང་སྲིད་ཟིལ་གནོན་ཐུགས་རྗེའི་གཏེར༔ བདག་ལ་རེ་ས་གཞན་ན་
མེད༔ དད་དང་མོས་གུས་དྲག་པོ་ཡིསཿ ཁྱེད་ཀྱི་ཡོན་ཏན་རྗེས་དྲན་ཞིང༔ གསོལ་
བ་སྙིང་གི་དཀྱིལ་ནས་འདེབས༔ ལུས་ངག་ཡིད་གསུམ་ཡོན་དུ་འབུལ༔ སྐུ་གསུང་
ཐུགས་ཀྱི་བྱིན་རླབས་གཡོས༔ ལུས་ཀྱི་ནད་གདོན་སྡིག་སྒྲིབ་དང༔ བར་ཆད་ཉམས་
ཆག་ཀུན་དག་ཅིང༔ རྩ་རླུང་ཐིག་ལེའི་ཁམས་རྒྱས་ཤིང༔ བདེ་ཆེན་ཐོབ་པར་བྱིན་
156



•
oto
oc
ཡང་གསང་ཐུགས་ཐིག་བླ་སྒྲུབ་སྐོར། ག༽
གྱིས་རློབས༔ ངག་གི་བག་ཆགས་སྒྲིབ་པ་བསགས༔ འགགས་འཛེར་སྡུག་བསྔལ་
ཀུན་བྲལ་ནས༔ ཁམས་གསུམ་ཟིལ་གནོན་ཆོས་ཀྱི་སྒྲ༔ བདེན་ཚིག་དམོད་པ་ནུས་
མཐུ་སྩོལཿ སེམས་ཀྱི་གཟུང་འཛིན་བག་ཆགས་དང༔ ཉོན་མོངས་པ་དང་ཤེས་
བྱའི་སྒྲིབ༔ རྣམ་རྟོག་སྡུག་བསྔལ་འཁྲུལ་པ་ཞིག ཁྱོད་ཀྱི་དགོངས་པ་རྟོགས་པ་
དང༔ བློ་འདས་ཆོས་སྐུའི་རྒྱལ་ས་ཟིན༔ འཕོ་བ་ཆེན་པོའི་སྐུ་འགྲུབ་ཤོག༔ ཕུར་
ཚུགས་གསོལ་བཏབ་བྱས་ལཿ ཨོཾ་ཨཱཔ་ར་ན་ཙིཏྟ་སུ་ཥ་སིདྡྷི་ཧཱུྃ༔ གསོལ་འདེབས་བསྙེན་པ་འདི་ལ་
འབད༔ རེས་འགའ་ཐུགས་ཡིད་གཅིག་ཏུ་བསྲེ༔ རེས་འགར་སྣང་བ་སྒྱུ་མར་སྤྱོད༔ རེས་འགར་དགའ་བདེའི་ངང་
མདངས་སྐྱོང༔ རྒོད་ན་རང་སར་ལྷོད་པ་དང༔ བྱིང་ན་ཕཊཀྱིས་བསལ་བ་དང༔ རྨུགས་ན་གད་རྒྱང་སྒྲོག་པ་དང
རྟེན་འབྲེལ་ཐབས་ལ་མཁས་པ་སོགས༔ དམ་པ་ནག་པོའི་ཁྱད་ཆོས་སོ༔ ཐུན་མཐར་དངོས་གྲུབ་ལེན་པ་ནི༔ བླ་
མའི་སྐུ་ལས་བདུད་རྩིའི་རྒྱུན༔ ག་བུར་རྡུལ་ལྟར་བབ་པ་ཡིས༔ སྤྱི་བོ་བདེ་ཆེན་
འཁོར་ལོ་ནས༔ རྩ་གནས་ཐམས་ཅད་ཡོངས་གང་ཞིང༔ དབང་དང་བྱིན་རླབས་
མཆོག་ཐུན་གྱི༔ དངོས་གྲུབ་མ་ལུས་ཡོངས་ཐོབ་ནསཿ གོསང་བ་གསུམ་དང་
དབྱེར་མེད་ཤོག ཅེས་བརྗོད་དམིགས་མེད་ངང་ལ་བཞག ཉལ་ཚེ་བླ་མ་སྙིང་དབུས་བསྒོམ༔ ཐུགས་ཀའི་ཨ་
ལ་ཤེས་པ་གཏད༔ རྒྱུན་དུ་མཁའ་འགྲོའི་ལམ་ཁྱེར་བྱ༔ བདག་འདྲ་དམ་པ་ནག་པོ་ཡིས༔ རང་གི་སྒྲུབ་པ་རང་གིས་
བསྟན༔ ཌཀྐི་མ་ཡི་ཉམས་ལེན་དེ༔ ཀུན་ལ་སྤེལ་བར་མི་བྱའོ༔ བསྙོ་ཁ་ནག་པོས་ཐུབ་པར་སྲུངས༔ སྐུ་གསུང་ཐུགས་
ཀྱི་བྱིན་འཇུག་རྒྱ༔ ས་ག་ཟླ་བའི་ཡར་ཚེས་ལཿ ལྷ་ལྕམ་ཡེ་ཤེས་ཌཱཀྐི་མའི༔ ཞབས་པད་བརྟན་ཅིང་ཐུགས་དགྱེས་ཕྱིར༔
ཁྲག་འཐུང་དཔའ་བོས་སྨྲས་པ་བཞིན༔ འོད་ཟེར་མཐའ་ཡས་ཀྱིས་བགྱིས་པ༔ བདེ་དགའ་རྒྱ་མཚོར་རོལ་པར་ཤོག ༔
E
157



མདོ་མཁྱེན་བརྩེའི་གསུང་འབུམ།
༽
ༀ༽ ཐུགས་ཐིག་འཛིན་པ་རང་གྲོལ་ལས༔ ལས་ཚོགས་
་་ དཀར་ནག་ཁྲ་གསུམ་བཞུགས༔
གཎཛ]ཉ… སངས་རྒྱས་ཐམས་ཅད་འདུས་པའི་སྐུ༔ བདག་ཉིད་པདྨ་ཐོད་ཕྲེང་རྩལཿ སྙིང་དབུས་མི་
ཤིགས་ཐིག་ལེ་རུ འབྲལ་མེད་བཞུགས་ལ་གུས་བཏུད་དེ༔ བདག་ཉིད་དམ་བ་ནག་པོ་ཡི མན་ངག་གསང་བ་གཅིག་
བརྒྱུད་ལས༔ ཐོག་མར་རང་ཉིད་བསྲུང་བའི་ཐབས༔ གདམས་པ་འདི་ནི་སྙིང་འདྲ་སྟེ༔ རང་རིག་དོན་གྱི་བླ་
མ་ལཿ འདུ་འབྲལ་མེད་པར་སྐྱབས་སུ་མཆི༔ འཁོར་བ་དོང་ནས་མ་སྤྲུགས་པརཿ
བརྟུལ་ཞུགས་ཆེན་པོའི་སེམས་བསྐྱེད་དོ༔ མ་བཅོས་གཉུག་མའི་རང་གདངས་
ལསཿ རང་ཉིད་དམ་པ་ནག་པོ་ནི༔ སྐུ་ཆེ་སྦོམ་ཐུང་ཡན་ལག་རགསཿ དབུ་སྐྲ་ནག་
སྣུམ་གྱེན་དུ་གཡེལཿ སྤྱན་གསུམ་དམར་ཟླུམ་མེ་འོད་འཕྲོ༔ ཁྲོ་ཚུལ་ཉམས་ལྡན་
གཡས་གཡོན་ཕྱག མེ་ཡི་ཐོ་བ་རླུང་འཁོར་བསྣམསཿ སྐུ་ཡི་བ་སྤུའི་བུ་ག་ལ ཁྲོ་
བོ་ཁྲོ་མོའི་ཚོགས་ཀྱིས་གཏམསཿ སྐུ་ལ་རྡོ་རྗེའི་གོ་ཁྲབ་གསོལ༔ མི་ལྤགས་གཡང་
གཞིས་སྨད་དཀྲིས་ཤིང༔ ཞབས་གཉིས་ཉི་མ་ཟླ་བ་གནོན༔ རྫུ་འཕྲུལ་སྟོབས་དང་
ལྡན་པ་ཡི༔ སེང་ཕྲུག་སྔོན་པོ་ལས་ལ་འགྱེད༔ ཐུགས་ཀར་མཆོང་གུར་སྨུག་པོ་ནི༔
རྡོ་རྗེའི་ཆོས་བདུན་དང་ལྡན་པ༔ དབུས་སུ་རྣམ་པར་ཤེས་པའི་རྟེན༔ གསེར་གྱི་རྡོ་
རྗེ་རྩེ་ལྔ་ཡི༔ ལྟེ་བར་ཧཱུྃ་གིས་མཚན་པར་བསྒོམ༔ འཁོར་འདས་ཀུན་གྱི་དྭངས་
བཅུད་བསྡུསཿ ཅིས་ཀྱང་གླགས་མི་རྙེད་པ་ཡི༔ རེག་འཇོམས་རྡོ་རྗེ་འབར་བའི་
158



ཡང་གསང་ཐུགས་ཐིག་བླ་སྒྲུབ་སྐོར། ག༽
ལུསཿ སྲིད་གསུམ་བརླག་པའི་མཐུ་ལྡན་གྱུརཿ ཨ་པཱ་ར་ཎ་ཙ་པཱ་ལ་སིདྷ་ཧཱུྃ་ཕྲཊ
སྔགས་འདི་འབུམ་དུ་བཟླས་པ་ཡིསཿ དངོས་ཉམས་རྨི་ལམ་གང་རུང་ལཿ རང་ལུས་མེ་རུ་འབར་བ་དང༔ རྡོ་རྗེའི་རང་
བཞིན་གྱུར་ནས་ཀྱང༔ ནམ་མཁར་འཕུར་ཞིང་མཁའ་ལ་འགྲོ༔ རི་བྲག་ཟང་ཐལ་ཐོགས་མེད་དུ ནམ་མཁའ་རྒྱུ་རྣམས་
གུས་ཕྱག་འཚལཿ བླ་མའི་ཞལ་མཐོང་བྱིན་གྱིས་རློབསཿ དེ་ཚེ་དངོས་གྲུབ་ཐོབ་པ་སྟེ༔ ལས་ཕྲན་གང་ལའང་ཐེ་ཚོམ་
མེདཿ ས་མ་ཡ༔ རྒྱ་རྒྱ་རྒྱ༔ འགོ་བའི་ནད་རིམས་བསྲུང་བ་ལཿ རང་གི་དྲི་ཆུ་བར་བ་དངཿ ཆུ་གཙང་བཙན་དུག་ཅུང་
ཟད་བསྲེ༔ རང་ཉིད་དམ་པ་ནག་པོ་ཡི༔ ཞལ་ནས་བདུད་རྩིའི་མེ་འོད་འཕྲོསཿ སྔགས་
ཆུར་བཏབ་པས་ཁྲོ་ཆུར་ཁོལཿ གང་ལ་བཏབ་པ་ལྷག་མེད་བསྲེགསཿ ནད་རིམས་
བོདག་པོ་བདག་མོ་བཅསཿ མཐར་བསྐྲད་དམིགས་མེད་སྦྱངས་བར་བསམཿ ཨ་
ཀ་རེ་ཛཱ་རེ་རམ་པཱ་སོད༔ བརྒྱ་སྟོང་བཟླས་པའི་སྔགས་ཆུ་ནི༔ ཁོང་དུ་བཏང་ངམ་བུ་གར་བཏབ༔ འགོ་ནད་
སྲུང་དང་ཞི་བའི་མཆོག༔ འདུ་བ་རླུང་ལས་གྱུར་པ་ནི༔ ལཾ་བྷ་དྷ་ར་ནན་སཿ མར་ལ་བཏབ་ཅིང་ལུས་ལ་བྱུག
མཁྲིས་པར་གྱུར་པའི་རིགས་རྣམས་ལ༔ ཨ་ས་པཱ་ལ་དྷ་ཧཱི༔ སྲན་ཕྱེར་བཏབ་ཅིང་ལྟོར་བཏང་སེལ༔ བད་ཀན་
རིགས་སུ་གྱུར་རྣམས་ལ ཕི་ལ་ཕི་ནི་ཀུམ་བྷ་ཡེ༔ ཅོང་ཞི་ལ་བཏབ་ལྟོར་བྱིན་སེརཿ ཚ་བའི་རིགས་སུ་
གཏོགས་པ་ལ༔ མེ་ལོང་དྭངས་མར་ཧ་བཏབ་ཅིང༔ མཚལ་གྱིས་རྭ་ཡིག་དགུ་བྲིས་ལ ཐཾ་ཡ་ཧོཞེས་བརྗོད་ཆུ་
ཡིས་དལ་གྱིས་བཀྲུ༔ ལན་བདུན་དག་གིས་སེལ་བར་ངེས༔ གྲང་བའི་ནད་ལ་གཞོང་པའི་མཐིལཿ འོ་མས་བཻཝལྔ་བྲི་
བྱས་ལཿ རཾ་ཡཾ་ཤིག་ཤིག ཚ་ཆུར་བཏབ་ཅིང་རབ་ཏུ་བྱུག༔ མེ་ཉིར་བསྲོས་པས་སེལ་བར་ངེས༔ མིག་གི་
དབང་པོ་གསལ་བའི་ཐབས༔ ཧུ་ཡ་ཧུ་དུ་ཀི་ལི་མི་ལི་ཙཀ་ཕི་ཡ་ས་ལ་ལཿ ལྕགས་ནག་གཡའ་ཡི་
ཁུ་བ་དང ཨ་རུ་འཇིགས་མེད་གུར་གུམ་གསུམ ཆུ་གཙང་ལ་སྦྱར་མིག་བྱུག་ན༔ མྱུར་དུ་གྲོལ་བར་ཐེ་ཚོམ་མེད༔ རྣ་
བ་རླུང་གིས་འོན་པ་ན ཁུ་ཡ་ཨུ་མ་ན་ལ་སང་སངཿ མར་དང་ཛ་ཏི་བསྲེས་པར་བཏཔཿ རྣ་བར་བླུགས་
159



མདོ་མཁྱེན་བརྩེའི་གསུང་འབུམ།
11
s
པས་སེལ་བར་ངེས༔ ལྕེ་ཡི་དབང་པོར་ནད་བྱུང་ན༔ བྷི་ཥ་ཨ་ཤུ་ཙ་ཝ་ཊ་ས་ལཿ རྒྱ་ཚ་ལྕེ་འབིགས་ཆུར་
བཏབ་བཏང༔ བེར་རྒ་ལུས་ཚད་ཁའི་ཐད་དུ མེ་བཙའ་བཏབ་ན་སེལ་བར་ངེས༔ སྣ་ལ་སྲིན་གྱི་ནད་བྱུང་ན༔ ཤྲཱི་བཾ་
མུ་རི་ཏྲཾ་རུ་རུ་སོད་སོད༔ ཤ་ཚིལ་ཐང་ཕྲོམ་བསྲེས་བྱས་ལཿ སྔགས་འདི་ནུས་ལྡན་བཏབ་བྱས་ལཿ བྱུག་
ཅིང་ཤུག་པའི་བྱང་བུ་ནི སྣ་ཡི་ཚད་ཙམ་དྲི་མ་བྱུག རླུང་བདུན་འབུད་ཅིང་རྩེ་མོ་ཡི༔ གཡས་གཡོན་མཚལ་གྱིས་
རཾཐགཉིས་བྲིས ཀུམ་བྷ་ཀུམ་བྷ་ཧོ ཉེར་གཅིག་སྔགས་བཏབ་མེ་ཡིས་བསྲེགས སོ་ལ་ཚ་གྲང་ནད་བྱུང་ན༔
བི་ཙུ་ཀུ་ལུ་ཡི་ལ་ཕི་ཧེ་ཨརྦ་སྭཱ་ཧ ཚྭ་ཆུར་བཏབ་ཅིང་ཁ་བཤེལ་ལ༔ དྲི་ཁུས་སྲིན་འབུམ་གོ་དགུ་བཟོས
ཁྱི་དམར་དག་ལ་བྱིན་པས་སེལ༔ སྙིང་ལ་རླུང་ནད་ཞུགས་པ་ན༔ ཆུ་དཀར་དག་གིས་ལུས་བཀྲུས་ཤིང༔ སྤྲེའུའི་མགོ་
ཅན་གླུད་བརྒྱ་བྱ༔ ཟས་སྣ་དང་ནི་ཤ་དུམ་རེ༔ བཞག་ཅིང་ནད་པའི་མདུན་དུ་བཀོད༔ རང་ཉིད་དམ་པ་ནག་པོར་བསྐྱེད
༸ སྐྱེ་འགྲོའི་སྲོག་ལ་རྔམ་པ་ཡི༔ ཕོ་གདོན་མོ་གདོན་འགོང་པོའི་རིགསཿ བསྲུང་
བྱ་འདི་དང་ཁྱོད་གཉིས་པོ སྔོན་གྱི་ལས་ཀྱིས་འབྲེལ་སྲིད་ཀྱངཿ གདོན་གཟུགས་
གླུད་གཏོར་འདི་ཡིས་དབྱེ༔ འཕྲལ་རྐྱེན་དྲག་པོ་འཁོར་ན་ཡངཿ གདོན་གཟུགས་
གླུད་གཏོར་འདི་ཡིས་དབྱེ བགོ་བར་བྱེད་པ་གོས་ཀྱི་རྐྱེན༔ ལོངས་སུ་སྤྱོད་པ་ཟས་
སྐོམ་རྐྱེན༔ བདག་ཏུ་བཟུང་བ་ནོར་རྫས་རྐྱེན༔ མཐུན་ཞིང་འགྲོགས་པ་གྲོགས་ཀྱི་
རྐྱེན༔ གོ་མཚོན་ཡོ་བྱད་སྣ་ཚོགས་རྐྱེན༔ ལ་སོགས་རྐྱེན་ལས་བྱུང་བ་ཡི༔ སྙིང་ལ་
རླུང་དུ་འཇུག་པའི་ནད༔ གདོན་གཟུགས་གླུད་གཏོར་འདི་ཡིས་དབྱེ སྨྱོ་ཞིང་
འབོག་པ་རྒྱལ་པོའི་ནད དགོད་ཅིང་འཕྱོ་བ་མ་མོའི་ནད རྨོངས་ཤིང་འཐིབས་པ་
བདུད་ཀྱི་ནད༔ སྡུག་བསྔལ་ངུ་འབོད་སྨན་སྲིན་ནད༔ གློ་བུར་གྲིར་གསོད་ཤི་
འདྲེའི་ནད གདོན་གཟུགས་གླུད་གཏོར་འདི་ཡིས་དབྱེ༔ ནད་ཀྱི་བདག་པོ་ནད་
i
，
160



ཡང་གསང་ཐུགས་ཐིག་བླ་སྒྲུབ་སྐོར། ག༽ ་
ལོངས་ཤིག གདོན་གྱི་བདག་པོ་གདོན་ལོངས་ཤིག༔ དུག་གི་བདག་པོ་དུག་
ལོངས་ཤིག ཕྱིན་ཆད་འཁོར་བར་མ་བྱེད་ཅིག ནཱ་ཤ་ལ་འདུ་ན་འདུ་ན་སེང་སེང་
ཕྱེས་ཕྱེསཿ སྔགས་འདི་བརྒྱ་རྩ་བརྒྱད་བཟླས་ཤིང༔ དར་དམར་གཡབ་ཀྱིས་དོར་བྱའོ༔ ལན་རེ་བཞིན་དུ་གླུད་རེ་
བསྐོརཿ རྫོགས་ནས་འདྲེ་བདུད་ཕྱོགས་སུ་བསྐྱལ རང་གི་དྲི་ཆུ་བར་པ་དང འབྲུ་བཅུད་ཛ་ཏིའི་ཁུ་བ་བཅསཿ ཙིཏྟ་
ཀུ་ལ་ཨ་ཤུ་པཱ་ཧུ་ལ་མ་ཀུམ་བྷ་ཀུམ་བྷ་སྭཱ་ཧཱ༔ སྔགས་འདི་བརྒྱ་སྟོང་བཏབ་བྱས་པཿ ཐོ་རངས་དུས་
སུ་ལྟོར་བཏང་ཞིང༔ ཙིཏྟ་འོད་ཀྱི་དྲྭ་བས་བཅིང༔ རྒྱ་སྣག་ཁྲག་ཆེན་བསྲེས་པས་བྲི༔ ཁོང་དུ་བཏང་ན་ངེས་པར་
སེལ༔ གློ་བའི་ནད་ཀྱིས་ཟིན་པ་ན༔ ཨ་ཀ་ཌ་ཏུ་ཏྲི་མ་ཧུ་ཤུདྡྷེ་ཛཱ་ར་དྲོང་དྲོང་ས་ལ་སཿ འོ་མར་
སྔགས་ཀྱིས་ནུས་ལྡན་བཏབ༔ རང་ཉིད་དམ་པའི་ཞལ་ནས་འོདཿ དཀར་དམར་སྨན་གྱི་
རང་བཞིན་བྱུང༔ རྫས་ལ་ཐིམ་ཞིང་ཁོལ་བར་བསམ༔ ཁོང་དུ་ལན་གྲངས་མང་བཏང་ཞིང༔
མེ་ལོང་དག་ལ་ཁྱི་དམར་གཟུགསཿ བྲིས་ཤིང་ ཨ་ཙ་ཏྲི་ཕྱེས་ཕྱེསཿ བཟླས་ཤིང་ཧུ་ཡིས་སྐབས་སུ་གདབ༔
ཐ་མར་རྒྱུན་འབབ་ཆུ་ཡིས་བཀྲུས ངར་མི་དམར་པོ་ནུབ་ཕྱོགས་བསྐྱལཿ ཟས་བཅུད་བསྟེན་པས་སེལ་བར་ངེས
ཟས་ཀྱི་དུག་རིགས་གང་ལ་ཡང༔ ཨརྦ་བི་ཏི་སི་ལ་སུ་བི་ཨུ་རུ་བྷ་ཝཱ་སེང་སེརཿ སྔགས་འདི་ནུས་
ལྡན་བཟླས་བྱས་ལ༔ ཨ་རུའམ་ནི་འོམ་བུ་དང༔ ཤུག་པའི་ཁུ་བར་དྲི་ཆུ་བསྲེས༔ རང་ཉིད་དམ་པ་ནག་པོ་
ཡི༔ ཞལ་ནས་བྱིན་རླབས་འོད་དམར་བྱུང༔ བསྲུང་བྱའི་ལུས་ཀྱི་ནང་ཁོང་སོང
དུག་རིགས་ལས་བྱུང་ནད་རྣམས་ཀུན༔ བ་མོར་ཉི་ཟེར་ཕོག་བཞིན་ཞུ ཤྭ་འུད་ཇི་
བཞིན་འོག་སྒོ་ནསཿ ཕྱི་དེད་ལུས་ཀུན་སྨན་བཅུད་ཀྱིསཿ གང་ཞིང་བདེ་བ་མཆོག་
ལྡན་བསམ༔ སྔགས་ཆུ་ཁོང་དུ་བཏང་བྱས་ལཿ ཡུངས་ཀར་ཡུངས་ནག་བྲབ་པས་སེལ མཁལ་མས་གཙོར་གྱུར་
སྣོད་ཀྱི་ནད ཨུ་ཏྲི་ར་ཧ་ལ་དྷུ་རུ་སུ་རུ་ཕེ་ཕེ་མུ་ལ་ཧོ༔ སྔགས་འདི་བརྒྱ་སྟོང་བཟླས་བྱས་ལ༔ དམ་
I
161



མདོ་མཁྱེན་བརྩེའི་གསུང་འབུམ། ་
པའི་སྐུ་ལས་མེའི་ཚྭ་ཚྭ འཕྲོ་ཞིང་ནད་པའི་ནང་རོལ་བསྲེགསཿ ལྕགས་བསྲེགས་
ལྟ་བུར་ལུས་འགྱུར་ཞིང༔ ཁོག་སྨད་བ་སྤུའི་བུ་ག་ནས༔ དུག་རླངས་རྣམ་པར་ཕྱིར་
ཐོན་བསམཿ ཆུ་དཀར་ཐབ་སར་སྔགས་བཏབ་ལ༔ ལྟོར་བཏང་ངེས་པར་སེལ་བར་འགྱུར༔ ཆུ་སེར་ནད་རིགས་
གང་ལ་ཡང༔ ཨ་པ་ར་ཙི་ཊ་ཛ་རེ་ཙི་མུན་ཏྲ་ཀུ་རཾ་ཀུ་རཾ་ས་ལ་སྭཱ་ཧཱ༔ སྔགས་འདི་ནུས་ལྡན་དག་
ཏུ་བཟླ༔ བཙན་དུག་མི་རུས་ཕྱེ་མ་དངཿ ཀླུ་བདུད་རྡོ་རྗེ་གསུམ་ལ་བཏཔཿ མར་དང་བསྲེ་ཞིང་ལུས་ལ་བྱུག འོ་མར་
བཏབ་ཅིང་ལྟོ་རུ་བཏང༔ ལ་བཅོས་བྱས་ན་ངེས་པར་སེལ༔ ལུས་ལ་སྐྱངས་བའི་ནད་བྱུང་ན ཀཱ་པ་ལ་པུ་རུ་མུ་
ཁ་ཨརྦད་སོད༔ པི་ལིང་དུད་རལ་མར་རྙིང་བསྲེ༔ སྔགས་བཏབ་བྱུག་པས་སེལ་བར་ངེས༔ རྨ་དང་ཤུ་བ་གང་ལ་
ཡངཿ ཨ་ཀ་ཙེ་པྲ་མུ་ལ་བག་ཙེ་བག་ཆོད༔ ཐར་ནུ་དུད་རལ་འབྲི་མོག་གསུམ༔ མར་རྙིང་བསྲེ་ཞིང་
སྔགས་བཏབ་བྱུག༔ མྱུར་དུ་སེལ་བར་ཐེ་ཚོམ་མེད༔ མེས་ཚིག་རྨ་ལ་སྔགས་འདི་བཏབ༔ ནི་རཾ་སོད༔ པཾ་སི་ལ་
སུ་མུ་སུ་མུ་ཧོ རྟ་ཡི་ཕྲུ་མ་རྙིང་བ་དང གླ་རྩི་ཆུར་སྦྱར་སྔགས་བཏབ་བྱུག ཁོང་དུ་བཏང་ན་སེལ་བར་ངེས
ས་བདག་གཉན་རིགས་གང་ལ་ཡང༔ ཨ་ཆད་སོད༔ ཀ་ལ་སོད༔ ར་མ་སོད༔ ཆུ་མ་ཏི་སོད༔
མེ་དཔལ་སིབ་སིབ་ཞི་ཞི་མལ་སྭ་ཧྭ འདི་ཉིད་གང་ལ་ཐེ་ཚོམ་མེད༔ དུས་ངན་སྟོབས་ཀྱིས་བྱུང་བ་ཡི༔
གྲེ་ཐོག་ནད་ཀྱིས་ཐེབས་པ་ལ ཐོག་མར་ལུས་བཀྲུས་ཁུ་བ་ཡིས༔ ངར་མི་སྤྲུལ་མགོ་བརྒྱ་བྱས་ལཿ ཆང་བུ་ཏིང་ལོའང་
དེ་ཡི་གྲངས༔ ནད་པའི་སྐྲ་སེན་དྲི་མ་བསྲེ༔ རཾ་ཡཾ་ཁཾ གདོན་གཟུགས་གླུད་གཏོར་ནད་བདག་
དངོས་སུ་གྱུརཿ ཨ་ཀ་ལ་མྲྀ་ཏ་ཧོ༔ ཉི་ཤུ་རྩ་གཅིག་བགྲངས་བྱས་ལཿ ཧོ༔ དམ་སྲི་ཐེའུ་རང་
ནད་ཀྱི་བདག་པོ་བདག་མོ་ཁ་ཆེ་མིག་འབུར་མགྲིན་པ་ཕྲ་བ་ཡན་ལག་རགས་ཤིང་
ཟས་ལ་རྔམ་ཡང་ཟ་བདག་མེད་པར་སྐྱེ་འགྲོ་ཡོངས་ལ་གནོད་པའི་བསམ་སྦྱོར་སྣ་
ཚོགས་བརྩོན་ཞིང་དུག་དང་ནད་ཀྱི་སྣ་འདྲེན་པ་ལུས་རིད་ཅིང་ཉམ་ཐག་གཟུགས་
162
，，
ཐ-



ཡང་གསང་ཐུགས་ཐིག་བླ་སྒྲུབ་སྐོར། ག༽
ཅན་བུ་ལོན་དང་ལན་ཆགས་ཀྱི་དབང་གིས་སྲོག་ལ་རྔམས་པའི་རང་གཟུགས་གླུད་
གཏོར་འདི་གདོན་གྱི་གདོན་ཆེན་ཟ་བྱེད་ཁྱུང་རྒོད་འབར་བའི་ཚོགས་ལ་སྦྱིན་ནོ
བསྔོའོ༔ ཞལ་དུ་བསྟབ་བོ༔ ཀླུ་སྲིན་གདུག་པ་ནད་ཀྱི་བདག བདུད་ཀྱི་བདུད་
དགྲ་མྱུར་མགྱོགས་དཔལ༔ ཁྱུང་རྒོད་འབར་བའི་ཞལ་དུ་བསྟབ༔ ནད་གདོན་
བགེགས་ལས་གྲོལ་བར་མཛོད༔ ཨ་ཀ་ཙེ་ཁྱུང་རམ་ཕུ་ཕུ་ཁ་རཾ་ཁཱ་ཧི༔ གླུད་རྣམས་རེ་རེ་
ནས་བསྔོ་ཞིང་ཆུ་ཆེན་འགྲམ་དུ་དོར་བར་བྱ༔ ཨ་ཊ་ཀ་ལ་པྲ་མ་ན་ས་སྲིན་ཕུ་ལ་ཨ་ཆད་སོད༔ ཁྱུང་
ལྔ་ཆང་དང་དྲི་ཆུར་སྦྱར༔ དྲག་པོའི་སྔགས་འདི་ནུས་ལྡན་བཏབ༔ དམ་པའི་ཞལ་ནས་མེ་དཔུང་འཕྲོས
ནད་པའི་ལུས་ལ་ཕོག་པ་ཡིསཿ ནད་བདག་འབུ་སྲིན་ཀུན་བསྲེགས་ཤིང བསྲུང་
བྱའི་ལུས་ཀུན་མེ་རུ་འབརཿ ནད་གདོན་གཞོབ་ཐུལ་བསྲེགས་པར་བསྒོམ༔ ལས་ཀྱི་
རྣམ་སྨིན་མ་གཏོགས་པ༔ འདི་ཡིས་ཐུབ་པར་ཐེ་ཚོམ་མེད༔ ཁོག་པར་སྐྲན་གྱི་ནད་བྱུང་ན ཀ་ཏ་ཙ་པཱ་རུ་ལ་རུ་
ཁུ་འབིག་འབིག་ཨུར་མུ་ཞི་ཞི་མལ་མལཿ མེ་ལོང་དག་ལ་སྔགས་བཏབ་ལ༔ མེ་ལ་བསྲོ་ཞིང་སྐྲན་
སྟེང་བྱུག རྒྱ་ཚྭ་ཅོང་ཞི་དྲི་ཆུར་སྦྱར ཁོང་དུ་བཏང་ཞིང་ཟ་ཡིག་སྦྱིན ཁྱཉཉུསྨན་གྱི་བླ་མའི་གཟུངས་བཟླས་སེལ ་
ཚེ་ཟད་ལས་གྱུར་མ་གཏོགས་པའི གློ་བུར་དམུ་ཆུའི་ནད་བྱུང་ན༔ ཁི་ཊ་པཱ་ལ་ཨ་སུ་མེ༔ སྔགས་འདི་བརྒྱ་
སྟོང་བཏབ་བྱས་ལཿ ཐོག་མར་སྤོས་དཀར་དུད་པས་བདུག༔ ལུས་ལ་སྒྲུང་བ་ཅུང་ཟད་འབྱུང༔ བ་དམར་སེང་ལྡེང་ཁཎྜ་
དངཿ ཕྱེ་དང་བཅས་པར་སྔགས་བཏབ་བྱུག༔ སྐྲང་ཞི་ཨ་རུ་ལྡུམ་རྩ་དང༔ རྒྱ་ཚྭ་ཐར་ནུ་ཕྱེ་མར་འཐག ཆུ་ཁོལ་སྦྱར་བ་
སྔགས་གོང་བཏབ༔ ལྟོར་བཏང་ཁོང་ཆུ་ཀུན་བཤལ་ཚེ༔ ཟས་དང་སྤྱོད་ལམ་གཟབ་བྱས་ལཿ ར་འོ་ལི་ཤི་དང་སྦྱར་
བརཿ ཀུ་ཊ་མ་ཧུ་ཏ་ཨ་ཧུ་ཧྲ་ བཏབ་ཅིང་ཁོང་དུ་བཏང་བ་ཡིསཿ རྐྱེན་ལས་གྱུར་བ་སེལ་བར་ངེས
དུས་ངན་སྙིགས་མའི་འགྲོ་བ་ལཿ སྨན་དཔྱད་རིམ་གྲོས་ཕན་དཀའ་བས༔ གློ་བུར་ཧུར་ཐུམ་འབྱུང་བའི་ནད གཉན་.
|
༔ 163 རྒྱ་



མདོ་མཁྱེན་བརྩེའི་གསུང་འབུམ།
ནད་ཧུར་བ་ཞེས་ཀྱང་བྱ༔ འགོ་བའི་ནད་ཀྱི་རིགས་སུའང་གཏོགསཿ མ་མོ་རྒྱལ་གཉན་གནོད་པའི་རྐྱེན༔ སྨོན་ལམ་
ལོག་པའི་དམ་སྲི་ཡིསཿ སར་གནས་བྱང་ཆུབ་སེམས་དཔའ་འགའི༔ སྲོག་ལ་ཧུར་ཐུམ་བྱས་པའི་མཐརཿ ཁོ་ཉིད་
གཉན་དང་བསྡོངས་གྱུར་ནསཿ དེ་ཡིས་འགྲོ་བ་འགའ་འགའ་མནརཿ དེ་ལ་ཕན་པའི་གདམས་པ་ནི ཐོག་མར་རང་
བསྲུང་བསྒོམ་བཟླས་བྱ ནད་པའི་དྲི་ཁུ་དག་ལ་ནི༔ མི་ནག་མགོ་དགུའི་གཟུགས་བྱས་ལཿ ཕཊ རང་ཉིད་
དམ་པ་ནག་པོ་ནི༔ རི་རབ་ཙམ་དུ་གྱུར་པ་ཡི༔ སྐུ་ལས་མེ་ཡི་ཚྭ་ཚྭ་འཕྲོསཿ ནད་
གདོན་ལུས་དང་བཅས་པ་བསྲེགསཿ ཐུགས་ཀའི་འོད་ཟེར་འཕྲོས་པ་ཡིསཿ ས་
བདག་ཀླུ་གཉན་ཀུན་བསྡུས་ཤིངཿ གྲིབ་གླུད་རྟེན་དང་གཉིས་མེད་བསྟིམ༔ ཟ་ཁ་
དགྲ་བོའི་ཡུལ་དུ་གཏོད༔ གནམ་ལྕགས་བྱ་ཁྱུང་དམག་ཚོགས་དངཿ མེ་ཡི་ཚྭ་ཚྭས་
དེད་པར་བསམཿ ཀ་ལ་ཡཀྵ་བྱེར་བྱེར་ཁུ་ལ་ཁུ་ཧེ་ཨེ་བྷུ་ཛ་བྷྱོ༔ བཟླ་ཞིང་ནུབ་ཀྱི་ཕྱོགས་སུ་
བསྐྱལ ཕ་ཝི་ལོང་བུའི་ཕྱེ་མ་དང༔ བཙན་དུག་འཛིན་པ་དྲི་ཆུར་སྦྱར༔ ཁྲོ་གྷར་ཎ་ཨ་ཊ་ཧ་ཏ་སུ་ཀ་ལ་
ཕྱེས་ཕྱེས་ཁཾ་ཧ་རཾ་ཛྭ་ལ་རཾ༔ སྔགས་འདི་བཟླས་ཤིང་རྫས་ལ་བཏབ༔ ཁོང་དུ་བཏང་བས་ཟུག་རྔུ་ཆག
རྣག་ཁྲག་བརྡོལ་ཞིང་བདེ་ཉམས་འབྱུང༔ བཱི་ཙ་བི་མུ་ལེ་སཾ་ཀ་ར་ཧོ༔ སྔགས་འདི་གུ་གུལ་ནག་པོར་བཏབ,
ཡང་ཡང་བདུག་པས་ནད་མཇུག་སེརཿ ཡུངས་ཀར་འབྲུ་བདུན་དག་ལ་བཏཔཿ ཐོ་རང་ལན་གསུམ་ཁོང་དུ་བཏང༔
རྗེས་གཅོད་གདམས་པ་ཟབ་མོའོ༔ ཏིང་འཛིན་སྔགས་ནུས་ལྡན་པ་ཡིསཿ ཐེང་ཆོག་དམ་པ་འདི་ཁོ་ན༔ འབྲུམ་ནད་སྲུང་
བར་བྱེད་པ་ལ༔ ཀུ་ཀུ་ཧུ་ཡ་ཙི་ན་སུ་ཙི་རོ་ཤིག་རཾ་རྦདཿ དུང་དང་སྲན་མ་འབྲུ་བདུན་ལ༔ སྔགས་འདི་
ནུས་ལྡན་འདེབས་བྱས་ཏཿ ཟ་ཡིག་བྱིན་པས་ངེས་པར་ཐུབཿ ཨ་ཙར་དམ་པ་ནག་པོ་ལཿ མཁའ་འགྲོ་ཞི་བ་འོད་ལྡན་
མསཿ གནང་བའི་གཞན་ཕན་ཞི་བྱེད་ཀྱི འཕྲུལ་དཔྱད་དཀར་པོའི་རིམ་པ་འདི ལྕགས་སྒྲོམ་བརྡ་རིས་དགོངས་པའི་
དོན འཁྲུལ་མེད་གསལ་པར་བྱས་པའོ༔ ས་མ་ཡ༔ རྒྱ་རྒྱ་རྒྱ༔ གུ་ཧྱ༔ ཨོྃ༔ བདག་ཉིད་དམ་པ་ནག་པོ་ཡི སྣ་ཚོགས་
，
1
，
164



ཡང་གསང་ཐུགས་ཐིག་བླ་སྒྲུབ་སྐོར།
ག)
འཕྲུལ་དཔྱད་ཁྲ་བོ་ནི༔ རྟེན་འབྲེལ་ཐབས་ལ་མཁས་པ་ཡི རྣལ་འབྱོར་པ་ཡི་ཁྱད་ནོར་ཏེ ཟོལ་ཟོག་མཁན་གྱི་སྤྱོད་
ཡུལ་མིན བྱང་ཆུབ་སེམས་ཀྱིས་རྒྱུད་བསླངས་ཏཿ བླ་མར་མོས་གུས་རྩེ་གཅིག་ལྡན༔ སྟོང་ཉིད་སྙིང་རྗེ་དབྱེར་མེད་
ངང༔ རྣལ་འབྱོར་གྲུབ་རྟགས་ལྡན་གྱུར་ན༔ ཀུན་གྱིས་འདུད་ཅིང་དཔའ་ཞུམ་མོ༔ བདག་ཉིད་དམ་པ་ནག་
པོ་ནི༔ ལྗགས་དམར་རྡོ་རྗེ་རྩེ་གསུམ་པ༔ ལྟེ་བར་ཨོཾ་དམར་གྱིས་མཚན་པ གཟི་
བརྗིད་ལྡན་པ་གོང་ལྟར་བསྐྱེདཿ སྣ་ཚོགས་སྤྲུལ་སྒྱུར་མཁའ་འགྲོ་ནི༔ གང་ཡང་
ཐོགས་མེད་དཔའ་ངར་ལྡན༔ སེངྒེ་སྔོན་མོའི་ཚུལ་ཉིད་དུ གཏུམ་ཆེན་འབར་མ་ཟ་
བྱེད་མ ལུས་དང་གྲིབ་བཞིན་འབྲལ་མེད་འགྲོགསཿ གསལ་གདབ་སྟོང་ཆེན་
བདེ་བའི་ངངཿ ཨ་ཧྲི་ཧཱུྃ འབུམ་ཕྲག་གྲངས་ཀྱི་བསྙེན་པ་སྟེ༔ ཞལ་མཐོང་བདུད་རྩི་གནང་བ་དང༔ རང་
ཉིད་དམ་པ་ཉིད་དུ་སྣང༔ མཁའ་ལ་འཕུར་ཞིང་ཉི་ཟླ་གཉིསཿ གདན་དུ་བཏིང་ཞིང་རི་རབ་རྩེརཿ གར་བྱེད་འོད་ལུས་
གྱུར་པ་སོགསཿ འགྲུབ་པར་རྟགས་མཚན་མཐོང་བ་སྟེ༔ ལས་ཀུན་འགྲུབ་པར་ཐེ་ཚོམ་མེད༔ རང་ཉིད་ཚེ་བསྲིང་
གདམས་པ་ནི༔ རང་ཉིད་གསེར་གྱི་རྡོ་རྗེར་བསྒོམ༔ ལྟེ་བར་ཉི་ཟླའི་གའུའི་དབུསཿ ཧཱི༔
ཡིག་སྲོག་གི་མདོག་མཐུན་པཿ རིང་ཆ་ཚེག་དྲག་བཅས་པ་གསལ སྣང་སྲིད་
འཁོར་འདས་དྭངས་བཅུད་ཀུན༔ འོད་ཞུ་ཉི་ཟླའི་གྲྭའུའི་དབུསཿ སྲོག་གི་ཡི་གེ་
དག་ལ་ཐིམ གའུ་དྭངས་མ་ལྔ་ཡིས་ཁེངསཿ རྡོ་རྗེ་ཐུགས་སྲོག་དང་བཅས་ལ
བཀྲག་མདངས་གཟི་བརྗིད་རབ་རྒྱས་ནསཿ རྩ་གསུམ་རྒྱལ་བ་རབ་འབྱམས་དངཿ
དྲང་སྲོང་རིག་འཛིན་མཁའ་འགྲོ་མ༔ རྡོ་རྗེའི་སྐུ་བརྙེས་བདེན་ཚིག་གྲུབ༔ ཤོག་སྐྱ་
རླུང་གིས་བསྐྱོད་བཞིན་བྱོན༔ རང་ལུས་རྡོ་རྗེར་སིབ་སིབ་ཐིམ༔ ཆོས་བདུན་དང་
ལྡན་གང་ལ་ཡང ཐོགས་པ་མེད་པའི་རྩལ་ལྡན་གྱུརཿ ཧཱི ཡིག་འབུམ་ཕྲག་བཟླས་བྱེད་
165



I
མདོ་མཁྱེན་བརྩེའི་གསུང་འབུམ།
ཅིངཿ ཉམ་ཐག་འགྲོ་ལ་སྦྱིན་པ་དང༔ ཉེས་མེད་སྲོག་བསླུ་བྱས་པས་འགྲུབ༔ དམིགས་བྱར་གྱུར་པའི་ཚེ་བསྲིང་
ཧཱིཡིག་ཁོག་པར་བསྒྲུབ་བྱ་གསལཿ མཆོག་སྟེ་ཐུན་མོང་དག་ལ་ཡང༔ རྡོ་རྗེའི་ལྟེ་བར་ཕལ་བ་ལཿ རྡོ་རྗེ་ལས་བྱུང་འོད་
ཟེར་གྱིས༔ ཚེ་སྲོག་ཡར་བརྐུས་འཕྲོག་པ་བསྡུས༔ དྭངས་མ་བཅུད་དུ་དྲིལ་བས་འགྲུབ༔ སྙིང་པོ་ཡིད་ཀྱིས་བཟླས་པ་
མཆོག ཧི ཨ་ཡུར་ནི་ཧཱུྃ༔ བརྒྱ་རྩ་བཟླས་ཤིང་དམིགས་གནད་ཀྱི སྲོག་གི་གྲོགས་གྱུར་མདོག་མཚུངས་
པའི སྲད་བུར་རྡོ་རྗེའི་མདུད་གསུམ་བོརཿ མགུལ་དུ་བཏགས་པས་བར་ཆད་སེལ༔ ཟད་པའང་ཟླ་བ་གསུམ་དུ་
བསྲིང༔ རང་གཞན་ཚེ་འཕེལ་གདམས་པ་མཆོག༔ ཤིན་ཏུ་ཟབ་ཅིང་ནུས་པར་ལྡན༔ ས་མ་ཡཱ༔ ཕ་རོལ་བྱད་ཕུར་
བསྲུང་བ་ནི༔ རང་ལུས་རྡོ་རྗེ་སྔོན་པོར་བསྒོམ༔ ལྟེ་བར་མཆོང་ལྕགས་ཧཱུྃ་མཐིང་གསལ༔
རྡོ་རྗེ་མེ་ཡི་ཚྭ་ཚྭ་འཕྲོསཿ བྱད་མའི་བསམ་སྦྱོར་ངན་པ་བསྲེགསཿ ར་ལུག་སེར་
བས་དེད་པ་བཞིན ཁོ་ཡི་ལྷ་སྲུང་གཟིར་བ་ཡིསཿ རང་གཤེད་རང་དུ་དབབ་པར་
བསམ༔ ཨཱཧཱུྃ་ཨཱཕཊ་ནི་ཏྲི་ཤ་ཏུན་བློ་བློ་ཟློག་ཟློག༔ བསྲུང་བྱ་རྡོ་རྗེའི་ལྟེ་བར་ཚུད༔ སྲིད་ཞིའི་
སྟོབས་རྩལ་ནུས་བཅུད་ཀུན༔ འོད་ཀྱི་རྡོ་རྗེ་རྡུལ་ཕྲ་རབ རྣམ་པར་བསྡུས་ཤིང་རང་ལུས་དང༔ བསྲུང་བྱའི་ལུས་ལ་
གོ་ཁྲབ་ཀྱི༔ རྣམ་པར་གྱུར་པས་བགོས་པ་ཡིས༔ ཅིས་ཀྱང་གླགས་མི་རྙེད་པར་གྱུར༔ ཧཱུྃ་བཛྲ་རཀྵ་ཧོ སྲད་བུ་
མཐིང་གར་རྡོ་རྗེ་ཡི༔ མདུད་པ་དགུ་བོར་སྔགས་སྟོང་བཏབ༔ མགུལ་དུ་བཏགས་ན་བྱད་བསྲུང་མཆོག༔ གནམ་ལྕགས་
ཐོག་སྲུང་ཟབ་མོ་ནི༔ གནམ་ལྕགས་རྡོ་རྗེ་རྩེ་དགུ་བའི ལྟེ་བར་དམ་པ་ནག་པོ་བཞུགས
ཡར་གྱི་རྭ་རྩེ་ཁྱུང་ནག་དགུ༔ མར་གྱི་རྭ་རྩེ་སྡིག་ནག་དགུ འཆང་བཟུང་མེ་ཡི་
འཁོར་ལོ་ནི༔ གཡོན་འཁོར་མེ་སྟག་འཕྲོ་བར་བསྒོམ༔ ས་གཞི་གཡུ་ཡི་གྲོད་པར་
བསྒོམཿ ཐོག་སེར་བདག་པོ་རྡོ་རྗེ་ཡི༔ མར་རྩེའི་སྡིག་ནག་ཁ་བར་ཚུདཿ རྡོ་རྗེའི་
ཆར་དང་སེང་གེའི་དམག སེར་བའི་གདོང་དུ་བརྒྱབ་པ་ཡིས༔ རྩ་ཕུང་མེ་ལ་
]
166



ཡང་གསང་ཐུགས་ཐིག་བླ་སྒྲུབ་སྐོར། ག༽
བསྲེག་བཞིན་བསྲེགསཿ ཨ་ཆད་དུ་ནཱ་ག་ཙ་མུ་ཏྲི་ཕྱེས་ཕྱེས་གཏོར་གཏོར་རཾ་ཤིག
ཡུངས་ཀར་དག་ལ་སྔགས་འདི་བཏབ༔ སེར་བའི་གདོང་དུ་གཏོར་བར་བྱ: འདི་ཡིས་ངེས་པར་བཟློག་གྱུར་ཅིང༔ སྡེ་བརྒྱད་
གནད་ལ་འབེབས་པའོ༔ སེར་སྲུང་ཕྲན་བུ་དག་ལ་ནི༔ རང་ཉིད་དམ་པ་ནག་པོའི་སྐུ༔ རི་རབ་ཙམ་དུ་
གྱུར་པ་ཡི༔ ཕྱག་གཡས་རླུང་གི་འཁོར་ལོ་ཡིསཿ སྡེ་བརྒྱད་བཅིང་ཞིང་ཐོག་སེར་
ཀུན༔ ཡུལ་གཞན་དག་ཏུ་ཁ་གཏད་ཅིང༔ རང་འདྲ་དཔག་ཏུ་མེད་པ་ཡིསཿ ཧཱུྃ་ཕཊ་
གད་རྒྱང་རབ་ཏུ་སྒྲོག༔ སྡེ་བརྒྱད་ཐོག་དང་སེར་བའི་བདག སྔངས་ཤིང་ཕྱག་
འཚལ་བྲོ་བོར་ནསཿ མཛུབ་རྩེར་འོད་ཀྱི་བྱ་དཀར་འཕྲོསཿ དེ་ཡི་རྗེས་སུ་ཁྱི་བཞིན་
དུ ཁྲིད་ཅིང་འདོད་དོན་སྒྲུབ་པར་དམིགསཿ ཨ་ཡ་མ་དུ་རུ་ཙ་ཤ་ན་སྙིང་གཟིར་
ཙིཏྟ་འདུས་རུ་ལུ་རུ་ཌི་ཨ་ཆད་རྒྱུག སྔགས་འདི་བཟླས་པས་སེར་ལས་འགྲུབ༔ གློ་བུར་དགྲ་ལ་ཐོག་
སེར་འབེབསཿ གཞི་བདག་མཐོང་བའི་རི་རྩེར་ཕྱིན ཁྱི་སྤྱང་བྲུན་གྱི་ཆུ་བསྐོལ་ལཿ རང་ཉིད་དམ་པ་ནག་པོར་བསྐྱེད
དམིགས་པས་ཡུལ་མི་དེ་དག་གི སྡེ་བརྒྱད་ཡུལ་དུ་རྫས་ངན་གཏོརཿ ས་བདག་ཀླུ་གཉན་ཀུན་དཀྲུགས་ཅིང༔ དམ་
པའི་ཐུགས་ལས་འོད་ནག་པོ༔ ས་བདག་ཟོ་དོར་ལ་ཕོག་པས༔ སྐད་ཅིག་ཉིད་ལ་
ཐོག་སེར་གཡོ༔ དམིགས་པའི་ཡུལ་དུ་གྱུར་པ་ཀུན༔ ཐལ་བ་རྡུལ་དུ་བརླག་པར་
དམིགསཿ ཨ་ཀྲོ་ཨ་ཧུ་གཞོབ་ཐུལ་ཐུལཿ ཞེས་བཟླས་ཆུ་བསྐོལ་མེ་ནང་གཏོར༔ ནཱ་ག་དུ་དུ་
སེ་ན་ཏ་ཀུ་ཊ་ཕྱུར་ཕྱུར་ཧུ་རུ་ལི་ཕི བཟླ་ཞིང་མཆོང་རྒྱུག་སྣ་ཚོགས་བྱ་ འཕྲལ་དུ་སེར་བ་འབེབས་གྱུར་
ཅིང༔ དམ་པའི་ཕྱག་མཛུབ་རྩེ་མོ་ནསཿ བྱ་ནག་སྐད་ངན་སྒྲོག་པ་འཕྲོས༔ གང་ལ་
དམིགས་པར་ཁྲིད་པར་བསམ༔ རྗེས་ལ་གཏང་རག་བསང་སྐྱེམས་འབུལ ཐོག་སེར་བསྲུང་དང་
འབེབས་པ་ཡི༔ གདམས་ངག་སྙིང་ལ་ཆོངས་ཤིག་གུ ལོ་ཐོག་འབུ་སྲིན་བསྲུང་བ་ལ༔ སྲིན་བུའི་གནོད་པ་ཞི་བྱེད་ནི
s
167



མདོ་མཁྱེན་བརྩེའི་གསུང་འབུམ།
རང་ཉིད་དམ་པ་ནག་པོ་ཡི༔ ཞལ་ནས་འོད་ཟེར་མཐིང་ཀ་འཕྲོས༔ རྫས་ལ་ཐིམ་
པས་མེ་འོད་འཕྲོསཿ ལྕགས་ཀྱི་བྱིས་ཆུང་རྡུལ་སྙེད་གྲངསཿ གྱུར་ནས་སྲིན་བུའི་
ཚོགས་ཀུན་བྱེརཿ ལྷག་མ་ཟས་སུ་ཟོས་པར་བསྒོམ༔ བཱ་ཀུ་ལ་ས་ཀི་ཙི་བྱེར་བྱེར
ཙིད་ཙིད་ལམ་ཐ་ལམ་བྷུ བྱེ་མ་དང་ནི་ཤུག་ཐལ་ལ༔ སྔགས་འདི་བཏབ་པས་གཏོར་བ་ཡིས༔ འབུ་སྲིན་
ཞི་ཞིང་ལོ་ལེགས་འགྱུར༔ སད་སྲུང་སྤྲིན་ཆེན་བསྡུ་བ་ནི༔ བ་གླང་འོ་མ་ཆུ་དང་བསྲེ༔ ཤུག་པའི་མེ་ཡིས་རླངས་ཐོན་
བསྐོལ༔ སྤྲིན་ཆེན་བསྡུ་བའི་སྔགས་འདི་བཟླས༔ ཨ་ཧུ་ལ་ཧྲི་ནཱ་ག་ན་འདུས་འདུས་ཕུ་ཕུ་ན་ཧི་ལི་
མི་ལི་དུ་ན་འདུས་སྭཱ་ཧཱ༔ ཆུ་དཀར་དག་ལ་སྔགས་འདི་བཏབ༔ མཁན་པས་བསང་བཏང་ཕྱོགས་ཀུན་
གཏོར རང་མདུན་འོ་ཆབ་རྒྱ་མཚོའི་དབུསཿ ཀླུ་དབང་ཀླུ་ཆེན་བརྒྱད་ཀྱིས་བསྐོར༔
ཁ་ནས་སྨུག་རླངས་ཟིལ་ཆར་འབེབསཿ ཡུལ་ཕྱོགས་ཀུན་ཏུ་ཁྱབ་པ་ཡིས ལོ་
འབྲས་རྩི་བཅུད་ནུས་པ་རྒྱས༔ འགྲོ་བའི་གསོས་སུ་གྱུར་པར་བསམཿ གོང་གི་སྤྲིན་ཆེན་
གཟུངས་དང་ནི ཕུ་ཧི་ལི་མི་ལི་ཧོ གྲངས་མེད་བཟླས་པས་ངེས་པར་འགྲུབ༔ ཕག་གི་ཤ་དང་སྒོག་གཙོང་
འཛེམཿ ཆར་པ་འབེབས་པར་བྱེད་འདོད་ན༔ མར་གྱིས་སྦལ་སྦྲུལ་གཟུགས་བཅོས་ལཿ འཁར་གཞོང་འོ་ཆབ་ནང་དུ་
བཞག༔ ནཱ་ག་དུ་ན་ཧི་ལི་མི་ལི་ཧི་འདུས་འདུས་ཆར་ཆར་ཨ་ཧུ་བྷ་ཡེ་ཧུ་ཧོ༔ བརྒྱ་སྟོང་
བཟླས་ཤིང་ཕུ་བཏབ་སྟེ ཀླུ་དབང་སྤྲུལ་པའི་ཕོ་ཉར་བསམ༔ ཆུ་མིག་གམ་ནི་ཆུ་ཆེན་བགྲམ ཡང་ན་མཚོ་ཡི་ཁུག་པ་
རུ༔ ཕུ་ལེ་ཧོ༔ ཀླུ་ཆེན་དགའ་བོ་འཇོག་པོ་དང༔ ཉེར་དགའ་ལ་སོགས་ཀླུ་ཆེན་བརྒྱད༔
དཀར་གསུམ་མངར་གསུམ་ཀླུ་སྨན་དང༔ བཤོས་བུ་འབྲུ་སྣ་འོ་ཆབ་སྐྱེམསཿ འབུལ་
ལོ་དགྱེས་པ་ཡོངས་སྐོང་ནསཿ ཡུལ་ཁམས་སྤྱི་དང་ཁྱད་པར་དུ ཡུལ་འདིའི་འབྲུ་
བཅུད་སྤེལ་བའི་ཕྱིར༔ བདུད་རྩི་ཆར་གྱི་དངོས་གྲུབ་སྩོལཿ ཀླུ་རྒྱལ་དགྱེས་པའི་ཁ་
ཅུ
168



ཡང་གསང་ཐུགས་ཐིག་བླ་སྒྲུབ་སྐོར། ག༽
རླངས་ལསཿ ས་ཆ་ཡུལ་རིས་འབྱུང་བ་ལྔའི བཅུད་འཕེལ་འབྲུ་ནོར་ལོངས་སྤྱོད་
རྒྱསཿ བདེ་སྐྱིད་དཔལ་ལ་སྤྱོད་པར་ཤོག བརྗོད་ཅིང་བྱང་ཆུབ་སེམས་མཆོག་གིསཿ བསྐྱར་ན་ཆར་
པའི་དངོས་གྲུབ་ཐོབ༔ ཡང་ན་གོང་གི་སྔགས་དེ་ཉིད༔ བརྒྱ་རྩ་བརྒྱད་དུ་བཟླས་བྱས་ལ༔ རང་གི་ལག་པ་གཡས་
གཡོན་བཏཔཿ ལག་པ་སྦལ་སྤྲུལ་བཅུ་རུ་བསྒོམ༔ ཆུ་སྟེང་ཀླུ་ཡི་ཡུལ་དུ་སོང༔ བདེ་བ་བསྐྱེད་བསམ་ལག་པ་བཀྲུས
མྱུར་དུ་ཆར་པའི་དངོས་གྲུབ་འབྱུང༔ ས་གསོ་ཆར་འབེབས་གདམ་པའོ༔ བྱི་བས་ལོ་ཏོག་གནོད་པ་ལ༔ བྱི་ལ་ནག་པོའི་
ཐུན་གྱི་ཆུ་ ཕྱེ་མ་དག་ལ་རབ་བསྔགས་ཤིང༔ པུ་ར་ལི་ཙི་སྲིར་ཙི་ཤུ་ཨ་ཤུ་མེ་ཞི་མར་ཧུར་ཧུར་
ཕྱེས་ཕྱེས་གཏོར་གཏོར བརྒྱ་སྟོང་བཟླ་ཞིང་ནུས་ལྡན་སྔགས༔ གང་དུ་འོང་བའི་སར་གཏོར་ཞིང༔ ཞིང་གི་
མཐའ་སྐོར་ར་ཤུག་གི དུད་པས་རབ་ཏུ་བདུག་བྱས་ན༔ ཡུལ་དེར་ཆགས་པར་མི་འགྱུར་རོ༔ ཁ་ཆར་གཅོད་པའི་
གདམ་པ་ནི༔ བག་ཟན་དག་ལས་སྦལ་པ་བཅ༢ ནཱ་ག་རཱ་ཛ་ཕུ་ལ་ཁུག ཅེས་བྲིས་ལྟོ་རུ་གཞུག་བྱས་ལ
རྫ་ཡི་སྣོད་བཞག་ཀླུ་བདུད་བཀུག༔ རང་ཉིད་ཨ་ཙར་ནག་པོར་བསྒོམ༔ ལག་གཡས་མེ་ཡི་
འཁོར་ལོ་འཛིན དེ་ལས་མེ་བྱུང་ཚོགས་འཕྲོས་པསཿ ཆར་བདག་ཀླུ་གཉན་ས་
བདག་ཀུན༔ དཔག་ཚད་རྒྱང་གྲགས་ལམ་དུ་བྱེརཿ ནམ་མཁའ་མེ་ཁྱུང་དམར་པོས་
གངཿ ཁ་རླངས་ན་བུན་བསྲེག་པར་བསམཿ རཾ་རཾ་ཤིག་ཤིག་མེ་འབར་ནཱ་ག་ཕྱེས་
ཕྱེས་གཏོར་གཏོར་ག་རུ་ཊ་ཛྭ་ལ་རཾ་ཕུ་མི་ཕུ་ལ་མི་ཏི་རི་ཤིག་ཛྭ་ལ་རཿ སྔགས་འདི་བཟླ་
ཞིང་ཚྭ་རམ་པར༔ བཏབ་ཅིང་མེ་ལ་བསྲེགས་པ་དང༔ དར་དམར་རྩིད་དམར་ལ་སོགས་པར༔ བཏབ་ནས་གཡབ་ཅིང་
དམིགས་པས་གཅུན༔ ཁ་ཆར་གང་ལའང་ཐོགས་པ་མེད༔ ཡང་གཅིག་ཨ་ཙར་གདམ་པ་ནི༔ ནཱ་ག་ནི་ཕུ་ཕུ་ཙིཏྟ་
དུང་དུང ལྷམ་སྒྲོག་མདུད་པ་གསུམ་བོར་ལཿ སྔགས་འདི་བརྒྱ་རྩ་བརྒྱད་བྱས་ཏེ༔ ཆར་བདག་སྤྲུལ་ནག་མགོ་
དགུར་བསམཿ ལྷམ་གཡོན་ནང་བཙུད་མལ་འོག་བཞག རང་ཉིད་མེ་དཔུང་འབར་བར་བསྒོམ༔ ཉལ་བས་སྤྲིན་བྱེར་
169



མདོ་མཁྱེན་བརྩེའི་གསུང་འབུམ།
ཉི་འོད་རྒྱསཿ བཀྲོལ་ཚེ་ལྷམ་ཆིངས་མདུད་པ་བཤིག ཆུ་ཡི་འགྲམ་ཕྱིན་ལན་གསུམ་དཀྲུག ཀླུ་སྦྲུལ་རང་གནས་
སོང་བར་བསམཿ འདི་ནི་ཟབ་པའི་གདམས་པའོ༔ ལྟོ་འགྲོས་སོ་བཏབ་དུག་བྱུང་མཿ ཨ་ཀ་ཙ་ན་ག་དུ་ན་བི་
ཊི་ཕྱེས་ཕྱེས་ཤིནཾ་སྭ་གླ་རྩི་བཏབ་ཅིང་བྱུག་པའོ༔ ཡང་ན་མཆེ་བར་བཏབ་ཅིང་བྱུག ཕྲལ་དུ་སེལ་བར་ཐེ་
ཚོམ་མེདཿ ལྟོ་འགྲོ་སྲུང་བར་བྱེད་པ་ལཿ ཆུ་ཆེན་འགྲམ་གྱི་བྱེ་ནག་ལཿ དུད་རལ་ཆུ་ཡིས་པར་བཏབ་ཅིངཿ ཨ་ཀུ་
ཙི་ར་ཁ་ཐཾ་རེ་ཀུ་ལ་བྷེ་བྷེ་འཐུམ་བྱེར་ཅིག༔ སྔགས་འདི་བཏབ་ཅིང་གཏོར་བས་ན༔ ཡུལ་དེར་འཁོར་
བར་མི་འགྱུར་རོ༔ ཡང་གཅིག་དམིགས་པ་བརྟན་པ་ཡིས༔ རང་ཉིད་ཀླུ་སྦྲུལ་ཟས་ཟ་བའི ལྕགས་
བསྲེགས་ཕག་མོ་མགོ་དགུ་པཿ ཁ་ནས་ཀླུ་དུག་མེ་འོད་འཕྲོས ཀླུ་སྦྲུལ་སྔངས་
སྐྱག་དྲན་པ་ཉམསཿ བྲོས་ཤིང་འཁོར་ས་མེད་པར་བསམཿ ལ་ཧུ་ཙི་ཏྲ་སོད༔ ཆ་ཤས་
བཟླས་ཤིང་དམིགས་པ་བྱ ར་གསུར་བྱས་པས་ཐུབ་པར་ངེས༔ ས་མ་ཡ༔ ཡང་གཅིག་རྣལ་འབྱོར་གདམ་པ་ལ༔ བྷནྡྷ་
ཚད་ལྡན་སྐྱོན་བྲལ་བ༔ དུམ་བུ་ལྔ་པ་མན་ཆད་ཀྱི་ ནང་དུ་ཨོ་བྷཾ་པུཎྞཾ མཚལ་ལམ་ཙནྡན་གང་རུང་བྲིས རྩི་མར་
ཅུང་ཟད་བྱུག་བྱས་ལ༔ རང་ཉིད་དམ་པ་རྒྱ་གར་བ༔ ཕྱག་གཡས་སེང་ལྡེང་ཌཱ་རུ་འཁྲོལཿ
གཡོན་པས་ཡིད་བཞིན་ནོར་བུ་བསྣམསཿ མདུན་དུ་ལྷ་མོ་དཔལ་འབར་མ༔ སྐུ་
མདོག་བཙོ་མ་གསེར་གྱི་མདོག རིན་པོ་ཆེ་ཡི་རྒྱན་ཆ་སྤྲསཿ ཕྱག་ན་བདུད་རྩིའི་
ཐོད་པ་བསྣམས༔ རྩ་གསུམ་རྒྱལ་བ་རབ་འབྱམས་མཆོད༔ སླར་ཡང་ཐུགས་ཀའི་
འོད་ཟེར་གྱིས༔ སྲིད་ཞིའི་དཔལ་ཡོན་ཀུན་བསྡུས་ནས༔ ཐོད་པ་ནང་ཁེངས་བཅུད་
དུ་དྲིལ༔ བདག་ལ་དངོས་གྲུབ་གནང་བ་ཡིས༔ ལྷ་ཀླུ་གནོད་སྦྱིན་ཚོགས་ཀུན་གྱིས
ཡིད་བཞིན་ནོར་བུ་ཆར་དུ་ཕབ ཟས་ནོར་ལོངས་སྤྱོད་འདོད་དགུ་ཡིས༔ གནས་
ཁང་མེར་མེར་ཁྲིག་ཁྲིག་གངཿ མཆོད་སྦྱིན་འདོད་དགུའི་དཔལ་འབར་བསམ༔ ཨོཾ་
17O



ཡང་གསང་ཐུགས་ཐིག་བླ་སྒྲུབ་སྐོར། ག༽ ་
ཨ་པ་ར་ཎ་པེུ་མ་ཎི་རཏྣ་བསྡུས་བསྡུས་སུ་བྷ་ཝ་པཱིཏྟཾ་ཀུ་རུ་ཧོ༔ དམིགས་གནད་དང་བཅས་
བཟླས་པ་ཡིས༔ མཁའ་ལ་འཇའ་ཚོན་སྤྲིན་འཁྲིགས་དང༔ མེ་ཏོག་ཆར་འབབ་མཁའ་འགྲོ་འདུ རིན་ཆེན་གླིང་དུ་ཕྱིན་
པ་སོགསཿ རྟགས་མཐོང་ཚེ་ན་འགྲུབ་པ་སྟེ༔ སྐབས་སུ་ཐོད་པ་སྔགས་བྱིན་རླབསཿ དེ་ཉིད་འབྲལ་མེད་བཅང་བ་ན
འཛམ་བྷ་ལ་ཡི་དཔལ་ཡོན་ལྡན ཡང་གཅིག་དབང་ཐང་རྒྱས་འདོད་ན༔ མར་གྱི་ཁྱེའུ་ཆུང་ཚོན་གང་བའི ཙནྡན་
དཀར་པོའི་ཁུ་བས་བྲིས༔ གཞུག་ཅིང་འོ་ཆབ་ནང་དུ་བཞག༔ པུ་རི་པུ་ཏྲ་ལ་ཛི་མི་ཀུ་རུ་སི་ལི་སི་ཧེ་
པུཏྟཾཧོ༔ རང་ཉིད་དམ་པ་ནག་པོ་ཡི༔ ཐུགས་ལས་འོད་ཟེར་སྣ་ལྔ་འཕྲོསཿ སུམ་ཅུ་
རྩ་གསུམ་ལྷ་གནས་ནསཿ ཁྱེའུ་ཆུང་གི་ལྷ་བཀུག་པས རྫས་ལ་ཐིམ་པས་འོད་དུ་
འབརཿ གདོན་དང་གནོད་པས་གླག་མི་རྙེདཿ བསོད་ནམས་དབང་ཐང་རྒྱས་པར་
བསམཿ ཤེལ་དུང་རིན་ཆེན་མཚོན་རྙེད་དངཿ གངས་རིར་འཛེགས་སོགས་རྟགས་མཐོང་ངོ༔ དེ་ཚེ་མར་གཟུགས་
བསྲུང་བྱ་མོས༔ མིད་ཅིང་སྔགས་ཆུ་ཕོ་ཡིས་བཏུང ཚོགས་བསགས་དང་ནི་སྦྱིན་པར་འབད༔ མྱུར་དུ་རྟགས་མཚན་
མཐོང་བར་ངེས༔ ཆོ་རིགས་ཕོ་རུ་སྒྱུར་འདོད་ན༔ དུང་གི་ཁུ་བ་དབང་ལག་སྦྱར༔ ཐོ་རངས་དུས་སུ་ཟླ་གཅིག་བསྟེན
ཕ་ཧུ་ལ་མུ་ཊ༔ རེ་རེ་སྔགས་འདི་ཉེར་གཅིག་བཏབཿ ངེས་པར་འགྱུར་བར་ཐེ་ཚོམ་མེད༔ ཞོ་ཆང་ལད་པ་བཅོས་
འདོད་ན༔ མཁར་གོང་དཀར་པོ་སྐྱོན་མེད་ལཿ མ་ཀོ་ལ་ཞིལ་ཞིལཿ སྔགས་འདི་བརྒྱ་སྟོང་ལ་སོགས་བཏབ༔
མེར་བསྲེགས་ཞོ་ཚང་རང་རང་ལ སུ་ལ་སུ་ཡ་ཨ་ཀུ་བི་ཀུ་མེ་ལ་ཧོ ཧུ་ལ་ཧུ་ཨ་མི་ཏ་བྷ་ཝ་
པཱིཏྟཾ་ང་མ་རུ་ཧོ༔ ཞེས་བཏབ་ནང་དུ་གཞུག་པ་ཡིས༔ རོ་མངར་ནུས་པ་ལྡན་པར་འགྱུར༔ ཁྱིམ་དུ་ལྟོགས་འགོང་
བསེ་རག་ཞུགསཿ འབྲུ་ནག་སྦྱང་ཕྱེ་གོ་ཐལ་བསྲེསཿ མི་ནག་གླ་ནག་ཞོན་པ་ལཿ ཁ་ན་འཇག་མའི་སྨྱུ་གུ་ཐོགསཿ ལག་
ན་ལན་ཆགས་ཕྱགས་མ་འཛིན༔ ཟས་ངན་ལྷག་མ་ཤ་རུས་སྤང རེ་བ་གོས་ཧྲལ་གོ་ཐལ་དང༔ ར་འོ་བསྲེས་པའི་ལན་
ཆགས་བརྒྱ ཟན་ཆང་རམ་པ་བཅས་བསྡུས་བཤམས༔ ར་ར་མ་ལ་ཁུ་ཡ་ཁུ་ཡེ་ཨུ་ཤུ་མུ སྟོང་བཟླས་
།
ས་
171



L
མདོ་མཁྱེན་བརྩེའི་གསུང་འབུམ།
རྡོ་ཐུན་དག་ལ་བསྔགསཿ ཀྱེ༔ འདི་ནས་བྱང་གི་ཕྱོགསཿ ཐེའུ་རང་འདུ་བའི་གནསཿ མུན་
པ་གླིང་དགུ་ནསཿ ལྟོགས་འགོང་བསེ་རག་རྗེ༔ བསོད་ནམས་དམན་ལ་གནས
ཟས་ནོར་བཅུད་ལ་རྔམས དཀོར་ཆ་ལོངས་སྤྱོད་ལཿ བླ་ཡིད་གཅིག་ཏུ་འདྲེས
འཛད་པ་མེད་པ་ཡི༔ སྦྱིན་པ་འདི་ཁྱེར་ལཿ སྡང་བྱེད་དགྲ་བོའི་ཡུལཿ ཡང་ན་རང་
གནས་སོངཿ གནས་འདིར་འཁོར་གྱུར་ན༔ སྟེང་ནས་རྡོ་ཆར་འབེབསཿ འོག་ནས་
ཁྲོ་ཆུར་ཁོལ བར་ན་མེ་འབར་བསཿ ལུས་སེམས་སྲེག་པར་བྱེདཿ རིམ་པ་དགུ་
ཡི་འོག དམྱལ་གནས་ལྕགས་མཁར་ནངཿ སྡུག་བསྔལ་ཉམས་སུ་མྱོངཿ དེ་བས་
མྱུར་དུ་དེངསཿ ཞེས་བརྗོད་ཐབ་ལ་གཡོན་དུ་བསྐོར༔ ཕྱེ་བསང་དག་གིས་སྣ་དྲང་ཞིང༔ གོམ་པ་བརྒྱ་ཡི་ཕ་
མཐའ་ནསཿ ལམ་ཆེན་སྲང་མདོ་དག་ཏུ་བསྐྱལ ཁྱིམ་གྱི་ཕྱི་ནང་ཐམས་ཅད་དུ༔ རྡོ་ཐུན་དང་ནི་ཚེར་ལྕག་བྲབ དྲག་
པོའི་ཤིང་གི་དུད་པས་བདུག སླར་ཡང་འོ་ཆབ་གཏོར་བྱེད་ཅིང༔ ཀྱེ༔ དབང་ཐང་ལོངས་སྤྱོད་སྤེལ་
མར་ལཿ ཚེ་ཡི་ལྷ་མོ་མདའ་དར་འཛིན༔ བསོད་ནམས་རྒྱས་མཛད་ནོར་བུ་བསྣམས༔
ནོར་གཏེར་ལྷ་མོ་བུམ་བ་བསྣམསཿ བཅུད་འཕེལ་ལྷ་མོ་ནོར་གཞོང་ཐོགསཿ ལྷ་
ཆབ་གཙང་མས་སྐུ་ཁྲུས་གསོལཿ བཀྲག་མདངས་གཟི་བརྗིད་ནུས་པ་སྐྱེདཿ བསོད་
ནམས་རྒྱས་ཤིང་དབང་ཐང་འཕེལཿ ཚེ་བསྲིང་དཔལ་སྐྱེད་ཟས་བཅུད་ལྡན མཐོ་
རིས་ཡོན་ཏན་བདུན་ལྡན་ཤོག ཤྲིནྟཾ་ཀུ་རུ་ཧོ མ་ཀུ་ལ་བྷཾ༔ འབྲུ་དཀར་གཏོར་ཞིང་བཀྲ་
ཤིས་བརྗོད༔ དཀྱིལ་གྱི་ཀ་བ་ནོར་བུའི་དབུས༔ ཨ་ཧུ་ཡེ༔ བྲིས་ཤིང་དར་དམར་བལ་ཚོན་བརྒྱན༔ ཁྱིམ་ལ་ནོར་
གཡང་འཕེལ་བར་འགྱུར གཞན་སྣང་ཟིལ་གྱིས་གནོན་འདོད་ན༔ མཚལ་དང་ལི་ཁྲི་ཙནྡན་དམརཿ ཞིབ་བཏུལ་
དཔྲལ་བར་ཐིག་ལེ་བྱ༔ གླང་སྣ་གི་ཝཾ་སིནྡྷ་ར༔ ཁབ་ལེན་གོང་གི་རྫས་གསུམ་བསྲེ རང་ཉིད་ཨ་ཙར་དམར་
བ་
172



ཡང་གསང་ཐུགས་ཐིག་བླ་སྒྲུབ་སྐོར། ག༽་
ནག་མདོག༔ ཕྱག་གཡས་ལྕགས་ཀྱུ་འོད་འབར་ གཡོན་པས་འཕྲུལ་གྱི་ཞགས་
པ་བསྣམས༔ ལྟེ་བར་རིགས་བྱེད་ལྷ་མོ་ནི༔ དམར་གསལ་ཞི་མ་ཁྲོའི་རྣམ་པ
ཤིན་ཏུ་ཆགས་པའི་ཉམས་དང་ལྡན༔ ཨུཏྤ་ལ་ཡི་མདའ་གཞུ་འགེངས༔ བདག་དང་
ལྷ་མོའི་ཐུགས་ཀ་ནས༔ འོད་ཟེར་བ་ཐག་འཛིང་བཞིན་འཕྲོས༔ ཁམས་གསུམ་ལྷ་
འདྲེ་མི་གསུམ་ཀུན༔ སྦུབས་ཆུས་དྲངས་བཞིན་མདུན་དུ་བཀུག དགའ་ཞིང་
ཆགས་པའི་སེམས་ཀྱིས་མྱོས༔ དད་གུས་གདུང་བས་ཕྱག་འཚལ་ཞིང༔ མདུན་དུ་
འགྱེལ་བ་འོད་དུ་ཞུ གནས་ནས་དྲངས་ཏེ་ལྟེ་བ་རུ༔ དབང་པོའི་ཚེ་སྲོག་བླ་ཡིད་
བསྡུསཿ རང་དང་ཆོས་ཉིད་གཅིག་ཏུ་བསྲེ༔ ཨཱ་པ་ར་ཎ་ཀུ་རུ་ཀུལླེ་ཨནྣཾ་ཏྲི་ཙིཏྟ་དུང་
དུང་ལོ་ཀ་ཝ་ཤཾ་ཀུ་རུ་ཧཱུྃ༔ ཏིང་འཛིན་དམིགས་པའི་འཕྲུལ་འཁོར་གྱིས༔ རེ་འགའ་སྔགས་བཟླས་རྫས་
ལའང་བཏཔཿ རེ་འགའ་སྣ་ཚོགས་སྤྱོད་པ་བྱེད༔ ཞལ་ཤེས་གནད་དང་ལྡན་གྱུར་ན༔ ཁམས་གསུམ་འགུག་པར་ཐེ་
ཚོམ་མེད༔ དམིགས་བྱ་དག་ལ་སྨོས་ཅི་དགོས༔ རྫས་ཉིད་གཏོར་རམ་ལྟོར་བཏང་བས མྱུར་དུ་སྣང་སེམས་གཡེང་
ཞིང་འགུགས འདི་ནི་གསང་བའི་གདམ་པའོ༔ དཀར་དམར་སྔགས་བྱང་བྲིས་པ་ལ༔ རྫས་ལྡན་དཀྱིལ་འཁོར་དབུས་
སུ་བཀོད༔ མཐོང་ཚད་འགུགས་ཤིང་ཆུ་རུ་སྦྱང༔ མྱོང་ཚད་འགུགས་པར་བྱེད་པའོ༔ ལྷ་འདྲེ་དུག་ཅན་གནས་པའི་སར༔
སྐྱེར་པའི་ཕུར་པ་ཁྲུ་གང་བ_མཚལ་གྱིས་བྱུག་ཅིང་སྔགས་བཏབ་ལཿ ཕུར་པ་ལས་བྱུང་འོད་ཟེར་གྱིས༔
ལྷ་འདྲེ་ཀུན་གྱི་སྙིང་ནས་དྲངས༔ མདུན་དུ་བཀུག་ཅིང་འགྱེལ་བ་ཡི༔ སྲོག་གི་སྙིང་
པོ་ཚུར་དྲངས་ཏེ༔ ཞབས་ཀྱི་འོག་ཏུ་མནན་པ་ཡིས༔ དཔའ་ཞུམ་དད་ཅིང་གུས་
པར་འདུད༔ སླར་ཡང་ཕུར་པ་ལས་བྱུང་བའི༔ འོད་ཀྱིས་ཁོ་ཡི་བག་ཆགས་སྦྱངས
བདག་གི་དམ་ལ་གནས་པར་བསམ༔ ཏྲི་ཏྲི་ཀ་པཱ་ལ་ལོ་ཀ་མུ་ཀ་ཙིཏྟ་ཝ་ཤིང་བསྡུས
173



་ མདོ་མཁྱེན་བརྩེའི་གསུང་འབུམ།
བསྡུས་སྟེ་བྷ་ཡ་ཀུ་རུ་ཧོ༔ ནག་ཕྱོགས་དབང་དུ་འདུ་བར་འགྱུར༔ དགྲ་རྣམས་གློ་བུར་དབང་སྡུད་ན༔ ཟངས་
སམ་སེང་ལྡེང་ཕུར་བུ་ནི༔ དབལ་ཟླུམ་སོར་གསུམ་པ་ཞིག་བཅོས༔ པད་རཀ་སིནྡྷུ་ར་བྱུག་ལ༔ རང་ཉིད་དམ་པ་
ནག་པོ་དང༔ ཕུར་པ་དབང་སྒྱུར་མཁའ་འགྲོ་མ༔ གཡས་པས་ལྕགས་ཀྱུ་གཡོན་
རླུང་ཞགསཿ སྐུ་སྨད་ཕུར་བུ་སྦུབས་དབལ་ཅན༔ དེ་ལས་བྱུང་བའི་འོད་ཟེར་གྱིས༔
སྲིད་ཞིའི་དབང་གི་ནུས་པ་བསྡུསཿ དེ་ལས་རང་འདྲ་གྲངས་མེད་འཕྲོས༔ དམིགས་
པའི་དགྲར་གྱུར་ཕོ་མོ་ཀུན༔ སྙིང་དང་མཚན་མར་དབལ་སོ་བཏབ༔ བླ་ཡིད་ཚེ་
བསོད་བཅུད་དུ་དྲངསཿ ཐ་མར་ལུས་ངག་ཡིད་གསུམ་ཀུན༔ ཞི་ཞིང་སྦུབས་ཆུས་
དྲངས་པའི་མཐརཿ ཐམས་ཅད་ཚུར་འདུས་རང་ལ་ཐིམ༔ དབང་མེད་གཏན་པ་
ཕྲལ་བ་རུ ཁོ་ཡི་འགོ་བའི་ལྷ་སྲུང་བཅསཿ དཔའ་ཞུམ་སྡང་བའི་སེམས་ཞི་ཞིང༔
སྔངས་སྐྲག་དབང་དུ་འདུ་བར་བསམ༔ ཨེ་ཝར་མ་ཨུ་མ་ཧེ་ནི་ཨ་མུ་ཀ་ཙིཏྟ་དུང་
དུང་ཧུ་མ་ཧུ་མ་ཝ་ཤཾ་ཀུ་རུ་བསྡུས་བསྡུསཿ ཞེས་བཟླས་ཕུར་བུར་སྔགས་བཏབ་ཅིང༔ དམིགས་པའི་
ཕྱོགས་སམ་དངོས་སུ་ཡང༔ མ་མཐོང་བ་རུ་བརྡེག་ཚུལ་བྱ འདི་ནི་ཤིན་ཏུ་ཟབ་ཅིང་རྣོ༔ རྨི་ལམ་གསལ་བར་བྱེད་པའི་
ཐབས༔ དཔྲལ་བར་ཟླ་བའི་དཀྱིལ་འཁོར་དབུསཿ ཨཱདཀར་རང་མདོག་དང་ལྡན་
དམིགས༔ དེ་ལས་བྱུང་བའི་འོད་ཟེར་གྱིས༔ སྲིད་པ་གསུམ་པོ་དུས་གཅིག་གསལ
ལྷ་འདྲེ་མི་གསུམ་ཐམས་ཅད་ཀྱི༔ སེམས་ཀྱི་རྟོག་པ་ཀུན་གསལ་ལོ༔ ཨ་ཧུ་ཡེ་
ཙེཀྱུ་ཕྱེསཿ ཐོག་མར་འབུམ་ཕྲག་བཟླས་པའི་མཐར༔ ལས་སྦྱོར་ཉལ་ཁར་བརྒྱ་ཚར་བཟླསཾ༔ ཨཱཉིད་བགྲངས་
ཤིང་དམིགས་པ་གཏད༔ ཐོག་མར་རྨི་ལམ་མངོན་ཤེས་འཆར༔ ཐ་མར་ཉམས་སྣང་དངོས་སུ་གསལ༔ ལུས་ལ་ཤེས་པ་
གསལ་འདོད་ན༔ ལྟེ་བར་འོད་དམར་ཐིག་ལེའི་དབུསཿ རཾ་ཡིག་ཚ་དབལ་ལྡན་པར་
174



ཡང་གསང་ཐུགས་ཐིག་བླ་སྒྲུབ་སྐོར། ག༽
བསམ དུང་ཁང་ནང་དུ་ཟླ་དཀྱིལ་ལཿ ཧཾ་ཡིག་དཀར་གསལ་བཀྲག་མདངས་
ལྡན༔ རཾ་ལས་འོད་འབྱུང་ཧཱུྃ་ལ་ཕོག༔ ཧཾ་ལས་བདུད་རྩིའི་རྒྱུན་བབ་པས༔ རྩ་
གནས་མེར་གྱིས་གང་བར་དམིགསཿ རཾ་ཨཱ་ཧཾ༔ སྔགས་འདི་དངོས་སམ་ཡིད་ཀྱིས་བཟླ༔ རང་
ལུས་འོད་ཀྱི་རང་བཞིན་ལཿ གར་བསྒྱུར་བར་སྣང་རྒྱུ་བར་དམིགསཿ ཉམས་རྟོགས་གསལ་ཞིང་བདེ་བ་འཕེལཿ རང་
ངམ་གཞན་གྱི་རླུང་རྟ་བསྐྱེད༔ - ཀུན་གྱིས་བརྩེ་ཞིང་བྱམས་འདོད་ན༔ རླུང་རྟའི་ཁམས་དང་མཐུན་པ་ཡི༔ མདོག་ལྡན་
ངོས་སུ་རྟ་མཆོག་བྲི༔ སྟེང་དུ་ནོར་བུ་འབར་བ་དང༔ རྨིག་བཞིར་རླུང་དཀྱིལ་ཡི་གིས་མཚན༔ དེ་ལ་སྔགས་འདི་བརྒྱ་རྩ་
བརྒྱད༔ བཟླ་ཞིང་རབ་གནས་ལྡན་པར་བྱ༔ ཨི་ས་ཡེ་ཡེ་ཁ་ཁེ་པཱ་བ་ལ་ཁུ་མ་ཡེ་ཨུ་སེང་སེང
བཅུ་གསུམ་མམ་ནི་ལོ་ཡི་གྲངསཿ བརྒྱ་རྩ་བརྒྱད་སོགས་རི་དབང་རྩེརཿ འཇུག་ཅིང་ཆུ་མིག་གསུམ་གྱི་ཆུས༔ ལུས་
བཀྲུས་ངར་གླུད་བརྒྱ་རྩ་བྱ༔ ཨོཾ་ཨཱཧཱུྃ༔ འབྲུ་བཅུད་ངར་གྱི་གླུརཿ བསོད་ནམས་རླུང་རྟ་ལ
བར་དུ་གཅོད་བྱེད་པའི༔ ལྷན་ཅིག་སྐྱེས་པའི་བདུད༔ ཕ་མའི་རྒབ་འདྲེ་ཡི༔ ཚོགས་
དང་བཅས་ལ་སྦྱིན༔ ངོམས་ཤིང་ཚིམ་གྱིས་ལ༔ དམིགས་པའི་ཡུལ་དུ་སོང༔ སླར་
ཡང་འཁོར་གྱུར་ན༔ ཡེ་ཤེས་མེ་ཡིས་བསྲེགསཿ ར་ཏྲི་བིགྷན༔ སམ་བྷ་ར་སམ་བྷ་
ཡེ རེ་རེ་བཞིན་དུ་བསྔོས་བྱས་ལ༔ བདུད་ཀྱི་ཕྱོགས་སུ་གཏོར་བར་བྱ. འགོ་ཞིང་ལྷན་ཅིག་སྐྱེས་པའི་ལྷ༔ དུང་གི་རྟ་
དཀར་མི་དཀར་ཅན༔ གཡས་སུ་བསྐོར་ཞིང་འཁོར་བར་བསམ༔ རླུང་རྟ་དཔལ་བསྐྱེད་གདམས་པའོ༔ རྩོད་པ་དག་
ལས་རྒྱལ་འདོད་ན༔ རང་ཉིད་དམ་པ་ནག་པོ་ཉིད༔ གནས་འགྱུར་འཕྲུལ་གྱི་རྒྱལ་པོ་ནི
མི་དཀར་དུང་གི་ལཱ་ཐོད་ཅན༔ ལྕེ་ནི་རལ་གྲིའི་རྣམ་པ་ལཿ སྟེང་དུ་ཧི་ཡིག་སེར་པོ་
ལསཿ འོད་འཕྲོས་སྨྲ་བའི་དབང་ཕྱུག་གི གསུང་གི་ནུས་པ་ཀུན་བསྡུས་བསམ
ཐུགས་ཀར་རྡོ་རྗེ་གནས་པ་ལས༔ ཐ་ཡིག་མུན་པའི་མདོག་འཕྲོས་པ ཕ་རོལ་ལྕེ་
175



མདོ་མཁྱེན་བརྩེའི་གསུང་འབུམ།
ཡི་དབང་པོར་བསཿ མཆོད་རྟེན་མགོ་མེད་ཐུར་བསྟན་གྱུརཿ ངག་ལྐུགས་དྲན་པ་
ཉམས་པར་འགྱུར༔ ཏ་ལ་ཀ་མ་ལ་བྷ་ར་ཧུ་ཧུ་ཐ་རམ་ཝཱཀྐ་ནན༔ བརྒྱ་སྟོང་བཟླ་ཞིང་གླང་
མ་ཡི ཕུར་བུར་རོ་སོལ་བྱུག་བྱས་ལཿ དེ་ཉིད་ལྷམ་གཡོན་ནང་དུ་བསྡུསཿ རྩོད་པ་དག་ལས་རྒྱལ་བར་འགྱུར༔ སྔོན་
ལས་འཕྲལ་རྐྱེན་ལས་གྱུར་པའི༔ བྱིས་པ་སྐྱེ་དཀའི་ནད་བྱུང་ན༔ བྱང་བུལ་ཐབ་ཀྱི་ས་དག་ལཿ བི་ཏི་སེལ་སེལ …
ཀུ་རུ་ཨ་ཕྱེས་ཕྱེས་ཕུ་ཕུ་ཧུ་ཡེ་བྷི་མི་ཕྱུར་ཕྱུངས་ལི་འབའ་ལི་འབའ་ཧོ༔ སྔགས་འདི་བརྒྱ་
སྟོང་བཟླས་བྱས་ལཿ ཁོང་དུ་བཏང་བས་འཕྲལ་དུ་འབྱིན༔ བི་མ་སེ་སུ་རུ་ཕྱུར་ཕྱུངསཿ རྒྱ་ཚྭར་སྔགས་
བཏབ་ཁོང་དུ་བཏང༔ རོ་མ་འཕྲལ་དུ་འབྱིན་པར་འགྱུརཿ བྱིས་པར་ཆུང་སྲི་ཞུགས་པ་ལ༔ སྲེ་མོང་པགས་པའི་ནང་ཉིད་
དུ རྩྭ་ཡིས་བྱིས་པའི་གཟུགས་ཕོ་མོ ར་སྤུའི་སྐུད་པས་བཅིང་བྱས་ལཿ མལ་ལམ་ཁང་བའི་འོག་དག་ཏུ གྲུ་གསུམ་
དོང་བྲུས་ནང་དུ་བཞག༔ ཀྱེ༔ ཐེའུ་རང་རིགས་སུ་གཏོགས་པ་ཡི༔ ཆུང་སྲི་ཁ་དམར་ཨུར་
མོའི་རིགས༔ ཕོ་མོ་རང་རང་རིགས་ལ་སྡང༔ བྱིས་པ་ཆུང་ངུའི་སྲོག་གཅོད་ཅིང༔
གང་དུ་འཁྲུགས་པ་དེ་རུ་འཁོར༔ ཁྱོད་ནི་ལས་ངན་སྟོབས་ཆེ་བས༔ ཚེ་འདིར་
གནོད་པ་སྣ་ཚོགས་བསྐྱལ ཕྱི་མར་ཡི་དྭགས་སྡུག་བསྔལ་མྱོང དེ་བས་གནས་
འདིར་མྱུར་དུ་འདུས བག་ཟན་ཡུངས་ཕྱེ་རམ་པ་ཡོསཿ ར་ཡི་འོ་མ་སིང་པོའི་སྐོམ
མི་ཟད་འདོད་ཡོན་གཏེར་ལ་སྤྱོད༔ སང་སང་སུ་ཀི་ནི་ལ་མེ འཐིབ་ཅིང་དབང་
པོའི་སྒོ་རྣམས་འགགས༔ སེམས་ནི་བདེ་བ་བསྐྱེད་གྱུར་ཅིག བསྲུང་བྱ་མོ་ཡིས་ལན་དགུར་
འགོང༔ གོང་གི་སྔགས་ཉིད་བརྒྱ་རྩ་བཟླ༔ ཡེ་ཤེས་འོད་ཀྱི་དྲྭ་བས་བཅིང༔ འབྱུང་བ་བཞི་ཡིས་རྒྱས་བཏབ་པོ༔ དེ་ནས་
མོ་ཡི་མངལ་སྒོ་རུ༔ ཐིག་དམར་རི་གྱིས་མཚོན་པར་བསྒོམ༔ ཨ་རུ་ནག་ཆུང་ཙནྡན་ཆུར༔ བརྡར་བས་སྣག་གིས་བྲིས་
པ་ཡི༔ ཡི་གེ་བརྒྱ་རྩ་བརྒྱད་ཉིད་དུ༔ ཨ་ཀ་ཙ་ཊ་ཏ་པ་ལ་ཨ་ཤུ་མེ མར་དང་ཡི་གེ་དག་ལ་བཏབ༔ ལྷན་
176



ཡང་གསང་ཐུགས་ཐིག་བླ་སྒྲུབ་སྐོར། ག༽
ཅིག་ཐོ་རང་ཁོང་དུ་བཏངཿ ལྟེ་འོག་མཚལ་གྱིས་ཡིག་རྒོད་བྲི མཛོ་མོ་ཤིང་གི་ཕུར་བུ་ནི༔ སོར་གསུམ་པ་ལ་
སྔགས་བཏབ་ཅིང༔ ཡུངས་དཀར་འབྲུ་བདུན་དང་བཅས་ཏེ༔ མགུལ་དུ་བཏགས་ན་བསྲུང་བའི་མཆོག བྱིས་པ་
བཙས་པའི་དུས་ཀྱི་ཚེ༔ མཚལ་གྱིས་ཡིག་རྒོད་སྙིང་གར་བྲི༔ འཕྲུལ་ཡིག་སྔགས་བཏབ་མ་ཡིས་ རེ་འགའ་སྔགས་
མར་བྱིས་པར་བྱུག བྱིས་གདོན་གསོ་བའི་གདམས་བའོ༔ ཡང་གཅིག་འཕྲུལ་གྱིས་གསོ་བ་ནི ཚར་བུའི་ཤིང་བྱང་
དགུ་དག་ལཿ བྱིས་པའི་གཟུགས་བྲིས་མེ་བུས་ལཿ ལོ་གྲངས་བསྐོར་ཞིང་བྱང་ཕྱོགས་སུ༔ ཕ་ཝཾ་ཁེར་སྐྱེས་རྩ་བར་
མནན ཕ་ཡི་གདོང་པར་མཚལ་བྱུག་ལཿ ཐོ་རང་ལྷོ་ཡི་ཕྱོགས་སུ་བལྟ༔ འོ་དོད་ཐང་གསུམ་འབོད་བྱེད་ཅིང༔ སྟག་
ལོ་བ་ཡི་བྱིས་པ་ཡིསཿ ནུབ་ཏུ་འུར་རྡོ་དགུ་བོར་ནསཿ བྱིས་པ་གདོན་ལས་ཐར་བར་གྱུརཿ རྒྱལ་པོའི་གནོད་པའི་གྲིབ་
བྱུང་མཿ སྤྲེའུའི་པགས་པ་དངོས་སམ་ནི ཡང་ན་གཟུགས་སུ་བྲིས་པ་ཡི༔ སྟེང་དུ་མཁར་གོང་དགུ་བཞག་ཅིང༔ ནད་
པར་སྐྱེར་ཤུན་དུད་པས་བདུག ལུས་བཀྲུས་ཁུ་བས་ངར་མི་ནི སྤྲེལ་གྱི་གཟུགས་ཅན་དགུ་བྱས་ལཿ འཁོར་གོང་རེ་
རེའི་རྩ་བར་བཞག ནད་པའི་ལུས་ལ་རོ་སོལ་བྱུག བུད་མེད་ཁ་སོ་མི་གཙང་བས ལག་ནས་བྱུང་བའི་ཕྱེ་དང་ནི
སྤེན་མའི་དུད་པས་བདུག་བྱས་ལ༔ རང་ཉིད་དམ་པ་ནག་པོ་ནི༔ སྐུ་ལས་འོད་ཟེར་འཕྲོས་པ་
ཡིས༔ བསྲུང་བྱའི་ནད་གདོན་ཀུན་བཀུག་ནསཿ མདུན་གྱི་རྫས་ལ་ཡང་ཡང་བསྟིམ༔
དུ་དུ་ན་ཨ་ཤུ་རཱ་ཛ་ཁུག་ཛ༔ ཅི་ནུས་དངོས་སམ་ཡིད་ཀྱིས་བཟླ ནད་པ་གཡའ་ཆིལ་བྱུང་བའི་ཚེ༔ མདུན་
གྱི་རྫས་རྣམས་ཐམས་ཅད་ཀུན༔ དགོན་པའམ་ནི་མཆོད་རྟེན་དྲུང ཡང་ན་སྲང་མདོར་བསྐྱལ་བར་བྱ ནད་པ་ཐང་
ཆེན་དཀྱིལ་དུ་བསྙལ རང་ཉིད་ཞག་བདུན་ཨཱདམིགས་བྱ༔ རྒྱལ་པོའི་གདོན་ལས་ཐར་པར་ངེས༔ བཙན་གྲིབ་སེལ་
བར་བྱེད་པའངཿ ལུག་གི་པགས་པ་གཅལ་དུ་བཀྲམ༔ རྡོ་དམར་ས་དམར་བྱུག་བ་བདུན སིང་པོའམ་ཆུར་ཁུས་ལུས་
བཀྲུས་ཤིང༔ མི་དམར་རྟ་དམར་ཞོན་པ་བདུན༔ ཁྲག་ཀོང་བདུན་དང་ཤ་ཚིལ་བསྐོར༔ རང་ཉིད་དམ་པ་
གནས་གྱུར་པསཿ ཨ་ཙར་དཀར་པོ་བེ་ཅོན་གཡས༔ གཡོན་པས་མི་རྐང་གླིང་བུ་
I•
177



མདོ་མཁྱེན་བརྩེའི་གསུང་འབུམ།
སྒྲོགསཿ བརྟུལ་ཞུགས་ཉམས་དང་ལྡན་པ་ཡི༔ གླིང་བུའི་སྒྲ་ལས་འོད་བྱུང་ཞིང
བསྲུང་བྱར་གནོད་པའི་བཙན་རྣམས་ཀུན༔ རང་དབང་བརྟེན་པ་བྲལ་བར་འདུས༔
ཙ་ཏྲི་ཧུ་ར་ཨ་ཀུ་ཤ་འདུས་འདུསཿ བརྒྱ་སྟོང་བཟླ་ཞིང་དམིགས་པས་གཅུན༔ གླིང་བུ་དྲག་ཏུ་སྒྲོག་བྱེད་
ཅིང༔ ནད་པའི་ལུས་འདར་སེམས་འཁྲུགས་ཚེ༔ བཙན་དམག་འཁོར་དང་བཅས་པ་ཀུན༔ ལུས་འདར་མགོ་བོ་འཁོར་
བ་ཡི༔ རང་དབང་བརྟན་པ་བྲལ་བར་བསམ༔ ཙ་པཱ་ལ་ཧུ་ར་ཧུ་ར་ཤིག་ཤིག་ཡི་ཡཾ་ཕྱེས་ཕྱེས
རྫས་རྣམས་མྱུར་བསྡུས་ནད་པ་ལཿ གཡོན་དུ་ལོ་གྲངས་བསྐོར་བྱས་ཤིངཿ མྱུར་བར་གནོད་པ་བྱུང་བའམ༔ རི་དམར་
རྩེ་རུ་བསྐྱལ་པར་བྱ༔ ནད་པ་ཆུ་ཆེན་ཁ་རུ་བསྙལཿ རང་ཉིད་ཨཱདམིགས་ལ་གནས་ཤིང སྐབས་སུ་ཆུ་ལྕག་དག་གིས་
བྲབ བཙན་གྱི་གནོད་ལས་གྲོལ་བར་འགྱུར༔ ཀླུ་གཉན་ས་བདག་གདོན་གྱིས་ཐེབསཿ ངན་བཟློག་སྔགས་གྱིས་སེལ་
འདོད་ན༔ ཆུ་སྣ་དགུ་བླང་ར་དཀར་གྱི འོ་མ་ཅུང་ཟད་དག་དང་བསྲེས༔ ན་ག་ཕུ་ལ་བྷི་ཏི་ཕྱུང་དུ་ན་ཙ་ད་
མི་ལི་ཧ་ཕྱེས་ཧུབ་ཕྱུངས་ཕུ་ལིང་ཧོ༔ བརྒྱ་སྟོང་ནུས་ལྡན་སྔགས་ཀྱིས་བཏབ༔ ཕྱིང་དཀར་གདན་ལ་
སྦལ་ལྕགས་བྲི༔ རྡོ་སྔོན་བརྒྱད་དང་བྲ་མའི་ཤིང༔ འོ་མ་མངར་གསུམ་བཏབ་པ་བཤམ༔ རང་ཉིད་དམ་པ་
གནས་གྱུར་བསཿ ཀླུ་ཡི་སེམས་དཔའ་སྟོབས་པོ་ཆེ༔ སྔོ་སངས་གཡུ་ཡི་ལྭ་ཐོད་
ཅན༔ གཡས་པས་བདུད་རྩིའི་བུམ་པ་དང༔ གཡོན་པ་སྨན་པོར་བསྣམས་པ་ཡི༔
སྐུ་ལས་བྱུང་བའི་འོད་ཟེར་གྱིསཿ ཀླུ་གཉན་ས་བདག་འཁོར་ཚོགས་བཀུག རྟེན་
ལ་ཡང་ཡང་བསྟིམ་པར་བསམཿ ནཱ་ག་གུ་ལ་གུ་མིཀུ་རུ་ཨཾ་ཀུ་ཤ་ཡ་འདུས་འདུས
བརྒྱ་རྩ་བཟླས་ཤིང་འོ་ཆབ་ཀྱིས་ལུས་བཀྲུས་གླུད་གཟུགས་སྦྲུལ་མཇུག་བརྒྱད༔ སྦལ་སྤྲུལ་སྡོམ་སྦྱོང་འབུ་སྲིན་
གཟུགས གྲངས་མེད་དང་བཅས་མཐའ་མར་བསྐོརཿ རྩ་བའི་སྔགས་བཟླས་བྱེ་མས་བྲབ ནད་པ་སྐྱུག་ལོག་འཐིབ་
ཉམས་བྱུང༔ དེ་ཚེ་རྫས་བསྡུས་ལོ་གྲངས་བསྐོར༔ ཆུ་མིག་མཚོ་འགྲམ་ནེའུ་གསིང་སོགསཿ.གནོད་པ་བྱུང་བའི་གནས་
178



ཡང་གསང་ཐུགས་ཐིག་བླ་སྒྲུབ་སྐོར། ག༽
སུ་བསྐྱལ༔ ནད་པ་གྲམ་ཐང་ཆེན་པོར་བསྙལ རང་ཉིད་མི་དམིགས་ལ་གནས་ཤིང༔ སྐབས་སུ་བྱེ་ཚན་དག་གིས་
བཀྲབ ངེས་པར་སེལ་བར་ཐེ་ཚོམ་མེད༔ རང་ལུས་ཉི་ཟླའི་དཀྱིལ་འཁོར་དབུསཿ ཨཱཡིག་
མཐིང་གསལ་གྲངས་མེད་པཿ བུང་བའི་ཚང་ཞིག་ལྟ་བུར་བསམཿ བསྲུང་བྱའི་
ལུས་ལ་བརྒྱན་པ་ཡིསཿ རྩྭ་ཕུང་མེ་ཡིས་བསྲེགས་པ་བཞིན༔ སྟོང་པར་སྦྱངས་ཤིང་
རྣམ་ཤེས་ཀྱི ངོ་བོ་ཨཱཐདཀར་གྲངས་མེད་ཅིག དེ་ཡང་མཁའ་དབྱིངས་འདྲེས་པ་
ཡིསཿ སྤྲོས་བྲལ་མ་བཅོས་རྒྱུན་སྐྱོང་ངོ༔ འདི་ནི་གནད་ཀྱི་གདམས་པ་སྟེ༔ ཡིད་བཞིན་ནོར་ལས་
དཀོན་པའོ༔ རང་གི་ཟ་ཐོད་དག་ལ་ནི༔ སིནྡྷ་ར་ཡིས་ཏྭཾ༔ བྲིས་ལ༔ བ་གླང་དཀར་མཚན་ཅན་དག་གི༔ འོ་མ་མངར་
གསུམ་བཏབ་པ་ཡིས༔ སུམ་གཉིས་བཀང་ཞིང་གསེར་གཡུ་དུང༔ ནང་དུ་གཞུག་ཅིང་དར་དམར་བཀབ མདུན་
དུ་ཀླུ་ཡི་ཐོད་པ་ནི ཡངས་ཤིང་རྒྱ་ཆེ་འོ་ཆབ་དབུསཿ ཡིད་བཞིན་ནོར་བུ་འབར་
བའི་ཀློང ཡིད་བཞིན་ལྷ་མོ་དཔལ་འབར་མ༔ སྐུ་མདོག་བྱུ་རུ་སྣུམ་བྱུག་ལྟར༔
གཡས་པ་དབང་གི་ལྕགས་ཀྱུ་དོརཿ གཡོན་པ་གཏེར་གྱི་བུམ་པ་བསྣམསཿ དར་
དང་རིན་ཆེན་རུས་རྒྱན་གསོལཿ ཐུགས་ཀར་དགའ་བ་འཁྱིལ་པའི་དབུསཿ ཏཱཾ་ཡིག་
གསེར་གྱི་མདོག་ཅན་གསལཿ དེ་ལས་བྱུང་བའི་འོད་ཟེར་གྱིས༔ ཞིང་བཞུགས་
རྒྱལ་བའི་བྱིན་རླབས་དང༔ ཁྲོ་བོ་ཁྲོ་མོའི་མངོན་སྤྱོད་སྟོབས༔ སྲིད་གསུམ་བསོད་
ནམས་ཟས་ནོར་བཅུདཿ མེར་མེར་བསྡུས་ཤིང་ལྷ་མོ་ཡི༔ སྐུ་ལ་ཐིམ་ཞིང་ཐུགས་
ཀར་བསྡུསཿ ཕྲིན་ལས་རྣམ་བཞིར་རང་དབང་བསྒྱུརཿ བྱིན་རླབས་ནུས་སྟོབས་
ལྡན་པར་དམིགསཿ ཨ་བཱ་ར་ཎི་ཀཱི་ལི་མེལ་མེལ་ཀི་ཝི་རི་སིདྡྷི་ཀུ་རུ་ཧོ༔ དམིགས་གནད་
ལྡན་པས་འབུམ་བཟླས་ན༔ ཐོད་པར་འཇའ་འོད་འཁྱིལ་བ་དང༔ བཅུད་འཕེལ་འོད་དང་དྲི་བཟང་ཁྱབ༔ རྨི་ལམ་མེ་
179



མདོ་མཁྱེན་བརྩེའི་གསུང་འབུམ།
ཏོག་རིན་ཆེན་ཆརཿ འོ་མའི་རྒྱ་མཚོ་ཕྱུར་བ་དངཿ ཡིད་བཞིན་ནོར་བུ་རྙེད་པ་སོགསཿ རྟགས་མཚན་མངོན་དུ་གྱུར་
པའི་ཚེ༔ མཁའ་འགྲོ་འོད་ཞུ་ཐོད་པར་ཐིམ༔ གསེར་མདོག་འོད་ཟེར་ལྔ་ལྡན་གྱུར༔ ནང་བཅུད་དངོས་གྲུབ་ཚུལ་དུ་
རོལཿ རྟེན་འབྲེལ་སྙིང་པོ་ཉེར་གཅིག་གིསཿ བརྟན་པར་བྱ་ཞིང་ཤིས་པ་བརྗོདཿ བྷནྡྷ་ཡིད་བཞིན་དབང་གི་རྒྱལཿ རང་
ངམ་གཞན་ལ་དངོས་གྲུབ་སྟེརཿ མཐོང་རེག་བཅུད་མྱོང་རྣལ་འབྱོར་བསཿ དམིགས་པའི་ཁ་ལོ་བསྒྱུར་བ་ན ལས་གང་
འགྲུབ་པར་ཐེ་ཚོམ་མེད༔ ཞི་རྒྱས་དབང་དང་དྲག་པོའི་ལས འོ་མ་ཟས་དང་ཞིམ་མངར་ཆང༔ ཧཾ་སཾ་མི་རཾ་སྔགས་ཀྱིས་
བསྒྱུརཿ དགོས་འདོད་ཀུན་འབྱུང་ཐོད་པ་ཡི༔ མན་ངག་ཡིད་བཞིན་ནོར་བུའོ༔ སྣ་ཚོགས་མཁའ་འགྲོ་སྤྲུལ་སྒྱུར་མའི
ཐུགས་སུ་གབ་པའི་མན་ངག་ཆོས༔ འཕྲུལ་དཔྱད་ཁྲ་བོའི་གདམས་པ་འདི༔ ལྕགས་སྒྲོམ་སྨུག་པོའི་བརྡ་རིས་ལས༔ ཨ་
ཙར་དམ་པ་ནག་པོ་ཡི༔ དག་པར་མཛད་ནས་བསྒྱུར་བ་བཞིན༔ ཌཱཀྐིའི་བཞེད་དོན་བསྐང་ཕྱིར་ཕུལ ས་མ་ཡཱ༔ རྒྱ་རྒྱ་
རྒྱ ཁ་ཐཾ༔
་ དྲག་པོ་ཐོད་ཕྲེང་རྩལ་ལ་འདུདཿ གསང་བ་ལས་ཀྱང་ཆེས་གསང་བ ཨ་ཙིར་དམ་པ་ནག་པོ་ཡི༔ ངན་སྔགས་
འཕྲུལ་དཔྱད་ནག་པོ་ནི༔ ཐོག་མར་རང་ཉིད་སྟོབས་ཀྱི་ལྷ༔ གུ་རུ་ནག་པོར་གནས་བསྒྱུར་
པཿ རང་གི་སྙིང་དབུས་མཁའ་འགྲོ་མ༔ ཟ་བྱེད་འབར་མ་ནག་མོ་ནི༔ མཐིང་
གསལ་འབར་བའི་ཕྱག་རྒྱ་ཅན༔ དེ་ལས་བྱུང་བའི་འོད་ཟེར་གྱིསཿ རང་ལུས་ཤ་
ཁྲག་དངོས་འཛིན་བསྲེགསཿ སྟོང་པ་ཆེན་པོའི་རང་མདངས་ལསཿ འདོད་ཆགས་
ཞེ་སྡང་འབར་བའི་རྩལཿ ཨ་ཙར་པདྨ་བདུད་འདུལ་ནག ཁྲོས་པ་ལས་ཀྱང་ཆེར་
ཁྲོས་པ མིག་གསུམ་སྡང་མིག་མེ་འོད་འཕྲོ༔ ཞལ་གདངས་མཆེ་གཙིགས་ལྗགས་
བརྐྱང་བཿ ཁྲོ་ཆུ་ཁོལ་མའི་མཆིལ་མ་འབེབསཿ རལ་པ་གཡུ་མདོག་ཐོར་ཚུགས་
ཀྱི༔ རྩེ་མོར་རྡོ་རྗེ་ཕྱེད་པས་མཚན༔ སྨིན་མ་སྨ་ར་ཨག་ཚོམ་ནི༔ དམར་སེར་མེ་ཡི་
180



ཡང་གསང་ཐུགས་ཐིག་བླ་སྒྲུབ་སྐོར། ག༽
རང་བཞིན་འབར༔ ཕྱག་གཡས་ཐོ་ཆེན་འབར་བ་ཕྱིརཿ ལྷ་འདྲེ་མི་གསུམ་རྡུལ་དུ་
འཐགསཿ གཡོན་པས་ལྕགས་ཀྱུ་འབར་བ་ཡིསཿ ཁམས་གསུམ་སྙིང་ནས་འདྲེན་
པར་བྱེདཿ སྐུ་སྟོད་མི་ལྤགས་གཡང་གཞི་དང༔ སྐུ་སྨད་སྤྲིན་གྱི་ཤམ་ཐབས་གསོལ
ཞབས་གཉིས་རླུང་གི་འཁོར་ལོ་ཆིབས༔ སྤྲུལ་པ་བདུད་འདུལ་མཁའ་འགྲོ་མ༔ སེང་
གེ་གཡུ་མདོག་རྫུ་འཕྲུལ་ལྡན༔ རལ་མཇུག་དམར་སེར་མེ་རུ་འབརཿ སྦལ་སྤྲུལ་
སྡིག་པ་ཟས་སུ་ཟ ས་བདག་ཀླུ་གཉན་དམྱལ་ཐག་གཅོད༔ སྡེ་བརྒྱད་དྲེགས་བའི་
སྲོག་སྙིང་ཕྲོག ཡང་སྤྲུལ་འབར་མ་ཆེན་མོ་ནི༔ ཁམས་གསུམ་སྲོག་ལ་དབང་ཟ་
མ ཁྲག་རལ་མདོག་ལ་དུག་རླངས་ཕྱུརཿ ཁྲག་མིག་མཆེ་བ་ཟངས་ཡག་གཙིགས
སྤུ་གྲི་གཡས་ལ་ནད་རྐྱལ་གཡོན༔ ནུ་མ་འཕྱང་ཞིང་མཚན་མ་བསྒྲད༔ ནད་སྣ་དགུ་
ཡི་ཆུ་རྒྱུན་འབེབས༔ མེ་རླུང་འཁྲུགས་ཤིང་རྟ་ལ་ཞོན༔ སྡང་བར་བྱེད་པའི་དགྲ་བོ་
ཀུན༔ མཐོང་བ་ཙམ་གྱིས་རྡུལ་དུ་རློག བདུད་འདུལ་དྲག་པོ་གཙོ་འཁོར་གསུམ
བསྐྱེད་པ་ཙམ་གྱིས་བྱོན་པ་དངཿ དྲན་པ་ཙམ་གྱིས་དབྱེར་མེད་འདྲེསཿ དགྲ་གདོན་
ཤ་རུས་ནང་རོལ་ཟོ༔ བསད་ཁྲག་དྲོད་མོར་སྐྱེམས་ཕུད་འབུལ༔ གདོན་བགེགས་
ས་བདག་ཀླུ་གཉན་དང༔ དམིགས་པའི་ཡུལ་གྱི་དམ་ཉམས་དགྲ སྔ་དགྲ་བྱས་
དང་ད་དགྲ་བྱེད༔ ཕྱི་དགྲ་ཡིད་ལ་བརྣག་པ་ཀུན༔ སྲོག་གཅོད་དབུགས་ལོངས་
ལུས་སེམས་ཕྲོག༔ ལུས་ངག་ཡིད་གསུམ་བརླག་པར་མཛོད༔ ཨ་ཎ་ག་རུ་སིང་ཧ་
ཙནི་སི་པཱ་ར་མུ་ཁེ་ཙ་ཧི༔ བསྐྱེད་ཅིང་སྔགས་འདི་འབུམ་བཟླས་ན༔ ཧེ་རུ་ཀ་ཡི་བརྟུལ་ཞུགས་རྟོགས དྲག་
པོ་སྔགས་ལ་རང་དབང་བསྒྱུར༔ ཁམས་གསུམ་བརླག་པའི་མཐུ་ལྡན་འགྱུར༔ ལུས་ཀྱི་ན་ཚ་ཞི་བ་དང༔ ས་བདག་ཀླུ་
181



མདོ་མཁྱེན་བརྩེའི་གསུང་འབུམ།
|
གཉན་སྦལ་སྦྲུལ་དུག འདི་ཡིས་འཇོམས་པར་ཐེ་ཚོམ་མེདཿ རྩ་བའི་སྒྲུབ་པ་འདི་སོང་ན ལས་སྦྱོར་གང་དང་གང་ལ་
ཡངཿ དམིགས་པ་སྔགས་དང་རྟེན་འབྲེལ་ལས༔ རྫས་དང་ཡོ་བྱད་སྒྲུབ་མི་དགོས ས་བདག་ཀླུ་གཉན་འཇོམས་པ་ལ
ལས་མཁན་མཁའ་འགྲོ་སེང་ཧ་མཿ རྡོ་རྗེའི་ཆོས་བདུན་ལུས་གྱུར་ནསཿ གནོད་
བྱེད་ས་བདག་ཀླུ་གཉན་ཀུན༔ སྦལ་སྦྲུལ་སྡོམ་སྡིག་རྣམ་པ་ཅན༔ ལྷག་མ་མེད་
པར་ཟོས་པར་བསམཿ སིང་ཧ་ནཱ་ག་ནི་ཧི་ཀ་ཝ་ཙི་བརླག་བརླག་ཆོམ༔ བཟླ་ཞིང་སོར་མོ་
བཅུ་བརྐྱང་བསྐུམ སྣ་ཚོགས་བྱས་པས་རྟགས་མཐོང་ངོ༔ གདོན་ཆེན་བརླག་པར་བྱེད་འདོད་ན༔ རང་ཉིད་ཨ་ཙར་
བདུད་འདུལ་ནག༔ གནོད་བྱེད་ལྕགས་ཀྱུས་སྙིང་ནས་དྲོངསཿ གཡས་པའི་ཐོ་བས་
ཕྱི་མར་བརྡུང༔ ལས་མཁན་སེང་ཧ་གྲངས་མེད་ཀྱིསཿ ལྷག་མ་མེད་པར་ཟོས་པར་
བསམཿ ཨ་ཀ་ར་ཎ་མ་ར་ཡ༔ བཟླ་ཞིང་རྡོ་རྗེའི་ཁུ་ཚུར་གཉིསཿ མཁའ་ལ་བརྡེག་པས་ལས་འགྲུབ་བོ༔
དགྲ་བོ་ཕུང་བར་བྱེད་པ་ལ༔ རྩ་བའི་བསྒོམ་བཟླས་ཐ་མ་རུ༔ རང་ཉིད་ཕུང་བྱེད་ནག་པོ་ནི༔ དགྲ་
བོའི་མགོན་སྐྱབས་ལྷ་སྲུང་ཀུན༔ ཕྱག་གཡོན་ལྕགས་ཀྱུས་སྙིང་ནས་དྲོངསཿ གཡས་
པའི་ཐོ་བས་ཚད་ཙམ་གྱིསཿ སྔངས་སྐྲག་འདར་ཞིང་སྲོག་སྙིང་ཕུལ བྱེའུ་ཆུང་ཁྲ་
ཡིས་དེད་བཞིན་དུ༔ ལྷན་སྐྱེས་འགོ་བའི་ལྷ་ལྔ་བྱེརཿ སྲུང་མ་ཁོ་ཡི་རང་གཤེད་
བབ ལས་མཁན་འབར་མ་སྲོག་ཕྲོག་མསཿ སྤ་གྲིས་དགྲ་བོའི་སྙིང་ལ་རྒོབ བླ་
ཚེ་སྲོག་དབུགས་རྔམས་ཟས་གྱིས༔ རྣམ་ཤེས་རྟེན་དང་ཕྲལ་བྱས་ཤིང ལྷག་མ་
མེད་པར་ཟོས་པར་བསམཿ བྷོ༔ དམར་ནག་བདུད་མོ་ཁྲག་མིག་མཿ ཨོ་རྒྱན་ཡུལ་
གྱི་དུར་ཁྲོད་དུ མནའ་ཐོ་བཅད་ཅིང་དམ་བཅས་བཞིན༔ དམ་ཉམས་དགྲ་བོ་
ལས་ངན་པོ༔ དམིགས་པའི་ཡུལ་དུ་གྱུར་པ་འདི༔ དོ་ནུབ་ནམ་གྱི་གུང་ཐུན་ལ
182



ཡང་གསང་ཐུགས་ཐིག་བླ་སྒྲུབ་སྐོར། ག༽
སྲོག་ཆོད་དབུགས་ལོངས་བླ་ཚེ་བསྡུསཿ རྣམ་པར་ཤེས་པ་རྟེན་མེད་ཐོངསཿ ལྷག་
མ་མེད་པར་བརླག་པར་གྱིསཿ མ་ཙ་ལ་རུ་ཨ་ཤུ་རྒྱུག་ཨ་མུ་ཀ་ཆེ་གེ་མོ་ཆད་སོད༔
ཆོམ་ཆོམ་ཧབ་ཚལ་རྡུལཿ དྲག་ཏུ་བཟླ་ཞིང་ཨ་ཙ་རའི༔ ཐུགས་ཀའི་འོད་ཟེར་འབར་མར་ཕོག རབ་ཁྲོས་
དགྲ་བོའི་ཡུལ་དུ་སོང༔ སྲོག་གཅོད་ལས་ལ་རྔམ་པར་བསམ༔ སྐབས་སུ་མགོ་མཇུག་ལྡོག་སྟེ་ཉལཿ ནམ་མཁའ་ས་
གཞི་རུ་ལོག་བསམཿ ཤཱཀ་ཐུབ་ནག་པོ་རི་ལོག་ཙམ དགྲ་བཅོམ་འབུམ་གྱིས་བསྐོར་བ་ཡིས ཁོ་ཡི་འོག་ཏུ་མགོ་
མཇུག་ལྡོག༔ ཀུན་ཀྱང་རབ་ཏུ་ཁྲོས་བྱུང་ནསཿ དམོད་པས་ཐལ་མོ་བརྡེབ་པ་ཡིསཿ དགྲ་བོ་བསོད་ཟད་ཁྲག་ཏུ་སྐྱུག
འབར་མས་ལྷག་མེད་ཟོས་པར་བསམ༔ འདི་ཡིས་དགྲ་བོ་ཞག་བདུན་ནསཿ ཟླ་གཅིག་ཚུན་ཚད་འཆི་བར་ངེས༔ ༈
གཟའ་རྒོད་དྲག་པོའི་ལས་སྦྱོར་ནི༔ དབེན་པའི་གནས་སམ་དྲག་པོའི་སརཿ དགྲ་བོ་ཕོ་མོ་གང་ཡིན་ཡངཿ ཁོ་ཡི་མིང་
ངམ་རུས་བྲིས་ལཿ ཤོག་གུས་དྲིལ་བ་སྡོང་བལ་དྲིལ༔ ཟན་ཀོང་བཅུག་ཅིང་ཚིལ་ཞུན་བླུག༔ རྟ་ནག་ཁྱི་ནག་ར་ན་
ཁྲག དུག་ཆུར་བསྲེ་ཞིང་ཕོར་གང་བཞག རང་ཉིད་བདུད་འདུལ་ཨ་ཙར་ནག་པོ་རི་རབ་ཙམ་
དུ་གྱུར་པའི་མདུན་དུ་དུག་ཁྲག་རྦ་ཀློང་འཁྲུག་པའི་དབུས་སུ་གཟའ་རྒོད་དྲག་པོ་
ཐོག་རྒྱུག་སྐུ་མདོག་ཁྲག་ལྟར་དམར་བ་ཞལ་དགུ་མུན་པའི་མདོག་ཅན་ཁ་ནས་
དུག་ཁྲག་དང་ལུས་ལ་དུག་རླངས་ཕྱུར་བ་སྦྲུལ་མཇུག་ནག་པོ་ཁྱུག་ཁྱུག་བྱེད་པ་གྲུ་
གང་བ་གཅིག་གསལ་བའི་བདག་གི་ཐུགས་ཀའི་འོད་ཀྱིས་འཇིག་རྟེན་ཁམས་ཀྱི་
དྲེགས་པའི་གཟའ་ཐམས་ཅད་བཀུག་ཅིང་ཐིམ་པར་བསམ༔ རུ་ར་ཙ་རཱ་ཧུ་ལ་ཀེ་ཏ་
ཀེ་ཏ་ཏྲི་ཛ༔ ཞག་གཅིག་བཟླས་པས་འོད་དུ་འཁྱིལ༔ གཟའ་རྒོད་གཟི་བརྗིད་རབ་རྒྱས་ཤིང
ཁ་རླངས་མཐོང་རེག་དུག་རྒྱས་པའི དུག་ཁྲག་རབ་ཏུ་ཁོལ་བ་ཡིསཿ དགྲ་བོ་
བརླག་པའི་ནུས་ལྡན་གྱུར༔ དགྲ་བོ་བརྟན་པ་བྲལ་བར་བཀུག རྟེན་ལ་བསྟིམ་
183



I
མདོ་མཁྱེན་བརྩེའི་གསུང་འབུམ།
ཞིང་བརྒྱལ་བར་གྱུར༔ ཨ་རུ་བི་ཎི་ཀ་ལ་ཕོ་ཎ་ཕོ་ཎ་ཧ་ལ་ཁོལ་ཁོལ་དགྲ་བོ་རྨི་ཛ་
ཁུག སྔགས་འདི་ཞག་གསུམ་བཟླས་པ་ཡིས༔ དུག་ཁྲག་རབ་ཏུ་ཁོལ་བར་འགྱུར༔ དེ་ཚེ་དྲག་པོ་ངར་ལྡན་པས
མེ་སྦར་དགྲ་བོའི་རྣམ་ཤེས་རྟེན༔ ཁོ་ཉིད་དངོས་སུ་གསལ་བར་དམིགསཿ རྦད་རྦད་གཟའ་རྒོད་དྲག་པོ་
ཐོག་རྒྱུག་དམ་ཉམས་པའི་དགྲ་བོ་འདི་ལ་དྲག་པོ་དུག་སྣ་དགུ་ཡིས་སྐད་ཅིག་ཉིད་
ལ་སོད་ཅིག་གཟིར་ཞིག སྲོག་གི་མེ་སོད༔ ཚེ་ཡི་ཀ་བ་བསྐྱེལ རྣམ་ཤེས་དུག་
མུན་འཐིབསཿ ལུས་སེམས་ཕྲོལ་ལ་ཧུར་ཐུམ་ཐོང་ཞིག ཅེས་བརྗོད་པ་དང་ཆབས་གཅིག་ར་
ཧུ་ལས་ཁོ་ལྷག་མེད་དུ་ཟོས་པར་བསམ༔ དུག་ཁྲག་མར་མེའི་ནང་དུ་སྤྲུབ༔ འོ་དོད་དྲག་པོ་འབོད་ཅིང་རོ་མ་ལམ་རྒྱ་
གྲམ་གྱི་ཞབས་སམ་བྲག་སྣར་མནན་ནོ༔ འདིས་ནི་ཉམས་པ་ཅན་གྱི་དགྲ མྱུར་དུ་ཧུར་ཐུམ་ཐེ་ཚོམ་མེདཿ གཟའ་རྒོད་
མར་མེ་ཁྲག་གསོད་ཀྱི མན་ངག་རྣོ་མྱུར་ལྡན་པ་སྟེ༔ དྲོད་ཚད་གོང་གནོན་ཏིང་འཛིན་ལྡན༔ ལས་སྦྱོར་དུས་སུ་དགྲ་བོ་
འཆི ༈ ཡང་གཅིག་ཤིན་ཏུ་གསང་བ་ཡི༔ ལྟ་བ་རྟོགས་པའི་རྣལ་འབྱོར་པསཿ སྤྲོས་མེད་དམིགས་པའི་ཆོ་འཕྲུལ་གྱིས
དགྲ་བོ་ཧུར་ཐུམ་གདམས་པ་ནི༔ རང་ཉིད་ཨ་ཙར་ཧེ་རུ་ཀའི མདུན་དུ་གཟའ་བདུད་དུད་
སོལ་མདོག མགོ་དགུ་དུག་གི་ཁ་རླངས་འཕྱུརཿ སྤྱི་བོར་བྱ་མགོས་ཐན་སྐད་སྒྲོག
ཁོག་སྨད་དུག་སྦྲུལ་མཇུག་མ་འཁྱུག ལུས་ལ་ནད་མཚོན་མེ་རླུང་འཕྲོ ལག་
གཉིས་དུག་མེ་འཁྲུག་པའི་འབར༔ དམིགས་པའི་དགྲ་བོ་གཞོབ་ཐུལ་བསྲེགས
ཚེ་བསོད་སྲོག་དབུགས་ཤ་ཁྲག་རུས༔ ལྷག་མ་མེད་པར་རྡུལ་དུ་རློག རྣམ་པར་
ཤེས་པ་གཤིན་རྗེའི་གྲོང མུན་པ་གླིང་དགུའི་ནང་དུ་འཐུམསཿ རྟེན་དང་བརྟེན་པ་
བྲལ་བར་བརླག༔ ཀེ་ཏ་ཀ་ཏ་ར་ཧུ་ལ་ཀྲྀ་འུར་འུར་དགྲ་བོའི་ལུས་ལ་མེ་སྦྱོར་དུག་
ཕྱུར་ཀུམ་ཀུམ་རམ་ཤིག་རྨུག་སོད༔ བརྒྱ་རྩ་བརྒྱད་སོགས་བཟླས་པའི་མཐརཿ རང་གི་ལུས་པོ་སྤྲོད་
184



ཡང་གསང་ཐུགས་ཐིག་བླ་སྒྲུབ་སྐོར། ག༽ །
ཆིལ་འོང༔ དེ་ཚེ་ཁྲག་ཆང་ཕུད་བཤམས་ཤིང༔ ཨོཾ་ཨཱཐམ་ཧཱ་རཀྟ་ཧཱུྃ༔ བྷོ༔ གཟའ་བདུད་དུག་སྦྲུལ་
ནག་པོ་ཁྱོད༔ དྲེགས་ལྡན་ཀུན་གྱི་སྟོབས་འདུས་ཤིངཿ དགྲ་གདོན་ཤན་པར་ཁས་
བླངས་བཞིན༔ མྱུར་བར་མྱུར་བར་ལས་ལ་ཆོསཿ བདག་ལ་སྡང་བར་བྱེད་པའི་
དགྲ དམིགས་པའི་ཡུལ་དུ་གྱུར་པ་འདི སྐད་ཅིག་ད་ལྟ་ཡུད་ཙམ་ལཿ གང་དུ་
གནས་ཀྱང་ཧུར་ཐུམ་ཐོང མིང་དང་མཚན་མ་མ་ནོར་ཞིབཿ འབྲས་ཆན་ཁྲག་ཆང་
བདུད་རྩི་འདི༔ དཔའ་ཟས་ངར་ཆང་ཚུལ་དུ་སྦྱིན༔ འདི་དང་དགྲ་བོའི་ཤ་ཁྲག་
རུས༔ མཉམ་པོར་བཞེས་ལ་མེད་པར་མཛོད༔ འུར་བ་འུར་བ་ཐུན་ཐུན་བྷྱོ༔ ཞག་
དང་ཟླ་བ་ལས་འགྱངས་ན བདག་ཉིད་གཏུམ་ཆེན་ཧེ་རུ་ཀཿ རབ་ཁྲོས་སྐུ་ལས་
མེ་འོད་འབརཿ ཕྱག་མཚན་ཐོ་ཆེན་འབར་བ་ཡིསཿ ཁྱོད་ཀྱི་ཀླད་ཁྲག་དཀྲུགས་
བྱེད་ཅིངཿ ལུས་ངག་ཡིད་གསུམ་གཞོབ་ཐུལ་བསྲེགས༔ སེང་ཧའི་ཚོགས་ཀྱིས་
རྔམ་ཟས་བྱེད༔ རྣམ་ཤེས་ན་རག་སྡུག་བསྔལ་མྱོང དེ་བས་བདག་ལ་སྡང་བའི་
དགྲ སྐད་ཅིག་ཡུད་ལ་ཆད་ཁམ་ཐོརཿ ལས་འགྲུབ་ཁྱོད་ལ་གཏང་རག་གཏོང
སྟོབས་ནུས་དྲག་རྩལ་ཡོན་ཏན་རྒྱསཿ ལྕང་ལོ་ཅན་དུ་འཚང་རྒྱའོ༔ ས་མ་ཡ་ཧོ་ན་
རཀྐན འུར་འུར་ཆེམ་ཆེམ་ལས་ལ་ཡ ཅེས་བརྗོད་ཁྲག་ཆང་དགྲ་ཕྱོགས་གཏོར༔ སྐར་མདའ་ཆད་
བཞིན་སོང་བར་བསམ༔ རང་གི་ཁྱིམ་དུ་འོད་འཕྲོ་ན གུ་གུལ་རྟ་བོན་དུད་པ་བདུག ཞག་གསུམ་བདུན་ལ་ངེས་པར་
འཆི མུ་སྟེགས་ཁ་མཐུ་ནག་པོ་སྟེ༔ དགྲ་བོ་ཁྲག་སྐྱུག་ཧུར་ཐུམ་གསོལཿ རྣམ་པར་ཤེས་པ་མུན་པར་འཁྱམས༔ སྡིག་ཆེ་
ལས་མྱུར་ཤིན་ཏུ་གསང ག་ལ་ལ་མ་ཐུག་པར་མི་བྱཱ ཁྱབ་འཇུག་གསང་བའི་མན་ངག་གོ༔ས་མ་ཡཱ༔ རྒྱ་རྒྱ་རྒྱ༔ ཀླུ་
བདུད་ནག་པོའི་མན་ངག་ནི༔ གོང་གནོན་སྒོམ་བཟླས་ལྡན་པ་ཡིས༔ བསྲུང་བྱ་ཐུགས་སྲོག་མདུན་དུ་ རང་ཉིད་
185



མདོ་མཁྱེན་བརྩེའི་གསུང་འབུམ།
ཨ་ཙརྱ་ནག་པོ་ནག་པོ་པདྨ་བདུད་འདུལ་རབ་ཏུ་ཁྲོས་པའི་མདུན་དུ་ཀླུ་བདུད་ཏི་
པ་ར་ཙ་ལུས་མི་ལ་སྲིན་པོའི་གདོང་པ་ཅན་སྦྲུལ་ནག་དགུའི་གདེང་ཀ་ཁ་རླངས་
མུན་ལྟར་འཐིབས་པ་ཁོག་སྨད་སྦྲུལ་གྱི་མཇུག་མ་ནག་པོ་འཁྱིལ་ཞིང་ལག་གཡས་
སྦྲུལ་ནག་ཞགས་པ་འཕེན་ཞིང་གཡོན་པས་ནད་རྐྱལ་ཐོགས་པ་ལུས་ལ་མིག་བརྒྱ་
བསྒྲད་ཅིང་ཁ་གདང་བ༔ དེ་ཡི་སྔོན་དུ་ཀླུ་ཡི་བུ་མོ་བདུད་སྲིན་མོ་བུད་མེད་ལུས་ལ་
སྦྲུལ་མགོ་ལྔ་པ་མཇུག་མ་སྦྲུལ་དུ་འཁྱིལ་ཞིང་ལག་གཡས་སྤུ་གྲི་ཟེར་བ་དང
གཡོན་པས་ཐན་གྱི་རྐྱལ་པ་འཛིན་པ་གཉིས་ཀའང་ལུས་ལ་དུག་གི་རླངས་པ་ཕྱུར་
ཞིང་ནད་ཀྱི་ན་བུན་འཐིབས་པ༔ སྦལ་སྦྲུལ་སྡོམ་སྡིག་ཆོ་འཕྲུལ་འགྱེད་ཅིང་དགྲ་བོ་
གསོད་པའི་ལས་ལ་རྔམས་སྟབས་སུ་དུག་མཚོ་ཁོལ་མའི་ནང་ནས་གློག་ལྟར་མྱུར་
བར་འོང་ཞིང་མདུན་དུ་དམ་ལ་འདུས་ནས་དགྲ་བོ་གསོད་པའི་ལས་ལ་ཆས་པོར་
བསམ ཕེ་ལིང་ཕོ་ཏི་ནཱ་ག་དུ་ན་ར་ལ་ཧུ༔ ཆེ་གེ་མོའི་སྲོག་ལ་ཧུར་ཧུར་བྲེང་བྲེང་ཀུ་
ན་ཡ་མ་འབི་འབི་ཁེ་ཧ་ལ་རྨི་ཙིཏྟ་ཧུར་ཆོད༔ སྔགས་འདི་བརྒྱལམ་སྟོང་བཟླས་ན༔ ཀླུ་བདུད་དངོས་
སམ་གཟུགས་སྟོན་པའོ༔ ཡང་ན་སྦལ་སྦྲུལ་སྡོམ་སྡིག་མཐོང༔ ཁྱིམ་དུ་དྲི་ངན་འཐུལ་བའི་ཚེ་ འོ་ཆབ་ཁྲག་དང་བསྲེས་
པར་བཤམས ཧཱུཾ་བྷྱོ༔ ང་ནི་སྲིད་པ་གསུམ་ལ་དབང་བསྒྱུར་བའི ཨ་ཙར་པདྨ་བདུད་
འདུལ་ཆེ་བའི་མཆོག༔ ཁྱོད་ནི་ཀླུ་བདུད་མིང་སྲིང་དམ་ཚིག་ཅན༔ སྔོན་ཚེ་ཟངས་
གླིང་བྲག་དམར་འབར་བ་རུ བཀའ་བཞིན་སྒྲུབ་པར་དམ་བཅའ་མི་དྲན་ནམ
རྡོ་རྗེ་གདན་གྱི་བྱང་ཕྱོགས་ཁུ་ལང་ཡུལཿ དཀྱིལ་འཁོར་དྲུང་དུ་ཇི་ལྟར་དམ་བཅས་
སམ ཁྱོད་ནི་དམ་ལ་གནས་ཤིང་ཐ་ཚིག་ཅན༔ དགྲ་བོ་མཐོང་བ་ཙམ་གྱིས་གསོད་
186



ཡང་གསང་ཐུགས་ཐིག་བླ་སྒྲུབ་སྐོར། ག༽ །
བྱེད་པཿ དགྲ་འདིས་བདག་ལ་བརྙས་པ་ཅིས་མི་མཐོང འདུན་པ་དཀར་དམར་
སྐྱེམས་ཕུད་འདི་ལ་རོལཿ ད་ལྟ་ཉིད་དུ་དགྲ་བོའི་གནས་སུ་རྒྱུགསཿ སྦལ་སྦྲུལ་
སྡོམ་སྡིག་ཚོགས་ཀྱི་ལྟས་ངན་ཐོངསཿ དུག་རླངས་མུན་པ་འཐིབས་པས་རྨོངས་སུ་
ཆུག ནད་སྣ་དགུ་ཡིས་སྲོག་ལ་ཧུར་ཐུམ་སོསཿ སྦྲུལ་ནག་ཞགས་པ་ནག་པོས་
ལུས་ཆིངས་ལཿ ཟོར་བ་སྤུ་གྲི་རྣོན་པོས་སྲོག་རྩ་ཆོད༔ དབུགས་ཐུམ་ཚེ་ལོངས་
མདངས་འཕྲོག་ཤ་ཁྲག་རོལཿ ལོ་དང་ཟླ་བ་ལྟ་ཅི་ཞག་མ་འགྱངསཿ ལས་མྱུར་
གནམ་ལྕགས་ཐོག་ལྟར་རྦད་ཆོད་ཐོངསཿ གཡེལ་བར་གྱུར་ན་རྡོ་རྗེའི་ཐ་ཚིག་ཉམས
ང་ཉིད་ཁྲོས་ལས་ཁྱོད་ཀྱི་སྲོག་སྙིང་འགསཿ དེ་བས་མ་ཐོགས་མྱུར་དུ་ལས་ལ་རྒྱུགས
ཐོ་རངས་སྐྱ་རེངས་ཉི་ཤར་ཟེར་ལ་ཞོན ཉིན་གུང་ཟས་དང་དགུང་མོར་གྲིབ་སོར་
བསྐུང༔ སྲོག་ལ་སྐར་མདའ་ནམ་གུང་མུན་པའི་སྨག འགྲོགས་ཤིང་སྲོག་དབུགས་
བླ་ཡིད་ཕྲོལ་གྱིས་ལཿ ཀླུ་བདུད་ནག་པོ་འཛིན་ཤེས་གཏོང་མི་ཤེསཿ དམིགས་
པའི་དགྲ་བོ་མི་ཤོར་སྲོག་ཆོད་ཅིག༔ གཏང་རག་རྡོ་རྗེ་ཅན་གྱི་རྗེས་འཛིན་ཅིང༔ ཡེ་
ཤེས་མཁའ་འགྲོ་དབུགས་དབྱུང་གཟེང་བསྟོད་དོ༔ ཏྲི་ལང་གུམ་བྷ་ཨ་ཤུ་ས་མ་
ཝ་ར་ཧུར་ཝ་བྲེང་ཨ་ས་ཆད ཁྲག་སྐྱེམས་འཐོར་ཞིང་དམོད་བཅོལ་བྱ༔ གུ་གུལ་མུ་ཟིའི་དུད་པས་བདུག༔
དགྲ་བོ་མྱུར་དུ་བརླག་པར་འགྱུར༔ དགྲ་བོ་དྲུང་དུ་འདུད་གྱུར་ན༔ ཨ་ཤུ་ཀ་ལ་ཙི་ཏ་སྲོག་ལ་རྦད༔ སྔགས་
འདི་བཟླ་ཞིང་སྦྲུལ་ནག་གི ཞགས་པས་ཁོ་ཡི་ལུས་བཅིང་ཞིང༔ ལུས་ཀྱི་རེག་ཚེ་སྤྲུལ་ལྕེ་ཡིསཿ ཁོ་ཡི་ཀླད་ཁྲག་
དཀྲུགས་པར་བསམ༔ ཟས་ལ་བཏབ་ཅིང་དུག་ཏུ་བསྒྱུརཿ ཡོ་བྱད་སྦལ་སྦྲུལ་སྡོམ་སྡིག་བསྒྱུར༔ བྱ་སླ་མཐུ་ཆེ་རྣོ་ངར་
ལྡན༔ དགྲ་བོའི་ཟས་ནོར་ལོངས་སྤྱོད་ཀུན༔ རང་གི་གནས་སུ་བླངས་བྱས་ཤིངཿ མལ་གོས་གཅིག་ཀྱང་དམིགས་པ་
187



མདོ་མཁྱེན་བརྩེའི་གསུང་འབུམ།
-
i-
ཡིསཿ འཕྲུལ་འཁོར་དག་གིས་རྣོ་མི་ཞུསཿ རང་ལ་ལྡོག་པར་མི་སྲིད་དོ༔ འདི་ནི་བརྒྱ་བྱིན་རྡོ་རྗེ་བཞིན༔ གང་ལ་གཏད་
པར་མི་ལྡོག་རྣོ༔ གཞན་ལ་ཟེར་ཕོག་མི་སྲིད་དོ༔ མུ་སྟེགས་ཕུང་བྱེད་ནག་པོ་ཡི༔ གདམས་པ་སྙིང་དང་འདྲ་བ་སྟེ
མཁའ་འགྲོའི་བཀའ་རྒྱ་མ་ཁྲོལ་བརཿ འདི་བསྟན་སྲོག་གི་གཤེད་མར་འགྱུར༔ མཁའ་འགྲོ་མ་ཡི་སྲོག་གི་རྒྱ༔ ས་མ་ཡ༔
རྒྱ་རྒྱ་རྒྱ༔ ཁ་ཐམ དམུ་རྒོད་ཇག་རྐུན་འཆིང་བྱེད་ན རི་བོང་འཕར་བ་སྲེ་མོང་སྒྱུར༔ རྨི་ཝཱ་ཀུ་ཙོ་ར་ཀ་ཝཱ་ཙི་
མུ་ཁི་ཆིང་ཆིངས སྔགས་འདི་བརྒྱའམ་སྟོང་དུ་གདབ༔ རྒྱ་གྲམ་ས་ཡི་ནང་དུ་བྲིས མལ་འོག་གམ་ནི་ལྷམ་
ནང་བཅུག རང་གི་བརླ་གཡོན་འདི་བྲིས་ཤིང རྨི་ཙོ་ར་ཀུམ་བྷ་ཀུམ་བྷ་མིང་ཆིངསཿ ཞེས་བཟླས་
འཆིང་བར་ཐེ་ཚོམ་མེད༔ གཅན་གཟན་གདུག་པའི་ཁ་འཆིང་ན༔ དུག་ཤོག་ངོས་ལ་ཁོ་ཡི་གཟུགསཿ སྤྲུལ་ནག་ཞགས་
པས་བཅིང་པ་བྲིས ཁ་ཤུལ་ལམ་ནི་རྗེས་ས་བསྲེས༔ ཤི་སྒྲས་བཅིངས་ཤིང་རེ་བས་དྲིལཿ རཾ་པཱ་ར་ཧུ་ཤུ་ལ་ཁུ་
ཏེ་མུ་རུ་ཧུ་ཀ་ཝ་ཙི་ནི་ཏི་ཨ་པ་ཡ་ཆིང་ཆིངས༔ བརྒྱ་སྟོང་བཟླ་ཞིང་སྔགས་ཀྱིས་བཏབ༔ གང་ལ་
དམིགས་པའི་ཡུལ་གྱུར་ཀུན༔ བསྲུང་བར་ཐེ་ཚོམ་ཡོད་རེ་ཀན ལུས་སེམས་གདོན་དབང་གྱུར་པ་ན༔ སྨྱོན་པ་འཆིང་
ཞིང་འདུལ་བ་ནི༔ རང་ཉིད་ཁམས་གསུམ་དབང་སྒྱུར་བ༔ ཨ་ཙར་པདྨ་བདུད་འདུལ་གྱི་
ཕྱག་གཡོན་འོད་ཟེར་ཞགས་པ་ཡིསཿ ཁོ་ཡི་ལུས་ཀུན་རབ་བཅིང་ཞིང༔ ཐུགས་
ལས་རཾ་འཕྲོས་སྙིང་དབུས་ཕོག མེ་འབར་ལུས་ཀུན་བསྲེགས་པར་བསྒོམ༔ ཨ་
སུ་ཀུ་པཱ་རོ་ཤིག་རཾ་ཕཊ༔ བཟླ་ཞིང་བྱེ་མར་སྔགས་བཏབ་གཏོར༔ འགུལ་བསྐྱོད་བྲལ་བར་འཆིང་བར་ངེས
དེས་ཀྱང་ཞི་བར་མ་ཐུལ་ན༔ དྲག་པོས་ཕཊ་དགུ་བརྗོད་པ་ཡིསཿ བསྲུང་བྱའི་རྣམ་ཤེས་དབྱིངས་སུ་སྤར༔ རང་
ཉིད་བདུད་འདུལ་ཧེ་རུ་ཀའི ཕྱག་གཡས་མེ་ཡི་ཐོ་ཆེན་གྱིས༔ བེམ་པོ་ལུས་གདོན་
དང་བཅས་པཿ ཤ་མྱོགས་རུས་མྱོགས་རྡུལ་ཕྲན་བསྲེགསཿ སྤྲུལ་པའི་སེང་ཧ་
གྲངས་མེད་ཀྱིས༔ ལྷག་མ་མེད་པར་ཟོས་པར་བསམ༔ གདོན་གྱི་རྣམ་པར་ཤེས་པ་
188



ཡང་གསང་ཐུགས་ཐིག་བླ་སྒྲུབ་སྐོར། ག༽
དེ༔ རང་རིག་སྐྱེ་མེད་ཀློང་དུ་བསྲེསཿ ཨ་ཤ་ཀ་ལ་ཕཊ༔ བརྒྱ་རྩ་བརྒྱད་བཟླས་དམིགས་པས་
གཅུན༔ ཐ་མར་ཕཊ་བརྒྱ་བརྗོད་པ་ཡིས༔ ངེས་པར་ཐུལ་བར་ཐེ་ཚོམ་མེད༔ ཨེ་མ་ཧོ༔ མཆོག་ཆེན་མི་
རྐང་གླིང་བུ་ཉིད༔ ཞོ་འཐུང་རུས་པའི་རང་བཞིན་བསྒོམ༔ ནང་དབྱིངས་འོད་ཀྱི་
རང་བཞིན་ལཿ མཁའ་འགྲོ་རྡུལ་ཕྲན་འཁྲིགས་བཞིན་གསལཿ དེ་ལས་འོད་ཟེར་
འཕྲོས་པ་ཡིས༔ དཔའ་བོ་མཁའ་འགྲོའི་ཐུགས་རྒྱུད་བསྐུལ༔ བྱིན་རླབས་འོད་ཀྱི་
རྣམ་པར་བསྡུསཿ རྟེན་དང་བརྟེན་པར་སིབ་སིབ་ཐིམ༔ ཐམས་ཅད་དགྱེས་པའི་བྲོ་
གར་འཁྲབ༔ འོད་ཞུ་རྟེན་ལ་ཐིམ་པ་ཡིས༔ རྫས་ནི་ཞོ་འཐུང་རུས་པའི་རྐང སྒྲ་
ནི་མཁའ་འགྲོའི་བརྡ་སྐད་བསྒྱུར༔ ཐུགས་དམ་བསྐུལ་དང་ལས་བཞི་འགྲུབ༔ འགུགས་
འདྲེན་སྤར་བའི་ལས་འགྲུབ་ཅིངཿ མཐོང་རེག་ཐོས་གྲོལ་ནུས་ལྡན་གྱུརཿ ཨ་པཱ་ར་
ཊ་ཀ་ཊཀི་སརྦ་གྷནྡྷེ་སིདྡྷི་ཧོ༔ བརྒྱ་རྩ་བཅུ་གསུམ་བཟླས་པའི་མཐར༔ རྟེན་འབྲེལ་སྙིང་པོ་ཉེར་གཅིག་
གིས༔ རབ་ཏུ་གནས་ཤིང་ཤིས་པ་བརྗོད༔ མཁའ་འགྲོའི་བླ་རྡོ་ཉིད་དུ་འགྱུར༔ ཨ་ལ་ལ་ཧོ ༈ ལས་ཕྲན་རྩ་
འགགས་སེལ་འདོད་ན༔ ལྕམ་རྩ་མེས་ཚིག་ས་དང་སྦྱར༔ པཱི་ལ་ཀུ་ཧེ་བ་ཀོ་ཡཾ་ཤུག་ཁྲོལ་ཁྲོལཿ སྔགས་
བཏབ་ཁོང་དུ་བཏང་བས་སེལ ཕྲན་བུ་དག་ལ་གཡེར་མའི་ཆུརཿ སྔགས་བཏབ་བཏང་བས་མྱུར་དུ་གྲོལཿ ཆུ་འགགས་
ཆང་ལ་རྒྱ་ཚྭ་བཏབ༔ ཨུ་ཤ་ཨུ་ཆུ་སི་མི་སི་མི་ལི་ཁྲོལ་ཁྲོལ༔ སྔགས་འདི་ནུས་ལྡན་བཏབ་བྱས་ཤིང
འོད་དམར་ཐིག་ལེ་ཡུངས་འབྲུ་ཙམ ལམ་ཕྱེ་ཕྱི་རུ་འབྱིན་པར་དམིགསཿ རྫས་ཉིད་ཁོང་དུ་བཏང་བས་སེལ ༈ མིག་
གི་ལིང་ཏོག་འབྱིན་པ་ལ༔ ཏྲ་ཙ་ཧུར་ཧུར་མི་ཉི་སོད༔ ཕུ་མི་ཕྱེས་བྱེསཿ སྔགས་འདི་ཁོང་དུ་བཏང་
བའམ གྲོ་ག་མེར་བསྲེགས་ཐལ་བ་བཏབ བལ་ལ་བཏབ་ཅིང་བྱུག་པས་སེལ༔ ༈ ནོར་ལ་འགོང་པོ་ཞུགས་གྱུར་ན༔
ཡ་མ་ནཱ་ག་ཕུ་མི་སོད་ཨ་སུ་མ་ལ་ཕྱེས་ཕྱེསཿ ཆུ་ནག་ལ་བཏབ་ཁོང་དུ་བཏང བྱེ་མར་བཏབ་ཅིང་
-
189



མདོ་མཁྱེན་བརྩེའི་གསུང་འབུམ།
བྲབ་པས་སེལ ཨེ་མ༔ པདྨ་འདུད་འདུལ་དམ་པ་རྒྱ་གར་བ འཛམ་གླིང་ལྡོག་པས་མ་བཅག་ས་མེད་པཿ སངས་རྒྱས་
བྱང་སེམས་རིག་འཛིན་མཁའ་འགྲོ་མ༔ དྲང་སྲོང་མུ་སྟེགས་ཀུན་གྱི་བྱིན་རླབས་ཞུསཿ ཟབ་གསང་གདམ་པ་ཀུན་གྱི་
སྙིང་བཅུད་ལོན༔ ཟབ་པའི་མན་ངག་ཀུན་གྱི་ཉིང་ཁུ་བསྡུས རྒྱ་བོད་འགྲོ་བ་མང་པོའི་དོན་བྱས་ཤིངཿ སླར་ཡང་ཕན་
གནོད་གསང་བའི་མན་ངག་གནད འཕྲུལ་དཔྱད་དཀར་ནག་ཁྲ་གསུམ་ལ་བསྡུས་ཤིངཿ མཁའ་འགྲོའི་གསང་བའི་
བརྡ་རིས་ཆེན་པོར་བཏཔཿ མཁའ་དབྱིངས་ལྕགས་སྒྲོམ་འབར་བའི་ནང་དུ་གཏམས༔ མཁའ་འགྲོ་བདུད་འདུལ་མ་ཡི་
ཐུགས་ཀློང་སྦསཿ འདི་ནས་མ་འོངས་བསྐལ་བའི་ཐ་མ་ལཿ བྱང་ཕྱོགས་བྷོ་ཊ་ཕྲེ་ཏ་པུ་རིའི་ཡུལཿ རྡོ་རྗེ་ཕག་མོ་ལྷ་ལྕམ་
མནྡ་རའི༔ སྤྲུལ་བསྒྱུར་ཡེ་ཤེས་མཁའ་འགྲོ་ལེགས་འདུས་མ སླར་ཡང་སྔོན་ལས་དྲག་པོའི་མཚམས་སྦྱར་གྱིས༔ ཡང་
གསང་ཐུགས་ཐིག་གདམ་པ་སྤེལ་པའི་ཕྱིརཿ ཤ་ཟའི་རུམ་དུ་ཌཱཀྐི་མི་མོའི་གཟུགསཿ གཟུགས་ཅན་གཟུགས་མེད་འགྲོ་
དོན་སྤྱོད་པའི་ཚེ༔ ནག་ཕྱོགས་ཁ་དར་འདྲེ་སྲིན་འབྱུང་པོས་འཚེ དུག་ལྔ་རགས་ཤིང་སྨོན་ལམ་ལོག་པ་ཡིས༔
གཟུགས་ཅན་དགྲ་ཡིས་སངས་རྒྱས་བསྟན་ལ་སྡངཿ སེམས་ཅན་མནར་ཞིང་ཆོས་བཞིན་སྤྱོད་ལ་སྡངཿ དེ་ཚེ་མན་ངག་
བསྟན་པའི་ལྕགས་རི་འདི༔ ཡང་གསང་ཐུགས་ཐིག་གདམ་པ་བསྲུང་བའི་མཚོན༔ བརྩེ་བའི་སེམས་ཀྱིས་བུ་མོར་སྨོན་
ལམ་བཏབ རྟེན་འབྲེལ་ཟབ་མོ་དུས་ལ་བབ་པའི་ཚེ༔ ཕ་ནོར་བུ་ཡི་ལག་ཏུ་འཕྲོད་ནས་ཀྱངཿ ཚེ་ཆོས་སྲུང་ཞིང་འགྲོ་
དོན་མཐར་ཕྱིན་པའི རྡོ་རྗེ་གོ་ཁྲབ་ཆེན་པོའི་རྒྱས་བཏབ་པོ… བཀའ་འདི་གཟའ་རྒོད་ཁྱབ་འཇུག་ཆེན་པོ་དངཿ ཀླུ་
བདུད་དུག་སྦྱར་མིང་སྲིང་ལག་ཏུ་གཏད བླ་མ་མཁའ་འགྲོའི་བཀའ་ལུང་མ་ནོད་ཅིང༔ དམ་ཚིག་མི་བསྲུང་རང་འདོད་
ཕོ་ཚོད་ཆེ ཆོས་ཉིད་ལྟ་བ་མ་རྟོགས་གང་ཟག་ནི གདམ་པ་འདི་ནི་རླུང་ཕྱོགས་ཙམ་ཐོས་ན༔ སྲོག་གི་གཤེད་མར་
གྱུར་ཅིང་སྙིང་ཁྲག་འཕོས གཅིག་བརྒྱུད་ལས་གཞན་དམ་ཚིག་སྲོག་གི་རྒྱ༔ ས་མ་ཡ༔ ཙིཏྟ་རཀྵནྟུ༔ རྒྱ་རྒྱ་རྒྱ༔ ཁ་ཐཾ༔
གུ་ཧྱ༔ བདག་འདྲ་དུས་མཐའི་གཏེར་སྨྱོན་ཁྲག་འཐུང་དཔའ་བོར་བརྡ་རྟགས་ཤར་ཡང་བཀའ་འདི་གཉན་པས་ཕབ་
པར་མ་ནུས་པ་ཆོས་བདག་གསང་བའི་མཛོད་འཛིན་ཌཱཀྐི་བློ་གསལ་དབང་མོའི་སྙིང་སྟོབས་དྲག་པོའི་རྟེན་འབྲེལ་སྣ་
190



ཡང་གསང་ཐུགས་ཐིག་བླ་སྒྲུབ་སྐོར། ག༽
ཚོགས་བསྒྲིགས་ནས་བརྡ་བཀྲོལ་སྣ་ཚོགས་མཛད་པ་བཞིན་ཨ་ཙར་ནག་པོའི་རིག་པའི་ཀློང་དུ་དབྱེར་མེད་འདྲེས་ཏེ་
དག་པར་ཕབ་པ་མཁའ་འགྲོ་འཁྲེན་ཅིང་གཏེར་བདག་འཕྲེང་བའི་རྒྱུས་འཚུབས་སློང་སྣ་ཚོགས་བྱུང་ཡང་ཡང་དག་ལྟ་
བས་ཟིལ་གྱིས་མནན་ཞིང་སྙིང་སྟོབས་གཉན་པོས་འགྲུབ་པར་བྱས་པ་སྟེ་ཡི་གེའི་འདུ་བྱེད་རང་སློབ་ཉེ་བར་གནས་པ་
འོད་ཟེར་མཐའ་ཡས་ཀྱིས་བགྱིས་པས་གཅིག་བརྒྱུད་དུ་གུ་ ཞལ་དྲོ་བྱིན་ཆགས་རྣོ་མྱུར་ཐོགས་མེད་ཤོག དགེའོ།།
ཆར་གཅོད་མེ་ཡི་འཁོར་ལོ་བཞུགས། མདུན་གྱི་ནམ་མཁར་ཨོ་རྒྱན་རྗེ། །སྐུ་མདོག་དམར་
ནག་བསྐལ་མེ་འབར། །རྡོ་རྗེ་ལྕགས་ཕུར་འདོར་སྟབས་བསྒྲད། །ཆར་བདག་ཀླུ་
དང་ས་བདག་ཀུན། །ཞབས་ཀྱི་འོག་ཏུ་མནན་ནས་ཀྱང་། །སྤྲིན་དང་ཆར་ཆུ་གཏོར་
ཞིང་སྐམ། །ཇི་ལྟར་འདོད་པ་དེ་སྲིད་དུ། །མཁའ་དབྱིངས་རབ་ཏུ་དྭངས་བ་ལ། །
ཉི་མའི་འོད་སྟོང་འབར་བར་བསམ། །ཚིག་བདུན་གསོལ་འདེབས་བརྒྱ་ཕྲག་གཅིག །སིདྡྷི་གཤམ་དུ་
སྔགས་འདི་བཏགས། ཆར་བདག་ནོན་ནོན་ཆར་བདག་སྤྲིན་གཏོར་གཏོར། སུརླ་ཉི་མ་ཛ་
ལ་རམ་རམ། མདོ་མཁྱེན་བརྩེའི་གཏེར་མའོ། །དགེའོ། ། །
ཨོ་རྒྱན་གསུངས་པའི་འཕྲུལ་མོ་བཞུགས་སོ༔ རྡེའུ་ནག་པོ་བཅུ་དྲུག་དཀར་པོ་གཅིག་ལག་ཏུ་ཐོགས་མཐའ་མ་
ཡོད་དམ་མེད་ཀྱང་བྱུང་ལ་དང་པོ་བདར་བ་ནི༔ མཆོག་གསུམ་རྩ་གསུམ་ལྷ་ལ་སྐྱབས་སུ་མཆི༔
འགྲོ་རྣམས་བྱང་ཆུབ་ཐོབ་པར་སེམས་བསྐྱེད་དོ༔ རང་གི་མདུན་དུ་མཚོ་དབུས་
པད་སྡོང་རྩེ༔ དུས་གསུམ་ཀུན་མཁྱེན་པདྨ་འབྱུང་གནས་ལཿ འཁོར་དུ་རིག་འཛིན་
དཔའ་བོ་མཁའ་འགྲོས་བསྐོར༔ གནས་གསུམ་འོད་འཕྲོས་ཡེ་ཤེས་སྤྱན་དྲངས་
བསྟིམ༔ ཧཱུྃ༔ སྔོན་གྱི་བསྐལ་པ་དང་པོ་ལ༔ ཨོ་རྒྱན་ཡུལ་གྱི༴ སོགས༔ གུ་རུ་པདྨ་
སིདྡྷི་ཧཱུྃ༔ པདྨ་ཉི་ཟླའི་གདན་ལ་བཞུགསཿ ལུས་ངག་ཡིད་གསུམ་གུས་ཕྱག་འཚལ༔
191



མདོ་མཁྱེན་བརྩེའི་གསུང་འབུམ།
ཕྱི་ནང་གསང་བའི་མཆོད་པ་འབུལ༔ དད་ཅིང་གུས་པས་བསྟོད་པར་བགྱི༔ རྩ་
གསུམ་ཀུན་འདུས་པདྨ་འབྱུང༔ ཁྱེད་ལས་རེ་ས་གཞན་ན་མེད༔ སྙིང་ནས་གུས་
པོས་གསོལ་བ་འདེབས༔ མཆོག་ཐུན་དངོས་གྲུབ་ཐོབ་པ་དངཿ རྣོ་མཐོང་གསལ་
བར་བསྟན་དུ་གསོལ༔ ཨོཾ་ཨཱཿཧཱུྃ༔ བཛྲ་གུ་རུ་པདྨ་སིདྡྷི་ཧཱུྃ༔ ཆུ་བུར་མིག་གི་སྒོ་མོ་
ཕྱེས༔ རྣོ་མཐོང་གསལ་བའི་སྒྲོན་མེ་སྦོར༔ ཞེས་བཟླས་པས། གུ་རུའི་ཐུགས་ཀ་ནས་
འོད་ཟེར་འཕྲོས༔ འདོད་པའི་དོན་ཀུན་གསལ་བར་སྟོན་པར་བསམ་ལཿ ན་མོ་
མཆོག་གསུམ་རྩ་གསུམ་སྲུང་མ་དམ་ཅན་རྒྱ་མཚོ་རྣོ་མཐོང་མོ་ལྷ་མངོན་ཤེས་དང་
ལྡན་པ་རྣམས་ཀྱིས་མཐུ་དང་ནུས་པ་ལ་བརྟེན་ནས་བདག་གིས་འདོད་པའི་དོན༔
རྗེ་མོ། ཞེས་བྱ་བ་སྒྲིབ་མེད་གསལ་བར་བསྟན་དུ་གསོལཿ རྟེན་འབྲེལ་སྙིང་པོ་དང་། བཛྲ་གུ་
རུ་བཟླས་བཞིན་རྡེའུ་གཏོར་རོ། །དེ་ནས་དང་པོ་གུ་རུ་རིན་པོ་ཆེ་ལ་བབ་ན་ཤིན་ཏུ་བཟང་།
མི་ཁྱོད་བློ་ཕུགས་ཆོས་ལ་གཏོད། །མི་དགེ་སྡིག་པའི་ལས་ལ་འཛེམས། །ཚེས་བཅུ་
མཆོད་པ་རྒྱུན་མ་བཅད། །ལེའུ་བདུན་བསམ་ལྷུན་སིདྡྷི་འབད། །དཀོན་མཆོག་གསུམ་
ལ་བསྙེན་བཀུར་བྱ། །པདྨ་ང་ཡིས་བྱིན་གྱིས་རློབས། །ཚེ་འཕོས་རིག་འཛིན་གྲལ་
དུ་འཁོད། ༈ །གཉིས་པ་མཆོད་རྟེན་ལ་བབ་ན། །མོ་འདི་བཟང་ཞིང་ཕུགས་བརྟན་
ནོ༑ ༑སྲོག་ཕྱུ་མི་འགྱུར་རབ་ཏུ་བརྟན། །ཁྱིམ་ཕྱུ་ནོར་རྫས་དབང་ཐང་འཕེལ། །
མགྲོན་ཕྲུ་འགྱོད་མེད་ཕྱི་དལ་ཆེ། །ནད་པ་ཚེ་བརྟན་ནད་ཡུན་རིང་། །སྲིད་ཕྱུ་བུ་
མེད་གཟའ་ཚང་མཐུན། །གདོན་ཕྲུ་བན་བོན་མཐུ་གཏད་གདོན། །དགྲ་ཕྲུ་དགྲ་
མགོ་གྱོད་ཀྱིས་མནན། །དོན་ཕྱུ་འཕྲལ་དཀའ་ཕུགས་ན་འགྲུབ། །དེ་སོགས་རིག་
སག་
192་



ཡ ང་གསང་ཐུགས་ཐིག་བླ་སྒྲུབ་སྐོར། ག༽
པས་འཕྲུལ་ཤེས་བྱ། །སློབ་དཔོན་སྐུ་བཞེངས་གསུང་རབ་སྒྲོག། །ཆུ་གཏོར་རླུང་རྟ་
བྱད་བཟློག་བྱ། ༈ །གསུམ་པ་བུམ་པ་ལ་བབ་ན། །བུམ་པའི་ནང་དུ་ཚེ་སྲོག་གནས། །
འཆི་བདག་བདུད་ཀྱིས་མི་ཚུགས་ཤིང་། །ཁྱིམ་ཕྱུ་བདུད་རྩིའི་རྒྱ་མཚོ་འཁྱིལ། །
མགྲོན་པོ་ཞག་གསུམ་ཚུན་ལ་འོང་། །ནད་པ་ཡོད་ན་ལྷ་ཡིས་སྐྱོབ། །སྲིད་ཕྱུ་བྱི་སྦ་
དུར་ངོ་ཡིན། །གདོན་ཕྲུ་བན་བོན་རྫས་ཀྱི་གདོན། །དགྲ་ཕྲུ་དགྲ་མེད་གྱོད་མེད་དོ། །
དོན་སོགས་འཕྲལ་དུ་འགྲུབ་ངོ་ཡིན། ཁྲུས་བྱེད་དབང་ཞུ་ལྷ་གསོལ་བྱ། ༈ །བཞི་
པ་ཤིང་སྐམ་ལ་བབ་ན། །ཤིན་ཏུ་ངན་པའི་ཡང་ཐ་ཡིན། །སྔོན་ཕ་མ་ཤིང་ལོ་རྒྱས་
པ་འདྲ། རང་བུ་ཚ་ཤིང་སྐམ་བཞིན་དུ་རྒུད། །སྲོག་ཕྲུ་སྡོང་རྒན་འགྱེལ་བ་འདྲ། །
ཁྱིམ་ཕྱུ་གཡང་གི་ར་བ་སྐམ། །ཁང་ཁྱིམ་ཡོད་ཀྱང་འདུག་དབང་མེད། །མགྲོན་པོ་ ་
མི་འོང་འགྱོད་པའི་ངོ༌། །ནད་པ་དུར་སར་ཞུགས་པ་ཡིན། །སྲིད་ཕྲ་རབས་ཆད་
ཡོང་བའི་ངོ༌། །གདོན་ཕྲུ་བཙན་དང་ཐེའུ་རང་གདོན། །དགྲ་ཕྲུ་དགྲ་ཡིས་འཕུང་ངོ་
ཡིན། །དོན་སོགས་མི་འགྲུབ་སྙིང་འགྱོད་འོང་། །རྟེན་གསུམ་བཞེངས་དང་གསུང་
རབ་ཀློག །བཟློག་པ་གཡང་འབོད་སོགས་ལ་འབད། ༈ །ལྔ་པ་ནོར་བུ་ལ་བབ་ན། །
ཕ་མྱེས་སྡུག་ཀྱང་བུ་ཕྲུག་སྐྱིད། །ཚེ་སྲོག་ཡིད་བཞིན་ནོར་བུའི་འཚོ། །ཁྱིམ་ཕུ་ཤིང་
སྐམ་ཡལ་ག་རྒྱས། །ནད་པ་མྱུར་དུ་སོས་ངོ་ཡིན། །སྲིད་ཕུ་བྲག་སྐམ་ཆུ་མིག་བརྡོལ། །
གདོན་ཕྱྭ་ལྷ་ཁང་བན་བོན་གྱི། །ཕྱི་ས་འདྲེ་གདོན་འོང་ངོ་ཡིན། །དགྲ་ཕུ་དགྲ་མེད་
གྲོགས་དང་འཕྲད། །དོན་སོགས་ནོར་བུ་གསོལ་བཏབ་འདྲ། །མགྲོན་པོ་ཞག་གསུམ་
ཚུན་ལ་འོང་། །རྣམ་འཇོམས་བརྒྱ་བཞི་གཟུངས་འདུས་འདོན། །རྒས་ཁ་སྐྱིད་དང་
193



མདོ་མཁྱེན་བརྩེའི་གསུང་འབུམ།
འཕྲད་པའི་ངོ༌། ༈ །དྲུག་པ་སྤྱང་ཀུ་ལ་བབ་ན། །སྲོག་ཕྲུ་གྲི་རུ་འཆི་ངོ་ཡིན། །ཁྱིམ་
ཕྲུ་ཤ་དམར་ལག་དམར་ངོ༌། །མགྲོན་པོ་འོང་ཡང་དགྲ་ནད་ངོ་། །ནད་པ་ཁྲག་ངོ་
ཐུགས་ཟེར་ཆེ། །སྲིད་ཕྱུ་བུ་མོ་འོང་ངོ་ཡིན། །གདོན་ཕྱྭ་དམར་རིགས་གྲི་བོའི་གདོན། །
དགྲ་ཕྱུ་མཚོན་ངོ་ཁྲག་ངོ་ཡིན། །དོན་མི་འགྲུབ་ཅིང་དགྲ་དང་འཕྲད། །རྔོན་པ་དམར་
ཚོགས་སོགས་ལ་བཟང་། །དེ་མིན་ཀུན་ལ་ངན་པའོ། ༈ །བདུན་པ་སེང་གེ་ལ་
བབ་ན། །སེང་གེ་གངས་ཀྱི་རྩེ་ནས་འགྱིང་། །གཅན་གཟན་ཐམས་ཅད་དབང་དུ་
འདུས། །སྲོག་རྩྭ་འཇིགས་པ་ཀུན་དང་བྲལ། །ཁྱིམ་ཕྱུ་བཙན་ཞིང་ཟས་ནོར་རྙེད། །
མགྲོན་པོ་མྱུར་དུ་འོང་ངོ་ཡིན། །ནད་པ་མྱུར་དུ་སོས་ངོ་ཡིན། །སྲིད་ཕྱུ་བུ་ཆུང་སྐྱེ་ངོ་
ཡིན། །གདོན་ཕྲུ་ཀླུ་གཉན་ས་བདག་གདོན། །བུད་མེད་མི་གཙང་བ་ཡི་གདོན། །
འཁྲུགས་བཅོས་ས་ཚྭ་མནོལ་བསང་བྱ། །ཁྲུས་དང་ཆོས་སྐྱོང་བསྐང་བཤགས་བྱ། །
དགྲ་ཕྲུ་གནོད་པ་མི་ཚུགས་ཤིང་། །དོན་ཕྱུ་མྱུར་དུ་འགྲུབ་ངོ་ཡིན། །བག་མ་བསྐྱལ་
བའི་མོ་ལ་ངན། །དེ་མིན་ཀུན་ལ་བཟང་བའོ། ༈ །བརྒྱད་པ་སྤྲེའུ་ལ་བབ་ན། །སྲོག་
ཝཱ་མི་བརྟན་འགྱུར་ལྡོག་ཆེ། །ཁྱིམ་ཕྱུ་དར་རྒུད་སྣ་ཚོགས་ངོ་། །མགྲོན་པོ་འཕྲལ་དུ་
མི་འོང་ངོ་། །ནད་པ་ནད་ཚབས་ཤིན་ཏུ་ཆེ། །སྲིད་ཕྲུ་བུ་ཆུང་འོང་ན་ཡང་། །ཁ་སྨྲས་
གླེང་གཞི་སྣ་ཚོགས་འབྱུང་། །གདོན་ཕྲུ་རྒྱལ་འགོང་དམ་སྲི་གདོན། །དགྲ་ཕྱུ་འུར་
ཟིང་འོང་ངོ་ཡིན། །དོན་སོགས་ཕུགས་ཅུང་འགྲུབ་དཀའ་ཡང་། །ཕྲན་བུ་མྱུར་དུ་
འགྲུབ་ངོ་ཡིན། །རྒྱལ་མདོས་གསེར་འོད་ཚེ་སྒྲུབ་དང་། །ས་ཚྭ་རྡོ་བརྐོས་སོགས་ལ་
འབད། ༈ །དགུ་པ་མ་ཧེ་ལ་བབ་ན། །སྲོག་ཕུ་ལྷ་ཡི་མགོན་སྐྱབས་བྱས། །ཁྱིམ་ཕྲུ་
194



ཡང་གསང་ཐུགས་ཐིག་བླ་སྒྲུབ་སྐོར། ག༽
ཟས་ནོར་འདུ་ཞིང་འཕེལ། །མགྲོན་ཕྲུ་རེ་ཞིག་ཤོལ་འགྱང་ངོ༌། །ནད་པ་ནད་ཡུན་
རིང་བའི་ངོ༌། །སྲིད་ཕྱྭ་སྲིད་ཀྱི་ཆུ་མིག་རྡོལ། །དགྲ་ཕྱུ་ནོར་རྐུན་འོང་ངོ་ཡིན། །དོན་
ཕྲ་འཕྲལ་དཀའ་ཕུགས་ནས་འགྲུབ། །ལྷ་གསོལ་གཡང་སྒྲུབ་སོགས་ལ་འབད། ༈ །
བཅུ་པ་འདྲེ་མོ་ལ་བབ་ན། །ཚེ་སྲོག་འདྲེ་ཡིས་ཁྱེར་བ་ཡིན། །ཁྱིམ་ཕྱུ་འདྲེ་འབྱུང་ནོར་
མི་ཆགས། །མགྲོན་པོ་མི་འོང་ཁ་སྨྲས་བྱུང་། །ནད་པ་འཆི་བདུད་ལག་པས་ཟིན། །
སྲིད་ཕྲུ་ཆུ་མིག་ཕུགས་ན་སྐམ། །གདོན་ཕྲུ་འགོང་པོས་མི་སྲིད་གདོན། །དགྲ་ཕྲུ་
དར་མ་མཚོན་ཕོག་ངོ་། །དོན་མི་འགྲུབ་ཅིང་འགྱོད་པ་བྱུང་། །བཟློག་པ་ཚེ་སྒྲུབ་
སྦྱིན་སྲེག་དང་། །ཆུ་གཏོར་མཆོད་རྟེན་བཞེངས་སོགས་བཟང་། །བཅུ་གཅིག་ལྗོན་
ཤིང་ལ་བབ་ན། །དཔག་བསམ་ཤིང་གི་རྩེ་མོ་ན། །གསེར་གྱི་བྱིས་ཆུང་གསུང་སྒྲ་
སྒྲོག །སྲོག་ཕྲུ་ལྗོན་ཤིང་རྒྱས་པ་བཞིན། །ཁྱིམ་ཕྲུ་ཡུལ་འཛིན་ནོར་རྙེད་བཟང་། །
མགྲོན་པོ་ཡུན་དུ་མི་འགྱང་ངོ་། །ནད་པ་རིམ་བཞིན་སོས་པར་འགྱུར། །སྲིད་ཕྱུ་བུ་
དང་བུ་མོ་འཕེལ། །དགྲ་ཕུ་མི་འཇིགས་གདེངས་དང་ལྡན། །དོན་སོགས་མྱུར་དུ་
འགྲུབ་ངོ་ཡིན། །རྟེན་བཞེངས་གསུང་རབ་ཀློག་ལ་འབད། ༈ །བཅུ་གཉིས་ནེ་ཙོ་
ལ་བབ་ན། །མི་ཁྱོད་ཁ་སྨྲས་གླེང་གཞི་འོང་། །སྲོག་ཕུ་རླུང་ཁའི་དར་ཅོག་འདྲ། །
ཁྱིམ་ཕྲུ་གྱོད་དང་ཁ་མཆུ་འོང་། །མགྲོན་པོ་མི་འོང་གྱོད་ཀྱིས་མནན། །ནད་པ་ཞག་
གསུམ་ཚུན་ལ་འཆི། །སྲིད་ཕྲུ་བུ་མོ་ཁ་སྨྲས་བྱུང་། །གདོན་ཕྱྭ་གྱོད་སྲི་གྱོད་འདྲེ་
གདོན། །དགྲ་ཕྲུ་དགྲ་གྱོད་རྒྱུན་དུ་ལྡང་། །དོན་སོགས་འགྲུབ་པར་མི་འགྱུར་ཞིང་། །
ཁ་མཆུ་བར་བཙལ་མོ་ལ་བཟང་། །ལྷ་གསོལ་དགྲ་མནན་བཟློག་པ་བྱ། ༈ །བཅུ་
195



མདོ་མཁྱེན་བརྩེའི་གསུང་འབུམ།
གསུམ་དུང་དཀར་ལ་བབ་ན། །སྙན་གྲགས་ཀུན་ཏུ་ཁྱབ་པའི་ངོ༌། །སྲོག་ཕུ་རྟ་འཕང་
མགོ་ཆག་དོགས། །ཁྱིམ་ཕྱུ་བདེ་ཞིང་སྐྱིད་པའི་ངོ༌། །མགྲོན་ཕྲུ་གཏམ་སྙན་ཐོས་
པའི་ངོ༌། །ནད་པ་ཡོད་ན་ལྷ་ཡིས་སྐྱོབ། །སྲིད་ཕྱུ་བུ་ཕྲུག་སྐད་ཆེན་འོང་། །གདོན་
ཕུ་ཐེའུ་རང་འགོང་པོས་གདོན། །དགྲ་ཕྲུ་དགྲ་འོང་གདོན་མི་ཐུབ། །དོན་སོགས་
འགྲུབ་ཅིང་གཏམ་སྙན་ཐོས། །གླུད་བསྔོས་གདུགས་དཀར་ཙཀྲ་ཐོན། །རྟ་མགྲིན་
དབང་ཞུ་ཤིན་ཏུ་བཟང་། ༈ །བཅུ་བཞི་ཕོ་རོག་ལ་བབ་ན། །བྱ་ནག་ཁ་ན་ཐན་སྐད་
སྒྲོག །སྲོག་ཕུ་འདྲེ་ཡི་ཁྱེར་བ་ཡིན། །ཁྱིམ་ཕུ་ཐབ་གཞོབ་དུར་གྱི་ངོ༌། །མགྲོན་པོ་
གཏམ་ངན་དང་བཅས་འོང་། །ནད་པ་མྱུར་དུ་འཆི་ངོ་ཡིན། །དོན་སོགས་འགྲུབ་
པར་ཐེ་ཚོམ་མེད། །སྲུང་མ་མཆོད་ཅིང་གཏོར་རྫོགས་སོགས། །མདོས་གླུད་དབང་
ཞུ་ཤིན་ཏུ་བཟང་། ༈ །བཅོ་ལྔ་བེར་རྒ་ལ་བབ་ན། །སྲོག་ཕྲུ་གདོན་གྱིས་ཐེབ་ངོ་
ཡིན། །ཁྱིམ་ཕྱུ་བརྒས་ཆག་གྲུམ་བཞིན། །ཁྱིམ་དུ་འདྲེ་ཁང་བྱེ་བྲག་འོང་། །མགྲོན་
པོ་ཕྱི་དལ་མི་འོང་ངོ་། །ནད་པ་མི་སོས་མི་འཆི་ངོ་། །སྲོག་ཕུ་སྡོང་རྒན་གཅོད་པ་
འདྲ། །གདོན་དུ་རྒྱལ་སྲིན་ཕོ་མོ་གདོན། །དོན་སོགས་གཏན་ནས་མི་འགྲུབ་ངོ༌། །
དགྲ་ཕྲུ་གཟའ་ཚང་དགྲར་ལོང་ངོ་། །རྒྱལ་མདོས་དྲག་སྒྲུབ་མདོ་སྟོང་ཚར། །གུ་
རུར་གསོལ་བ་བཏབ་ན་ཕན། ༈ །བཅུ་དྲུག་ཀླུ་སྨན་ལ་བབ་ན། །སྲོག་ཕྲུ་ལྗོན་ཤིང་
བྱས་པ་ཡིན། །ཁྱིམ་ཕྱི་གསེར་གྱི་རྒྱ་མཚོ་འཁྱིལ། །མགྲོན་ཕྱ་བུད་མེད་ཡིན་ན་འོང་། །
དེ་མིན་ཕྱི་དལ་ཆེ་བའི་ངོ༌། །སྲིད་ཕྱུ་མེ་ཏོག་རྣམ་པར་བཀྲ། །གདོན་དུ་ཀླུ་གཉན་
ས་བདག་གདོན། །རྐུན་ཇག་དགྲ་ཕྲུ་འོང་ངོ་ཡིན། །དོན་སོགས་ཡུན་གྱིས་ཕུན་སུམ་
196



ཡང་གསང་ཐུགས་ཐིག་བླ་སྒྲུབ་སྐོར། ག༽ །
ཚོགས། །ས་བདག་འཁྲུགས་བཅོས་ཀླུ་འབུམ་དང་། །བཀའ་ཐང་སྡེ་ལྔ་སོགས་ལ་
འབད། ༈ །བཅུ་བདུན་བཀྲ་ཤིས་རི་བོ་ལ་བབ་ན། །གཞི་བརྟན་འཕོ་འགྱུར་མེད་
པའི་ངོ༌། །སྲོག་ཕུ་རྡོ་རྗེ་བྲག་བས་ས། །ཁྱིམ་ཕྱུ་ཕུགས་བརྟན་བདེ་སྐྱིད་ལྡན། །
མགྲོན་པོ་ཟླ་གསུམ་ཚུན་ལ་འོང་། །ཡང་ན་རང་ཁྱིམ་ཟིན་པ་ཡིན། །གདོན་ཕྲུ་གསེར་
དངུལ་རིན་ཆེན་གདོན། །དགྲ་ཕྱུ་ཕྲན་བུ་མི་འོང་ཡང་། །ཕུག་གསུམ་དམག་ཆེན་
འོང་བའི་ངོ༌། །ནད་ཕྱུ་ནད་ཕུགས་རི་བས་ལྗིད། །དོན་སོགས་ཡིད་བཞིན་ནོར་བུ་
འགྲུབ། །བླ་མ་དཀོན་མཆོག་ཐུགས་རྗེས་འཛིན། །ལྷ་སྲུང་བཟང་པས་མགོན་སྐྱབས་
བྱེད། །འཕྲལ་ཏུ་རྒྱལ་ས་ཐོབ་ངོ་ཡིན། །དཀོན་མཆོག་གསུམ་ལ་བསྙེན་བཀུར་བྱ། །
བློ་ཕུགས་པདྨ་ཀཱ་རར་གཏོད། །འཕྲལ་ཕུགས་བདེ་ཞིང་སྐྱིད་པའི་ངོ༌། །དེ་སོགས་
རིག་པས་འཕྲུལ་ཤེས་བྱ། །ལན་གསུམ་བར་དུ་བདར་བ་ཡིན། དང་པོ་ལྷ་ས། བར་
པ་ཕྱི་ས། ཐ་མ་རང་ས་དག་ཏུ་དཔྱད། ཐེ་ཚོམ་མེད་ན་གསལ་བར་ངེས། ཨོ་རྒྱན་
གསུངས་པའི་འཕྲུལ་མོ་འདི། ཚུལ་བཞིན་ཉམས་སུ་ལེན་ཀུན་གྱིས། ཐེ་ཚོམ་མདུད་
པ་རང་གྲོལ་ནས། འབྱུང་འགྱུར་ཆོས་ཀུན་གསལ་གྱུར་ཅིག །ཟློས་གར་སྔགས་ཀྱི་
རྣལ་འབྱོར་པ། །མཐུ་སྟོབས་བདུད་འདུལ་དཔའ་བོས་སོ། །དགེའོ། དགེའོ། དགེའོ།
སརྦ་མངྒ་ལཾ། རྗེ་བཀའ་དྲིན་སུམ་ལྡན་བླ་མ་ལ། །སྤྲང་སྙིང་ནས་གུས་པས་ཕྱག་
བགྱིའོ། །ད་ལན་གཅིག་གསོན་དང་མཆེད་གྲོགས་ཀུན། །ལུས་དལ་འབྱོར་རིན་
ཆེན་ཐོབ་དུས་འདིར། །ད་མྱུར་དུ་ལྷ་ཆོས་མ་བསྒྲུབས་ན། །ཚེ་མི་རྟག་ནམ་མཁའི་
གློག་ལས་མྱུར། །དུས་ནམ་འཆི་ཆ་མེད་སྐལ་ལྡན་ཀུན། །གནས་འཁོར་བའི་འབྲོག་
197



མདོ་མཁྱེན་བརྩེའི་གསུང་འབུམ།
དགོན་ཉམ་ཐག་པར། །ལས་ཅི་བྱས་སྡུག་བསྔལ་བསྐྱེད་པའི་རྒྱུ། །འཕྲལ་དགོས་
སྙམ་ཕུགས་སུ་རང་ཕུང་རྒྱུ། །རིགས་དྲུག་པོ་གར་སྐྱེས་སྡུག་བསྔལ་ལས། །བཟོད་
ཐུབ་པར་འདུག་གམ་སྐལ་ལྡན་ཀུན། །སེམས་རྣམ་རྟོག་བག་ཆགས་མ་ཟད་པར། །
ལས་ཡོད་ཕྱིར་རྒྱུ་དང་འབྲས་བུ་ཡིས། །གནས་ཀུན་ལ་བསམ་ཞིང་ཐར་དང་ནི། །
ལས་རྣམ་མཁྱེན་ཕན་ཡོན་ལེགས་བསམ་ནས། །ཕ་བླ་མ་བསྟེན་ཅིག་སྐལ་ལྡན་
ཀུན། །ཆོས་ཐུན་མོང་སྔོན་འགྲོས་རྒྱུད་སྦྱངས་ནས། །ཡང་ཐུན་མིན་སྦྱང་བ་མཐར་
ཕྱིན་ཅིང་། །ལམ་མ་ནོར་བསྐྱེད་དང་རྫོགས་རིམ་གནད། །རྗེ་གོང་མས་བསྔགས་
པའི་རི་ཁྲོད་དུ། །ཚེ་བློས་བཏང་མཛོད་ཅིག་སྐལ་ལྡན་ཀུན། །གཞི་མ་ནོར་རྫོགས་
ཆེན་ཁྲེགས་ཆོད་སྐྱོང་། །ལམ་ཐུན་མིན་ཐོད་རྒལ་ཉམས་ལེན་གནད། །གྲོགས་རྩ་
ཐིག་རླུང་གསུམ་སྦྱངས་ནས་སུ། །རྗེ་ཇོ་བོ་བཀའ་གདམས་ཡབ་སྲས་ཀྱིས། །ཆོས་
གཏད་བཞི་མ་བརྗེད་སྐལ་ལྡན་ཀུན། །ལར་དུས་ངན་སྙིགས་མའི་མར་གཤམ་འདིར། །
ཚུལ་གྱིས་དང་སྡིག་གྲོགས་རབ་མང་ཞིང་། །ལས་དགེ་བའི་གྲོགས་པོ་དཀོན་པའི་
ནང་། །ཕ་མཚན་ལྡན་བླ་མ་མ་གཏོགས་པའི། །སུའི་ཁ་ལ་མི་ཉན་སྐལ་ལྡན་ཀུན། །
ལས་གང་བྱས་སྡིག་དང་མ་འདྲེས་པར། །གྲོགས་བཟང་པོར་ཆག་ཉམས་མི་གཏོང་
པར། །ཡུལ་རྒྱལ་ཁམས་ཕྱོགས་མེད་འགྲིམ་པ་དང་། །ཡུལ་ཉེ་དུ་བདུད་ཀྱི་ཕོ་ཉ་སྟེ། །
དབང་གཞན་ལ་མ་གཏོང་སྐལ་ལྡན་ཀུན། །ལར་རྟག་ཏུ་ལྟོ་གོས་ཕྲན་བུ་ལ། །ཚུལ་
ཆོག་ཤེས་བརྟེན་ཅིང་ངེས་འབྱུང་དང་། །ཡིད་སྐྱོ་ཤས་དྲག་པོས་རྒྱུད་བརླན་ནས། །
སེམས་ཐ་མལ་འཁྲུལ་དབང་མི་གཏོང་བར། །རང་དྲན་ཤེས་རྟེན་ཅིག་སྐལ་ལྡན་བུ། །
198



ཡང་གསང་ཐུགས་ཐིག་ཡི་དམ་སྐོར། ག༽ །
རང་གཅིག་པུ་ཐར་འདོད་བློ་སྤངས་ནས། །མ་མཁའ་མཉམ་འགྲོ་ལ་སྙིང་རྗེ་བསྒོམ། །
དུས་རྟག་ཏུ་རྫོགས་པ་ཆེན་པོར་སྐྱོངས། །གནས་དབེན་པར་སྒྲུབ་ཚུགས་བཟུང་མཛོད་
ལ༑ ༑བློ་ངན་གཤིས་མ་གཏོང་སྐལ་ལྡན་བུ། །ཡར་སངས་རྒྱས་ཨེ་ཐོབ་རེ་བ་དང་། །
མར་འཁོར་བར་ལྷུང་བའི་དོགས་པ་ཟད། །ལས་དགེ་སྡིག་གཉིས་ཀྱི་ཕན་གནོད་
བྲལ། །ཚུལ་ཀུ་སུ་ལུ་པ་མངོན་གྱུར་ནས། །ཆོས་མཐར་ཕྱིན་ཡིན་ནོ་སྐལ་ལྡན་བུ། ། -
དེ་སྐད་ཅེས་བྱ་བཏང་སྙོམ་ལས་པས། །ཐུན་མཚམས་ཞིག་ཁ་འཆལ་ཚུལ་དུ་བྲིས། །
མཐོང་ཚད་ཀུན་འཁོར་བར་ཞེན་ལོག་ནས། །མྱང་འདས་ཀྱི་འབྲས་བུ་ཐོབ་པར་
ཤོག ། །། ཅེས་པའང་བྱ་བཏང་སྙོམ་ལས་པ་མཁྱེན་སྤྲུལ་བས་སོ།། །།
ཧཱུྃ༔ རིག་འཛིན་ཐུགས་ཀྱི་ཐིག་ལེ་ལས༔ གཤིན་རྗེ་
གཤེད་ཀྱི་སྒྲུབ་པ་བཞུགས༔
གཆུཧཆg གཞི་ལས་འཁྲུལ་མ་མྱོང སྤྲོས་མེད་དོན་གྱི་ལྷ གཤིན་རྗེ་གཤེད་
པོ་ལཿ གུས་པས་བརྡ་ཕྱག་འཚལཿ ཁྱོད་བསྒྲུབ་དམ་བཅའ་འོ༔ སྐྱབས་སེམས་སྔོན་དུ་
འགྲོ་བ་ནི༔ ན་མོ༔ བླ་མ་ཡི་དམ་མཁའ་འགྲོ་སྤྱན་འདྲེན་གཤེགས༔ སྤྱི་གཙུག་ཉི་ཟླ་
པདྨའི་གདན་ལ་བཞུགསཿ བྱང་ཆུབ་སྙིང་པོའི་བར་དུ་སྐྱབས་སུ་འཆི༔ འགྲོ་དོན་
སྨོན་འཇུག་དོན་དམ་སེམས་མཆོག་བསྐྱེདཿ སྒོ་གསུམ་གུས་པ་ཆེན་པོས་ཕྱག་འཚལ་
ལོ༔ ཕྱི་ནང་གསང་བའི་མཆོད་པ་དཔག་མེད་འབུལ༔ ཉམས་ཆག་སྡིག་སྒྲིབ་ཐམས་
，
199



་ མདོ་མཁྱེན་བརྩེའི་གསུང་འབུམ།
ཅད་མཐོལ་ལོ་བཤགསཿ གསང་སྔགས་མཛད་པ་བསྒྲུབས་ལ་རྗེས་ཡི་རང༔ སྨིན་
གྲོལ་ཆོས་ཀྱི་འཁོར་ལོ་བསྐོར་བར་བསྐུལ འགྲ་བོའི་དོན་དུ་མྱ་ངན་མི་འདའ་
བཞུགསཿ དགེ་ཚོགས་བླ་མེད་བྱང་ཆུབ་ཆེན་པོར་བསྔོ༔ ཨེ་ཨེ་ཨེ ཐོད་མཁར་
མེ་རླུང་འཁྲུགས་པའི་གཞལ་ཡས་དབུས༔ སྐད་ཅིག་རྫུས་སྐྱེས་བདག་ཉིད་དྲན་
རྫོགས་སཿ འཆི་བདག་ལས་ཀྱི་གཤིན་རྗེ་གཤེད་པོ་ནི༔ མཐིང་ནག་ཞལ་གསུམ་
ཕྱག་དྲུག་རྔམ་བརྗིད་ཁྲོ༔ ཞལ་གསུམ་གཡས་དཀར་ཀླུ་འབུམ་གཉན་ཁྲི་ཟ གཡོན་
དམར་སྐྱེ་འགྲོ་ཀུན་གྱི་སྲོག་ལ་རྔམསཿ དབུས་མཐིང་དགྲ་གདོན་འབྱུང་པོའི་སྙིང་
ཁྲག་འགེམས༔ ཕྱག་དྲུག་གཡས་ཀྱི་དང་པོའི་བེ་ཅོན་དང༔ བར་པའི་དགྲ་མྱུར་འོག་
མས་ཐོ་བ་ཕྱརཿ གཡོན་གསུམ་རྩེ་གསུམ་རལ་གྲི་མེ་དཔུང་ངོ༔ མི་ལྤགས་སྟག་
ཤམ་གླང་ལྤགས་བགོ་བའི་གོསཿ སྦྲུལ་དང་ཐོད་ཕྲེང་མི་མགོ་བཏགས་པའི་རྒྱན
ཐལ་ཆེན་རཀྟ་ཞག་ཟོ་དཔའ་བོའི་ཆསཿ ཡེ་ཤེས་གྲུབ་ཀྱང་འཇིག་རྟེན་འཁོར་བའི་
ཚུལཿ བསྐལ་པའི་མེ་དཔུང་དམར་ནག་རབ་ཏུ་འཁྲུགས༔ ཁྱེད་ནི་ཡེ་ནས་བདག་
དང་འདུ་འབྲལ་མེད༔ ཞབས་བཞི་གཤིན་གྱི་ཆུ་གླང་སྟེང་ན་འགྱིངསཿ བརྡ་དང་
རྟགས་རྫོགས་ཁྲོ་བོ་འཆོལ་བའོ༔ ཐུགས་ཀར་འཇམ་དཔལ་ནག་པོ་ནི༔ རྒྱན་མེད་
རྡོ་རྗེའི་སྐྱིལ་མོ་ཀྲུང ཕྱག་གཉིས་ཐུགས་ཀར་སྡིགས་མཛུབ་མཛད༔ ཐུགས་ཀར་
ཉི་དཀྱིལ་ཧཱུཾ་མཐིང་ནག སྔགས་ཕྲེང་དམར་པོ་གཡོན་དུ་འཁོར༔ དེ་ལས་འཕྲོས་
པའི་འོད་ཟེར་མེས འདོད་ཁམས་གཟུགས་ཁམས་གཟུགས་མེད་ཁམསཿ སྤུ་རྡུལ་
ལྕགས་སྲེག་འཕྲད་བཞིན་བསྲེགསཿ བདག་ཉིད་གཤིན་རྗེ་གཤེད་པོ་ནི སྟོབས་
200



ཡང་གསང་ཐུགས་ཐིག་ཡི་དམ་སྐོར། ག༽
ལྡན་རྡོ་རྗེའི་གོ་ཆ་བགོསཿ ཧཱིཝཡ་མ་ར་ཛ་ཧིཉྩི་ཝིཏྟི་ཏ་ན་ན་ཨེ་རྔུབ་ཨེ་ཐུན་བློ་ཆཔཿ སྙིང་
པོ་འདི་ལ་རྟག་ཏུ་ནན་ཏན་གྱིས༔ འཆི་བདག་ལས་ཀྱི་གཤིན་རྗེ་འགྲུབ་པར་ངེས༔ རྩ་རྒྱུད་ལས་ཀྱི་དུམ་བུའི་བཅུད་
བསྡུས་པ༔ བདག་འདྲ་ཨ་ཙར་དམར་པོའི་ཐུགས་བཅུད་དོ༔ ཁམས་གསུམ་ཀུན་གྱི་བཅུད་བསྡུས་ཏེ༔
གཤིན་རྗེ་གཤེད་པོའི་ཞལ་དུ་བསྟབས༔ མཐུ་ལྡན་ཁྲོ་བོ་འཆོལ་བའི་སྐུ༔ སྤྲོས་
མེད་དོན་གྱི་ལྷ་ལ་བསྟོད༔ བདག་སོགས་མ་རིག་རྨོངས་པ་ཡིས༔ རྡོ་རྗེ་སློབ་དཔོན་
སྐུ་གསུང་ཐུགསཿ དམ་ཚིག་ཉམས་འགལ་རལ་བ་བཤགསཿ བཛྲ་ས་མ་ཡ་ཤུདྡྷེ་
ཨཱ༔ རང་རིག་དོན་གྱི་གཤིན་རྗེ་གཤེད༔ རང་གྲོལ་གཉུག་མའི་གཤིས་སུ་ཨཱ༔ ཡེ་
སྟོང་འདུས་མ་བྱས་པ་སྟེ༔ འོད་ལུས་ཡེ་ཤེས་སྙིང་པོའོ༔ ཨཱ༔ བརྒྱ་རྩ་བརྒྱད་བགྲངས
གཤིན་རྗེ་གཤེད་ཀྱི་མན་ངག་བཅུད་བསྡུས་ འཆི་བདག་གཤིན་རྗེ་ཆོས་ཀྱི་རྒྱལ་པོ་ཡིས༔ དངོས་སུ་གཟུགས་བསྟན་
ཨ་ཙར་དམར་པོ་ལཿ ཕུལ་བའི་གདམས་པ་ལྷ་ལྕམ་ཡུམ་ལ་གཏད༔ སྐུ་ཚེ་ལོ་བརྒྱའི་བར་དུ་འཚོ་བ་ཡི༔ རྟེན་འབྲེལ་
དུས་ལ་བབ་པར་ངས་བྱས་སོ ང་ཉིད་ཨ་ཙར་ཆགས་པའི་རྡོ་རྗེ་ནི༔ ཞིང་ཁམས་ཀུན་ལ་དབང་བསྒྱུར་དཔའ་བོ་སྟེ
ཌཀི་འབུམ་གྱི་སྟོང་སྲོག་ལ་དབང་ཞིང༔ ཐུགས་གཏེར་ནམ་མཁའ་མཛོད་ཀྱི་སྡེ་ཚན་ནོ༔ ཨེ་ཨེ་ཨེ འཆི་བདག་གི་རྒྱ༔
དམ་རྒྱ༔ སྦས་རྒྱ༔ ཟབ་རྒྱ༔ སྲོག་གི་རྒྱ༔ ཨ་ཝ་གླང་མགོའི་སྙིང་གི་བརྡ་རིས་ལས་ཕབ་པ་ཡི་གེ་འདུ་བྱེད་འོད་ཟེར་གྱིས་
བྲིས་པ་ཟབ་པོ༔ འདིས་ཀྱང་ཡུམ་ཆེན་ཌཀྐི་མའི་སྐུའི་ཚེ་འཕྲང་བསལ་བའི་རྒྱུར་གྱུར་ཅིག་གུ
ཐུགས་ཐིག་གསོལ་འདེབས་དངོས་གྲུབ་ཆར་རྒྱུན་ནི། དབྱིངས་རིག་དབྱེར་མེད་ཀུན་བཟང་
ཡབ་ཡུམ་དང་། །ཡེ་ཤེས་ལྔ་མདངས་རིགས་ལྔ་སྟངས་དཔྱལ་ལྷ། །ཐུགས་རྗེ་རྣམ་
རོལ་སྤྲུལ་པའི་སྐུར་བསྟན་ལ། །གསོལ་བ་འདེབས་སོ་བྱིན་རླབས་དངོས་གྲུབ་སྩོལ། །
ཁྱབ་བདག་རིགས་ཀུན་དབང་ཕྱུག་རྡོ་རྗེ་འཆང་། །དཀྱིལ་འཁོར་འཁོར་ལོའི་མགོན་
201



མདོ་མཁྱེན་བརྩེའི་གསུང་འབུམ།
པོའི་བར་བྱོན་པའི། །དགོངས་བརྡ་སྙན་ནས་བརྒྱུད་པའི་བླ་མ་ལ། གསོལ་བ༔ ཁྱད་
པར་རྩ་གསུམ་རྒྱལ་བ་རབ་འབྱམས་ཀྱི། །སྤྱི་གཟུགས་པདྨ་ཐོད་ཕྲེང་ཧེ་རུ་ཀ །ཤེས་
རབ་ཡུམ་ཆེན་རྡོ་རྗེ་རྣལ་འབྱོར་མར། །གསོལ་བ༴ ཀུན་བཟང་ཡབ་ཡུམ་རིགས་
ལྔ་ཡབ་ཡུམ་དང་། །སེམས་དཔའ་སེམས་མ་སྒོ་བ་ཡབ་ཡུམ་བཅས། །ཞི་བའི་ལྷ་
ཚོགས་བཞི་བཅུ་རྩ་གཉིས་ལ། །གསོལ་བ༴ དཔལ་ཆེན་ཁམས་དྲུག་རིགས་ལྔ་གནས་
ཡུལ་བདག །ཡེ་ཤེས་སྒོ་སྐྱོང་དབང་ཕྱུག་འབར་མའི་ཚོགས། །བདུད་འདུལ་ཁྲོ་བོ་
རོལ་པའི་ལྷ་ཚོགས་ལ། །གསོལ་བ༴ གཞན་ཡང་རིག་འཛིན་དཔའ་བོ་ཡབ་ཡུམ་
དང༌། །ཡེ་ཤེས་ལས་མཛད་མཁའ་འགྲོ་བཀའ་སྡོད་ཚོགས། །སྒྱུ་འཕྲུལ་སྤྲུལ་པའི་
དཀྱིལ་འཁོར་ཡོངས་རྫོགས་ལ། །གསོལ་བ་འདེབས་སོ༴ དེ་ལྟར་གསོལ་བ་བཏབ་
པའི་ནུས་མཐུ་ཡིས། །ཡིད་ཆོས་ཕུང་པོ་ཁམས་དང་ཕྱི་ནང་གི །སྐྱེ་མཆེད་དབང་
པོ་ཡུལ་དུས་ཚོགས་བརྒྱད་ཆོས། །གདན་གསུམ་ལྷ་ཡི་འཁོར་ལོ་ཡོངས་འཆར་
ཤོག །སྣང་སྟོང་བཀོད་པས་སྒྱུ་ལུས་ལྷ་སྐུར་རྫོགས། །གྲགས་སྟོང་སྔགས་ཀྱི་ངག་
ཚིག་རྡོ་རྗེར་དག །འོད་གསལ་ཆེན་པོའི་རྟོག་ཚོགས་ཆོས་སྐུ་རུ། །སྨིན་ནས་ཁམས་
གསུམ་འཁོར་བ་དོང་སྤྲུག་ཤོག །སྐྱབས་མགོན་ཆོས་ཀྱི་རྒྱལ་པོའི་དགོངས་གཏེར་ནང་ཚན་རྩ་གསུམ་
ཀུན་འདུས་པདྨ་ཐོད་ཕྲེང་ཐུགས་ཀྱི་སྒྲུབ་པའི་སྒྲུབ་མཆོད་འདི་འཛིན་པོའི་བླ་མ་གྲྭ་ཚང་ནས་འདི་ལ་གསོལ་འདེབས་
ཤིག་དགོས་ཞེས་གསུང་དོན་བཞིན་རིག་འཛིན་གྲགས་པའི་འོད་ཟེར་གྱིས་བྲིས་པས་རང་གཞན་ཀུན་གྱི་རྒྱུད་ལ་བྱིན་
རླབས་དང་དངོས་གྲུབ་ཀྱི་ཆར་རྒྱུན་འབེབས་པའི་རྒྱུར་གྱུར་ཅིག ། །།
202



ཡང་གསང་ཐུགས་ཐིག་ཡི་དམ་སྐོར། ༼ག༽
རྡོ་རྗེ་ཐེག་པའི་དམ་ཚིག་གི་རྟེན་ཅིག་ཤོས་རྡོར་དྲིལ་བྱིན་གྱིས་བརླབ་པ་ནི། ཧཱུྃ༔ ཡེ་ཤེས་འབར་བའི་
རྡོ་རྗེ་ཆེ། །ཁྲོ་རྒྱལ་འབར་བའི་ཐབས་ཀྱི་སྐུ། །བདེ་ཆེན་ཡབ་རྣམས་སྐུར་བཞུགས་
པས། །དགྱེས་པ་མཆོག་གི་ཕྲིན་ལས་མཛད་དུ་གསོལ། །མ་ཧཱ་བཛྲ་ཧཱུྃ༔ ཞེས་རྡོ་རྗེ་ལན་
གསུམ་གསོར། ཧཱུྃ༔ ཤེས་རབ་ཆེན་པོའི་རང་བཞིན་ནི། །ཆོས་ཉིད་སྟོང་པ་ཆེན་པོའི་
སྒྲས། །འཁོར་བའི་བག་ཆགས་ཟིལ་གྱིས་གནོན། །དུས་གསུམ་རྒྱལ་བ་ཀུན་ཀྱང་
མཉེས། །མ་ཧཱ་གྷནྡྷེ་ཧོ། ཞེས་དྲིལ་བུ་འཁྲོལ་བ་གསུམ་སྟེ་དེ་ཁོ་ན་ཉིད་ངེས་པ་ནི་རྣམ་པ་ཐམས་ཅད་དུ་དྲན་
པར་བྱའོ། །དགེའོ། །
203



ཡང་གསང་ཐུགས་ཐིག་ཡི་དམ་སྐོར།
ག༽
ཧཱུྃ༔ ཐུགས་སྒྲུབ་ཡང་སྙིང་འདུས་པ་ལས༔
ལས་བྱང་དངོས་གྲུབ་ཆར་འབེབས་
བཞུགས
205



མདོ་མཁྱེན་བརྩེའི་གསུང་འབུམ།
༉ ཧཤན།ན།། སྙིགས་དུས་བསྐལ་བའི་ཐ་མ་ལཿ སེམས་ཅན་ཚེ་ཐུང་བསོད་ནམས་དམན༔ ཆོས་
བཞིན་སྒྲུབ་ལ་དགལ་རྐྱེན་གྱིས༔ བར་ཆད་མང་ཞིང་སྙིང་རླུང་ལྡངཿ སྒྲུབ་པའི་ལོང་མེད་སྙིང་རུས་ཆུངཿ དེ་ཚེ་གཉེན་པོ་
སྟོབས་ཀྱི་ལྷ༔ པདྨ་ཐོད་ཕྲེང་སྒྲུབ་པ་འདི༔ ཉམས་སུ་ལེན་པའི་སྐྱེས་བུ་ཀུན༔ སྐྱེ་འདིར་བར་ཆད་བདུད་ལས་རྒྱལ
ཚེ་འཕོས་རིག་འཛིན་གྲལ་དུ་འཁོད༔ དེ་ཕྱིར་སྙིང་ལས་གཅེས་པར་ཟུང༔ ས་མ་ཡ༔ དམ་ཚིག་ལྡན་པའི་རྣལ་འབྱོར་
པས༔ དཀྱིལ་འཁོར་མཆོད་པའི་ཡོ་བྱད་ཀུན༔ འདུ་བྱས་ཚོགས་ཞིང་གསལ་གདབ་ནི༔ ཧཱུྃ་ཧཱུྃ༔ མདུན་མཁར་
འོག་མིན་ཆོས་དབྱིངས་དག་པའི་ཞིང༔ རྒྱན་བཀོད་ཕུན་ཚོགས་བཀྲ་ཤིས་བྱིན་ཆགས་
དབུསཿ ཕྱོགས་དུས་རྩ་གསུམ་སངས་རྒྱས་བྱང་སེམས་ཀུན༔ པདྨ་ཐོད་ཕྲེང་སྒྱུ་
འཕྲུལ་ཞི་ཁྲོའི་ལྷ༔ རིག་འཛིན་དཔའ་བོ་མཁའ་འགྲོ་ཆོས་སྐྱོང་བཅས༔ ཡོངས་
རྫོགས་སྤྲིན་དཔུང་གཏིབས་པ་ཇི་བཞིན་གསལ༔ དང་པོ་སྐྱབས་སུ་འགྲོ་བ་ནི༔ ཧཱུྃ་ཧཱུྃ༔ རྩ་
གསུམ་སྐུ་གསུམ་མཆོག་གསུམ་ཀུན་འདུས་དངོས པདྨ་ཐོད་ཕྲེང་བླ་མེད་ཧེ་རུ་ཀ
ཤེས་རབ་ཡུམ་མཆོག་བདེ་ཆེན་རྣལ་འབྱོར་མཿ ཞི་ཁྲོ་རབ་བྱམས་དཀྱིལ་འཁོར་
ཡོངས་རྫོགས་ལྷརཿ འདི་བཟུང་བྱང་ཆུབ་སྙིང་པོར་མཆིས་ཀྱི་བརཿ བདག་དང་
འགྲོ་ཀུན་གུས་པས་སྐྱབས་སུ་མཆི༔ སེམས་བསྐྱེད་པ་ནི་སེམས་ཉིད་བདག་མེད་སྣང་བ་
གཞན་མེད་ལ༔ བདག་དང་གཞན་དུ་བཟུང་བའི་འཁྲུལ་སྣང་གིས མ་རིག་དབང་
གྱུར་འཁོར་བར་འཁྱམས་པ་ཡི༔ ཕ་མ་རིགས་དྲུག་སེམས་ཅན་མ་ལུས་ཀུན༔ བླ་
མེད་ཐོབ་ཕྱིར་བྱང་ཆུབ་སེམས་མཆོག་བསྐྱེད༔ ཡན་ལག་བདུན་པ་འབུལ་ཞིང་ཚོགས་བསགས་པ་
ནི༔ ཧཱུྃ་ཧྲི༔ པདྨ་ཁྲག་འཐུང་ལྷ་ཚོགས་འཁོར་བཅས་ལ༔ བདག་དང་འགྲོ་དྲུག་
སེམས་ཅན་མ་ལུས་པའི༔ སྒོ་གསུམ་གུས་པས་ཕྱག་འཚལ་སྡིག་པ་བཤགསཿ ཕྱི་
，
206



ཡང་གསང་ཐུགས་ཐིག་ཡི་དམ་སྐོར། ་ ག༽
ནང་གསང་བའི་མཆོད་པ་དཔག་མེད་འབུལཿ འགྲོ་ཀུན་དགེ་ཚོགས་ཀུན་ལ་རྗེས་
ཡི་རངས༔ དོན་དམ་ཆོས་ཀྱི་འཁོར་ལོ་བསྐོར་བར་བསྐུལ༔ འགྲོ་བའི་དོན་དུ་བཞུགས་
པར་གསོལ་བ་འདེབསཿ དགེ་ཚོགས་བླ་མེད་བྱང་ཆུབ་ཐོབ་ཕྱིར་བསྔོ༔ ཅེས་དང༔ ཛཧཱུྃ་
བོ་ཧོ ཚོགས་ཞིང་འོད་ཞུ་བདག་དང་དབྱེར་མེད་ཐིམ༔ སྤྲོས་བྲལ་འདུས་མ་བྱས་
པའི་ཀློང་དུ་ཨཱ༔ གཞུག་གནས་ལ་གཏོར་མ་སྦྱིན་པ་ནི་བྱིན་གྱིས་བརླབས་ལ༔ ཧཱུྃ༔ གཙང་རིས་དཔལ་
མགོན་བདུན་ཅུ་རྩ་ལྔ་དང༔ ས་ཡི་ལྷ་མོ་དཀར་སྐྱོང་ཟོ་དོར་གཉན ཡུལ་ཕྱོགས་འདི་
དག་ཀུན་ལ་གནས་པ་ཡི༔ ལྷ་ཀླུ་གནོད་སྦྱིན་སྡེ་བརྒྱད་འབྱུང་པོའི་ཚོགསཿ ལྟོ་འཕྱེ་
ཕྱོགས་སྐྱོང་དྲི་ཟ་མིའམ་རཿ མཁའ་འགྲོ་མ་མོ་འཁོར་དང་བཅས་པ་རྣམསཿ འདིར་
གཤེགས་དཀར་དམར་མཆོད་གཏོར་འདི་བཞེས་ལཿ ཀོ་ལོང་རུ་ང་ཕྲག་དོག་མ་མཛད་
པར༔ བདག་གི་ཁ་འཛིན་སྡོང་གྲོགས་མེལ་ཚེ་གྱིསཿ སྒྲུབ་པའི་བར་ཆད་སོལ་ལ་
མཐུན་རྐྱེན་སྒྲུབསཿ མ་ལུས་བཀའ་དང་དམ་ལ་མ་འདའ་ཞིག བཅོལ་པའི་ལས་
ཀུན་ཐོགས་མེད་མྱུར་འགྲུབ་མཛོད༔ སརྦ་ཨེ་དམ་བ་ལིང་ཏ་ཁ་ཁ་ཁཱ་ཧི་ཁཱ་ཧི༔ འཕྲལ་
རྒྱུའི་འབྱུང་པོ་ལ་གཏོར་མར་སྦྱིན་པ་ནི༔ བྱིན་གྱིས་བརླབས་ལ༔ ཧཱུྃ༔ མ་རིག་བདག་འཛིན་རྒྱུ་ལས་སྐྱེས་
པ་ཡི༔ གློ་བུར་བག་ཆགས་བདག་འཛིན་བདུད་ཀྱི་རིགསཿ ཁྱད་པར་སྒྲུབ་ལ་བར
ཆོད་ཐུགས་རྒྱུད་དཀྲུགས སྨོན་ལམ་ལོག་པའི་དམ་སྲི་མི་མིན་རིགསཿ གསང་
བའི་དཀྱིལ་འཁོར་གྲལ་དུ་མི་དབང་བའི༔ གླགས་ལྟའི་བགེགས་ཚོགས་གནས་
འདིར་མ་འདུག་པརཿ གཏོར་མ་ལོངས་ལ་རྒྱ་མཚོའི་ཕ་མཐར་དེངས༔ གང་དག་
མི་འགྲོ་བཀའ་ལས་འདའ་བྱེད་ན བདག་ཉིད་པདྨ་ཐོད་ཕྲེང་ཧེ་རུ་ཀའི ཐུགས་
བན
207



1
མདོ་མཁྱེན་བརྩེའི་གསུང་འབུམ།
ལས་སྤྲུལ་བའི་ཁྲོ་མཚོན་མེ་དཔུང་གིསཿ བགེགས་ཚོགས་མགོ་བོ་ཚལ་པ་བརྒྱར་
བཀས་ཤིངཿ ལུས་སེམས་རྡུལ་ཕྲན་བཞིན་དུ་བརླག་ཏ་རེ བཛྲ་ཡཀྵ་ཀ་ལ་རུ་པ་
ཛ་ལ་རམ་ཧཱུྃ་ཕཊ༔ ཐུན་གྱིས་གཟིར་བར་བྱའོ༔ མཚམས་བཅད་པ་ནི༔ ཧཱུྃ་ཧཱུྃ༔ ཕྱི་མཚམས་སྣང་བ་
རྣམ་དག་ཆོས་ཀྱི་དབྱིངས༔ ནང་མཚམས་ལྔ་ལྡན་སྤྲུལ་པའི་གཞལ་ཡས་ཁང༔ བར་
མཚམས་རྡོ་རྗེ་རིན་ཆེན་པདྨ་དང༔ རྒྱ་གྲམ་རལ་གྲིའི་གུར་གྱིས་ཕྱོགས་མཚམས་
གཏམས༔ ཕྱི་རོལ་ཡེ་ཤེས་བསྐལ་བའི་མེ་རླུང་འཁྲུགསཿ ལོག་ལྟ་བདུད་ཀྱིས་གླེགས་
མི་རྙེད་པར་གྱུར༔ ཨོཾ་བཛྲ་རཀྵ་རཏྣ་རཀྵ་པདྨ་རཀྟ་ཀརྨ་རཀྟ་ཙཀྲ་ཛྭ་ལ་རམ་ཧཱུྃ་ཕཊ༔
བཤགས་པ་བྱ་བ་ནི༔ ཧཱུྃ་ཧཱུྃ༔ པདྨ་ཐོད་ཕྲེང་ལྷ་ཚོགས་འཁོར་བཅས་རྣམསཿ ཚེ་རབས་སྔོན་
ནས་བསྒྲུབ་པའི་ལྷག་པའི་ལྷ༔ ཁྱེད་ཀྱི་སྐུ་གསུང་ཐུགས་དང་འགལ་བའི་ལསཿ མ་
རིག་འཐིབ་པོའི་དབང་གིས་གང་བགྱིས་པཿ རབ་ཏུ་གནོང་ཞིང་འགྱོད་པས་མཐོལ་
ཞིང་བཤགསཿ ཕྱིན་ཆད་སྡོམ་ཞིང་བཤགས་ནས་ཚངས་པར་སྩོལཿ བཛྲ་སཏཱ་ས་
མ་ཡ་ཤུདྡྷེ་ཧཱུྃ༔ བྱིན་དབབ་པ་ནི༔ ཧཱུྃ་ཧཱུྃ༔ ཆོས་དབྱིངས་མ་བཅོས་བདེ་བ་ཆེན་པོའི་
དབྱིངསཿ གཏུམ་དྲག་མེ་ལྟར་འབར་བའི་གཞལ་ཡས་ནས༔ བདེ་ཆེན་པདྨ་ཐོད་
ཕྲེང་ཡབ་ཡུམ་དངཿ ཀུན་བཟང་ཞི་ཁྲོ་རབ་འབྱམས་ལྷ་ཚོགས་བཅས༔ ཆོས་ཀྱི་སྐུ་
ལ་གཟུགས་ཀྱི་སྐུར་བཞེངས་ནསཿ ཕྱོགས་བཅུའི་རྩ་གསུམ་རྒྱལ་བ་རབ་འབྱམས་
བཅསཿ སྒྲུབ་པའི་གནས་མཆོག་འདི་རུ་བྱིན་ཕོབ་ལཿ བདག་ཅག་མོས་པའི་བུ་ལ་
བྱིན་གྱིས་རློབས༔ དཀྱིལ་འཁོར་གཞལ་ཡས་འདི་ལ་བཀྲག་མདངས་བསྐྱེད༔ མཆོད་
རྫས་ཡོ་བྱད་འདི་ལ་བཅུད་ཅིག་སྩོལ༔ སྐུ་གསུང་ཐུགས་དང་ཡོན་ཏན་ཕྲིན་ལས་



ཡང་གསང་ཐུགས་ཐིག་ཡི་དམ་སྐོར། ག༽ །
ཀྱི༔ དབང་དང་བྱིན་རླབས་མ་ལུས་དེང་འདིར་ཕོབ༔ གུ་རུ་དྷེ་ཝ་ཌཀྐི་ནི་སརྦ་ས་མ་
ཡ་ཨ་བེ་ཤ་ཡ་ཕེམ་ཕེམ༔ མཆོད་རྫས་བྱིན་གྱིས་རླབས་པ་ནི༔ ཨོཾ་ཨཱཧཱུྃ ཕྱི་ནང་མཆོད་
ཚོགས་ཟག་མེད་ཡེ་ཤེས་བཅུད༔ ངོ་བོ་བདུད་རྩིའི་རྣམ་པ་འདོད་ཡོན་གྱི༔ ལོངས་
སྤྱོད་ཟག་མེད་ཀུན་བཟང་མཆོད་པའི་སྤྲིན༔ སྨན་རཀ་གཏོར་ཚོགས་ནང་དང་གསང་
བའི་རྫསཿ དཀྱིལ་འཁོར་ལྷ་ཚོགས་དགྱེས་སྐོང་ཆེན་པོར་གྱུརཿ སརྦ་པཱུ་ཛ་ས་མ་
ཡ་པཉྩརཀྟ་བ་ལིང་ཏ་པཱུ་ཛ་ཨ་ཧཱུྃ༔ དངོས་གཞི་ལྟ་སྐྱེད་རིམ་པ་ནི༔ ཧཱི༔ བརྗོད་མེད་རིག་པ་
དེ་བཞིན་ཉིད་ཀྱི་དབྱིངསཿ མ་སྐྱེས་མི་འགགས་ཆོས་དབྱིངས་སྤྲོས་དང་བྲལ གདོད་
ནས་རྣམ་དག་ཀུན་བཟང་ཡུམ་གྱི་ཀློང༔ དྷརྨ་དྷརུ་ཨཱ༔ དེ་ལས་ཀུན་ཏུ་སྣང་བའི་སྙིང་
རྗེའི་གདངས༔ མ་རྟོགས་འཁོར་བར་འཁྱམས་པའི་རྒྱུད་ལྔའི་འགྲོ༔ རང་བཞིན་མ་
རྟོགས་སྡུག་བསྔལ་དྲག་པོས་གཟེར༔ དམིགས་པ་མེད་པའི་སྙིང་རྗེ་ཆེན་པོའི་གདངས
རང་རིག་མ་བཅོས་རྒྱུ་ཡི་ས་བོན་ཧཱུྃ༔ དེ་ལས་ཨེ་འཕྲོས་ནམ་མཁའི་དཀྱིལ་འཁོར་
དབུས༔ ཡཾ་འཕྲོས་རླུང་གི་དཀྱིལ་འཁོར་སྟོང་གསུམ་ཁྱབ༔ ཁཾ་འཕྲོས་རཀྟ་སུམ་
འཕྲོས་ཞིང་ཆེན་ས ཀཾ་འཕྲོས་རུས་པའི་རི་རབ་ཆེན་པོའི་སྟེང༔ རཾ་འཕྲོས་ཡེ་ཤེས་
བསྐལ་མེ་རབ་འབར་ཀློང༔ གནམ་ལྕགས་རྡོ་རྗེའི་བྲག་ཆེན་རབ་འཇིགས་ཁར
ཧཱུྃ་ཡིག་ཡོངས་གྱུར་སྤྲུལ་པའི་ཕོ་བྲང་ཆེ༔ ཕྱི་ནི་ཡེ་ཤེས་ལྔ་ཡི་རྩིགས་པ་ལཿ ནང་
ནི་དུར་ཁྲོད་རོལ་པའི་གཞལ་མེད་ཁང༔ སྒོ་བཞིར་རྟ་བབོ་འདོད་སྣམ་ཕ་གུ་དང་
དྲྭ་ཕྱེད་མདའ་ཡབ་ཆོས་འཁོར་རི་དྭགས་བཅསཿ ཕོ་བྲང་བུམ་པ་ཆོས་འཁོར་གདུགས་
ཏོག་མཛེསཿ ཕྱི་རོལ་དུར་ཁྲོད་ཆེན་པོ་རྣམ་བརྒྱད་དང༔ མཚོན་ཆའི་གུར་དང་མེ་
་ 209



མདོ་མཁྱེན་བརྩེའི་གསུང་འབུམ།
དཔུང་སྤུ་གྲིས་གཏམས༔ རབ་འཇིགས་འོག་མིན་དུར་ཁྲོད་རོལ་བའི་དབུསཿ གསེར་
འཁོར་རྩིབ་བརྒྱད་དབུས་སུ་བདུད་བཞི་དང༔ སྡེ་བརྒྱད་ཕོ་མོ་རུ་ཏྲ་བསྣོལ་བའི་སྟེང༔
སྐྱོན་བྲལ་པདྨ་ཐབས་ཤེས་ཉི་ཟླའི་གདན༔ རྒྱུ་ཡི་ཧཱུྃ་བབ་འོད་འཕྲོས་ཕྱོགས་བཅུ་
ཡི རྒྱལ་བ་སྲས་བཅས་མཆོད་ཅིང་བྱིན་རླབས་བསྡུསཿ སླར་འཕྲོས་འགྲོ་ཀུན་
ལས་ཉོན་སྡིག་སྒྲིབ་སྦྱངས༔ ཚུར་འདུས་ཧཱུཾ་ཡིག་འོད་ཞུ་གནས་འགྱུར་བསཿ རྩ་
གསུམ་ཀུན་འདུས་པདྨ་ཐོད་ཕྲེང་རྩལཿ སྐུ་མདོག་དམར་གསལ་བྱུ་རུར་སྣུམ་བྱུག་
མདོག༔ ཞལ་གདངས་ལྗགས་འདྲིལ་མཆེ་བ་རབ་ཏུ་གཙིགས༔ སྤྱན་གསུམ་སྡང་
མིག་སྨ་ར་སྨིན་མ་འབར༔ ཕྱག་གཡས་རྡོ་རྗེ་རྩེ་དགུ་ནམ་མཁར་ཕྱར༔ གཡོན་པས་
གནམ་ལྕགས་ཕུར་བུས་བགེགས་དཔུང་གཟིར༔ ཞབས་གཉིས་དོར་ཐབས་སྟག་
ཤམ་རུས་རྒྱན་དང༔ དབུ་སྐྲ་ཐོར་ཅོག་ལྷག་མས་སྐུ་རྒྱབ་ཁེབསཿ སྦྱོར་བའི་ཡུམ་
ཆེན་རྡོ་རྗེ་རྣལ་འབྱོར་མཿ ཞལ་གཅིག་ཕྱག་གཉིས་གྲི་ཐོད་ཡབ་མགུལ་འཁྱུད༔ མཐིང་
གསལ་ཐོར་ཚུགས་རུས་རྒྱན་དྲིལ་གཡེར་འཁྲོལཿ བདེ་ཆེན་རབ་འབར་ཞི་མ་ཁྲོའི་
ཉམས་ཅན༔ ཞབས་གཉིས་བརྐྱང་བསྐུམ་འཁྲིལ་སྦྱོར་གཟི་འོད་འབར༔ ཡབ་ཡུམ་
གར་དགུའི་རྣམ་རོལ་ཅིར་ཡང་སྟོན༔ སྙིང་ཁ་ཆོས་ཀྱི་འཁོར་ལོའི་གཞལ་ཡས་སུ༔
དྭངས་མ་ལྔ་ལྡན་འོད་ཀྱི་དཀྱིལ་འཁོར་ཀློང༔ ཀུན་གཞི་ཡིད་ཆོས་ཕུང་ཁམས་སྐྱེ་
མཆེད་དང༔ དབང་ཡུལ་ཚོགས་བརྒྱད་རྟོགས་ཚོགས་གནས་དག་པའི ཞི་བའི་ལྷ་
ཚོགས་བཞི་བཅུ་རྩ་གཉིས་ནི༔ ཀུན་བཟང་ཡབ་ཡུམ་མཐིང་གསལ་མཉམ་བཞག་
ཅན༔ རྒྱན་སྤངས་ཐབས་ཤེས་གཉིས་མེད་ཆོས་སྐུའི་གདངསཿ རྣམ་པར་སྣང་
_210



་་ ཡང་གསང་ཐུགས་ཐིག་ཡི་དམ་སྐོར། ག༽
མཛད་འཁོར་ལོ་དྲིལ་འཛིན་མཐིང༔ དབྱིངས་ཕྱུག་ཡུམ་དང་འཁྲིལ་སྦྱོར་རོལ་བ་
ལས༔ ཡེ་ཤེས་དྲུག་རྫོགས་ཕྱོགས་བཞིར་ཐ་ལེར་གཟིགས༔ རྡོར་སེམས་སྤྱན་མ་
རིན་འབྱུང་མཱ་ཀི་དངཿ སྣང་མཐའ་གོས་དཀར་དོན་གྲུབ་དམ་ཚིག་སྒྲོལཿ ཕྱོགས་
བཞིར་རང་རང་རིགས་ཀྱི་ཕྱག་མཚན་བཅས༔ ཐབས་ཤེས་མཉམ་སྦྱོར་ཟག་མེད་
བདེ་ཆེན་ངངཿ རིགས་བཞི་སེམས་དཔའ་སེམས་མ་བཅུ་དྲུག་བཅསཿ ལོངས་སྐུའི་
ཆས་རྫོགས་སྐྱིལ་མོ་ཀྲུང་གིས་བཞུགས༔ སྟེང་འོག་ཕྱོགས་བཞིར་སྤྲུལ་སྐུ་ཐུབ་དྲུག་
དང༔ སྒོ་བཞིར་ཁྲོ་རྒྱལ་སྒོ་བ་ཡབ་ཡུམ་བརྒྱད༔ དཀར་སེར་དམར་ལྗང་དྲག་ཤུལ་
གཏུམ་པའི་ཉམས༔ ཞི་བ་རྡོ་རྗེ་དབྱིངས་ཀྱི་ལྷ་ཚོགས་ཀུན༔ སྣང་སྟོང་མེ་ལོང་
གཟུགས་བརྙན་ཇི་བཞིན་གསལཿ ཀླད་པ་དུང་ཁང་ཁྲོ་བོའི་གཞལ་ཡས་ན༔ ཡེ་
ཤེས་ལྔ་ལྡན་མེ་དཔུང་འབར་བའི་ཀློངཿ ཁྲག་འཐུང་དཔལ་ཆེན་ཆེ་མཆོག་ཧེ་རུ་ཀ
སྨུག་ནག་ཞལ་གསུམ་ཕྱག་དྲུག་དཀར་དམར་ཞལཿ ཕྱག་དྲུག་རྡོ་རྗེ་ཁ་ཊཾ་རྗེའུ་ཆུང་
གཡསཿ དྲིལ་བུ་བྷན་དམར་རྒྱུ་ཞགས་གཡོན་ན་བསྣམསཿ དུར་ཁྲོད་ཆས་བརྒྱད་
དཔལ་གྱི་ཆས་བཅུ་རྫོགསཿ ཡུམ་ཆེན་དབང་ཕྱུག་ཀྲོ་དྷི་ཤྭ་རི་མ མཐིང་ནག་གྲི་
གུག་ཐོད་འཛིན་ཡབ་ལ་འཁྱུད… ཁྲོ་མོའི་ཆས་རྫོགས་དགའ་བཞིའི་ཡེ་ཤེས་ངང༔
དཔལ་ཆེན་ཡབ་ཡུམ་ཁྲག་འཐུང་དཀྱིལ་འཁོར་རྫོགསཿ དབུས་དང་ཕྱོགས་བཞིར་
བཛྲ་བྷུདྨ་དངཿ རཏྣ་པདྨ་ཀརྨ་ཧེ་རུ་ཀཿ ཀྲོ་ཏི་ཤྭ་རི་ཡུམ་མཆོག་ལྔ་དང་སྦྱོརཿ སྐུ་
མདོག་ཕྱག་མཚན་རྒྱན་ཆ་ཡོངས་སུ་རྫོགས༔ གཞན་ཡང་གནས་ཀྱི་མཁའ་འགྲོ་ཀོ་
རི་བརྒྱད ཡུལ་གྱི་ཕྲ་མིན་སེང་ཧ་མ་མོ་བརྒྱད༔ བཀའ་ཡི་ལས་མཛད་སྒོ་མ་རྣམ་
21 1



མདོ་མཁྱེན་བརྩེའི་གསུང་འབུམ།
བཞི་དང༔ དབང་ཕྱུག་འབར་མ་ཉི་ཤུ་རྩ་བརྒྱད་ཚོགས མ་འདྲེས་ཡོངས་རྫོགས་
ཅི་བཞིན་གསལ་བར་བསྒོམ༔ མགྲིན་པ་ལོངས་སྤྱོད་འཁོར་ལོའི་གཞལ་ཡས་ན
རིག་འཛིན་དཔའ་བོ་མཁའ་འགྲོ་ཡབ་ཡུམ་བརཿ གྲི་གུག་ཐོད་འཛིན་དཀར་སེར་
དམར་ལྗང་མཐིངཿ གསལ་སྟོང་ཐུགས་རྗེ་མ་འགགས་ལྷན་ནེར་གསལཿ རང་
ཉིད་པདྨ་བཛྲ་སྤྱི་བོ་རུ༔ རིགས་ཀྱི་བདག་པོ་སངས་རྒྱས་སྣང་མཐའ་ཡས ལོངས་
སྐུ་ཚེ་དཔག་མེད་མགོན་རྣམ་རོལ་ཅན༔ སྐྱིལ་ཀྲུང་ཕྱག་གཉིས་མཉམ་བཞག་ཚེ་
བུམ་འཛིན༔ ཐོར་གཙུག་རིན་ཆེན་རྒྱན་ཆ་དུ་མས་སྤུད༔ དམར་གསལ་པདྨ་ར་གའི་
ལྷུན་པོ་ལཿ ཉི་མ་འབུམ་གྱིས་འཁྱུད་ལྟའི་གཟི་འོད་འབརཿ ཕྱོགས་བཞི་མཚམས་
བརྒྱད་སྤྲུལ་པའི་རིག་འཛིན་བརྒྱད༔ ཧཱུྃ་ཀར་བཤེས་གཉེན་ཀླུ་སྒྲུབ་པྲ་བྷ་ཧ དྷ་ན་
བི་མ་རོམ་བུ་ཤནྟི་གྷརཿ ཧེ་རུ་ཀ་ཡི་ཆ་བྱད་ཞི་མ་ཁྲོ་ གར་སྟབས་དཀར་སེར་
དམར་ལྗང་མཚམས་བཞི་མཐིང༔ ཐོར་གཙུག་རུས་རྒྱན་ཅང་ཏིལ་དྲིལ་བུ་འཁྲོལ༔
སྟག་ཤམ་དར་དཔྱང་རྒྱན་ལྡན་བསྐྱང་བསྐུམ་གར༔ མཉམ་སྦྱོར་བདེ་ཆེན་དགའ་
བཞི་རོལ་བའི་ངང༔ སོ་སོའི་ཡུམ་རྣམས་དཔའ་མོའི་ཆ་བྱད་ཅན༔ གྲི་གུག་ཐོད་
ཁྲག་འཛིན་ཅིང་ཡབ་དང་འཁྲིལཿ སྒྲུབ་སྡེ་བརྒྱད་ཀྱི་ངོ་བོར་ལྷུན་རྫོགས་བཞུགས
བར་མཚམས་སྤྲུལ་པའི་རྗེ་འབངས་ཉེར་ལྔ་དང༔ རྒྱ་བོད་རིག་འཛིན་གྲུབ་ཐོབ་ཚོགས་
རྣམས་ཀུན༔ མ་ལུས་ལྷམ་མེར་ཁྲོམ་ཚོགས་ཇི་བཞིན་གསལཿ དེ་ཡི་ཕྱི་རོལ་པད་
འདབ་སོ་གཉིས་ལཿ ཡེ་ཤེས་ལས་མཛད་མཁའ་འགྲོ་གསུམ་ཅུ་གཉིསཿ དཀར་
སེར་དམར་ལྗང་མཐིང་མདོག་ཁྲོ་མོའི་ཆསཿ གྲི་གུག་ཐོད་ཁྲག་ཁ་ཊཾ་རྩེ་གསུམ་
212



ཡང་གསང་ཐུགས་ཐིག་ཡི་དམ་སྐོར། ག༽
འཆང༔ གཅེར་མོ་རུས་རྒྱན་གར་སྟབས་ལིང་ངེར་བཞུགས༔ དེའི་ཕྱིར་གནམ་
ལྕགས་འཁོར་ལོ་རྩིབས་བཅུ་ལཿ ཧཱུཾ་ཀར་ལ་སོགས་ཁྲོ་རྒྱལ་ཡབ་ཡུམ་བy ཕྲ་
ཕྱག་དང་བཅས་གར་དགུའི་རོལ་བའི་ཉམསཿ བར་ཆད་བགེགས་རྣམས་འདུལ་
བའི་ལས་མཛད་གསལཿ སྒོ་བཞིར་ཁྲོ་རྒྱལ་སྤྲུལ་པའི་གིང་ཆེན་བཞི༔ དཀར་སེར་
དམར་ལྗང་ཁྲོ་མོའི་ཆ་བྱད་ཅན༔ གཡས་པ་ལྕགས་ཀྱུ་ཞགས་པ་ལྕགས་སྒྲོག་དྲིལ
གཡོན་པས་བྷནྡཱ་རཀྟ་ཞལ་དུ་གསོལ༔ དཀྱིལ་འཁོར་སྒོ་བཞི་སྲུང་ཞིང་ལས་རྣམས་
སྒྲུབ༔ གསེར་ཁྱམས་ཡེ་ཤེས་ལས་མཛད་ཁྲོ་མོའི་ཚོགསཿ ཁྲག་ཁྱམས་དམ་ཚིག་
ཤ་ཟ་མཁའ་འགྲོ་བཅསཿ མ་ལུས་ཁྲོམ་ཚོགས་ཇི་བཞིན་གསལ་བར་གྱུརཿ གཙོ་
འཁོར་རྟེན་དང་བརྟེན་པར་བཅས་པ་ཀུན, སྣང་སྟོང་མེ་ལོང་གཟུགས་བརྙན་ཅི་
བཞིན་གསལཿ དབང་བསྐུར་བ་ནི༔ རང་གི་ཐུགས་ཀའི་འོད་ཀྱིས་ཕྱོགས་བཅུའི་བདེ་
བར་གཤེགས་པ་ཐམས་ཅད་དབང་ལྷ་རིགས་ལྔའི་རྣམ་པར་སྤྱན་དྲངས༔ ཨོཾ་སརྦ་
ཏ་ཐཱ་ག་ཏ་མ་ཧཱ་ཨ་ནུ་ར་ག་ཛྙཱ་ན་བཛྲ་སྭ་བྷ་ཝ་ཨཏྨ་ཀོཉ་ཧཾ༔ ཕྱོགས་བཅུའི་བདེ་
བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ལས་གསང་བ་གསུམ་གྱི་བྱིན་
རླབས་འབྲུ་གསུམ་གྱི་རྣམ་པར་རང་གི་གནས་གསུམ་དུ་ཐིམ་པར་མོས་ལཿ ཨོཾ་སརྦ་
ཏ་ཐཱ་ག་ཏ་མ་ཧཱ་ཀཱ་ཡ་བཛྲ་སྭ་བྷ་ཝ་ཨཏྨ་ཀོཉ་ཧཾ༔ ཨོཾ་སརྦ་ཏ་ཐཱ་ག་ཏ་མ་ཧཱ་ཝཀྐ་སོགས་
ཨོཾ་སརྦ་ཏ་ཐཱ་ག་ཏ་མ་ཧཱ་ཙིཏྟ་སོགས༔ དབང་ལྷ་ཡབ་ཡུམ་རྗེས་ཆགས་ཞུ་བའི་ཡེ་ཤེས་
བདུད་རྩིའི་ཆུས་དབང་བསྐུར༔ སྐུ་གང་དྲི་མ་དག་ཆུའི་ལྷག་མ་ཡར་ལུད་པ་ལས་
རིགས་བདག་ཆགས་པ་དམར་པོས་དབུ་བརྒྱན་པར་གྱུར༔ ཨོཾ་མ་ཧཱ་ཤུ་ནྱ་ཏ་ཛྷཱ་ན་
213.



མདོ་མཁྱེན་བརྩེའི་གསུང་འབུམ།
- བཛྲ་སྭ་བྷ་ཝ་ཨཏྨ་ཀོཉ་ཧཾ༔ དེ་བཞིན་དུ༔ ཨོཾ་མ་ཧཱ་ཨ་དརོ༔ ཨོཾ་མ་ཧཱ་ས་མ་ཏ ཨོཾ་མ་ཧཱ་
པྲ་ཏུ་བེ་ཌཱ་ཎ ཨོཾ་མ་ཧཱ་ཀྲྀ་ཏྱ་ནུཏྟཱ་ན༴ སྤྱན་འདྲེན་བ་ནི༔ རང་གི་ཐུགས་ཀའི་འོད་ཀྱིས་
བསྐུལ་བས་ཕྱོགས་བཅུའི་བདེ་བར་གཤེགས་པ་ཐམས་ཅད་བདུད་འདུལ་པདྨ་
ཐོད་ཕྲེང་རྩལ་གྱི་རྣམ་པར་བཛྲ་ས་མ་ཡ་ཛ༔ ཧཱུྃ་ཧཱུྃ༔ འོག་མིན་ཆོས་དབྱིངས་སྤྲོས་
པའི་མཐའ་འདས་ཤིང༔ མ་འགགས་ངེས་པ་ལྔ་ལྡན་ལོངས་སྤྱོད་རྫོགསཿ ཐུགས་
རྗེ་སྤྲུལ་སྐུའི་གནས་མཆོག་གསང་ཆེན་རོལཿ གཏུམ་དྲག་མེ་འབར་རྔ་ཡབ་པདྨ་འོད༔
རང་བཞིན་གར་བཞུགས་སྤྲུལ་པའི་གནས་མཆོག་ནསཿ རྒྱལ་ཀུན་ཐུགས་རྗེ་ཕྲིན་
ལས་གཅིག་བསྡུས་དཔལཿ ལྷག་པའི་ལྷ་མཆོག་པདྨ་ཐོད་ཕྲེང་རྩལ༔ ཡུམ་མཆོག་
ཊཀི་རྡོ་རྗེ་རྣལ་འབྱོར་མཿ ཞི་བ་རྡོ་རྗེ་དབྱིངས་ཀྱི་ལྷ་ཚོགས་དངཿ ཁྲག་འཐུང་ཁྲོ་
བོ་ཡབ་ཡུམ་སྤྲུལ་འཁོར་བཅསཿ གྲུབ་བརྙེས་རིག་འཛིན་དཔའ་བོ་མཁའ་འགྲོའི་
ཚོགསཿ སྤྲུལ་པའི་ལས་མཛད་ཁྲོ་རྒྱལ་ཡབ་ཡུམ་བཅུ གིང་དང་དབང་ཕྱུག་འབར་
མ་ལང་ཀའི་ཚོགསཿ ཆོས་དབྱིངས་ཀུན་ཁྱབ་སྤྲོས་པའི་མཐའ་འདས་ཀྱང༔ གདུལ་
བྱའི་དོན་དུ་ལྷ་ཚོགས་གཟུགས་སྐུར་སྟོན༔ ཐུགས་རྗེ་ཆེན་པོའི་བརྩེ་བར་འདིར་
དགོངས་ལཿ མ་ལུས་འཁོར་བཅས་གནས་འདིར་གཤེགས་སུ་གསོལཿ དམ་མེད་
ལོག་རྟོག་རུ་ཏྲ་འདུལ་བ་དང༔ ཁམས་གསུམ་འཁོར་བ་དབྱིངས་སུ་སྒྲོལ་མཛད་
ཅིངཿ མ་རིག་གནས་འགྱུར་སྐུ་གསུམ་སར་བཀོད་ཕྱིརཿ པདྨ་ཐོད་ཕྲེང་ལྷ་ཚོགས་
འཁོར་དང་བཅས༔ གནས་འདིར་གཤེགས་ལ་བདག་རྒྱུད་བྱིན་གྱི་རློབས༔ སྐུ་གསུང་
ཐུགས་ཀྱི་དབང་དང་དངོས་གྲུབ་སྩོལ༔ ཨོཾ་ཨཱ༔ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་
214



ཡང་གསང་ཐུགས་ཐིག་ཡི་དམ་སྐོར།
ས་ཐོག་ཡི་དམ་སྐོར།
ག
བཛྲ་སརྦ་ས་མ་ཡ་ཛ་ཛ༔ ཨེ་ཧྱ་ཧི་མ་ཧཱ་ཀཱ་རུ་ནི་ཀ་ཏྲི་ཤ་ཡ་ཨ་བེ་ཤ་ཡ་ཨ་ཨ༔ བཞུགས་
སུ་གསོལ་བ་ནི༔ ཧཱུྃ་ཧཱུྃ༔ པདྨ་དབང་ཆེན་བདུད་འདུལ་ཧེ་རུ་ཀཿ ཐོད་ཕྲེང་ཡབ་ཡུམ་ཞི་
ཆགས་ཁྲོ་བོའི་ཚོགསཿ མི་གཡོ་གཉིས་མེད་དགྱེས་པ་ཆེན་པོ་རུ༔ དམ་ཚིག་ཡེ་
ཤེས་རྟེན་དང་གཉིས་མེད་དུ༔ བཞུགས་ལ་མཆོག་ཐུན་དངོས་གྲུབ་ཆར་དུ་ཕོབ༔
ཛ་ཧཱུྃ་བམ་ཧོ༔ ས་མ་ཡ་ཏིཥྛ་ལྷན༔ ཕྱག་འཚལ་བ་ནི༔ ཧཱུྃ་ཧཱུྃ༔ རང་རིག་མ་བཅོས་ཐིག་ལེ་
ཉག་གཅིག་ལཿ ལྷ་དང་རང་དུ་འཛིན་པའི་རྣམ་རྟོག་སེམསཿ སོ་སོ་མ་ཡིན་ཐ་མི་
དད་པའི་ཕྱིརཿ རང་ལས་སྤྲུལ་པའི་དཀྱིལ་འཁོར་ལྷ་ཚོགས་ལ༔ སྤྲུལ་པའི་ལྷ་མོས་
རང་གྲོལ་བརྡ་ཕྱག་འཚལཿ ཨ་ཏི་པཱུ་ཧོ༔ པྲ་ཏིཙྪ་ཧོ༔ ཕྱི་མཆོད་འབུལ་བ་ནི༔ ཧཱུྃ་ཧཱི༔
འདོད་ཡོན་ལྔ་ལྡན་མཆོད་པའི་ལྷ་མོ་ནི༔ ཟག་མེད་དགྱེས་པ་སྐོང་མཛད་མཆོད་
སྤྲིན་སྤྲོ དགྱེས་མཆོད་གར་དང་མཛེས་པའི་རྡོ་རྗེའི་གླུ བཀྲ་ཤིས་རྟགས་བརྒྱད་
རྒྱལ་སྲིད་སྣ་བདུན་དང༔ ཉེར་སྤྱོད་བདུན་དང་གཟུགས་སྒྲ་དྲི་རོ་རེག ལྷ་མིའི་
ཕུན་ཚོགས་དཔལ་འབྱོར་ལོངས་སྤྱོད་གཏེརཿ དངོས་སུ་འབྱོར་དང་ཡིད་སྤྲུལ་ཀུན་
བཟང་སྤྲིན༔ དཀྱིལ་འཁོར་ལྷ་ཚོགས་དགྱེས་པ་བསྐྱེད་ཕྱིར་འབུལཿ ཐུགས་རྗེ་
འགྲོ་བའི་དོན་དུ་བཞེས་སུ་གསོལ༔ ཨགྷཾ་པདུ་སོགས རུ་པ་ཤབྷ་གྷནྡྷེ་ར་ས་སྤར་
ཤེ་པཱུ་ཛ་ཧོ༔ ནང་མཆོད་འབུལ་བ་ནི༔ ཧཱུྃ༔ པདྨ་ཞི་ཁྲོ་གཉིས་མེད་དོན་གྱི་ལྷརཿ རྩ་བ་
བརྒྱད་ལ་ཡན་ལག་སྟོང་སྦྱར་སྨན༔ ཟག་པ་མེད་པའི་སྨན་མཆོད་ཡེ་ཤེས་རྩི༔ རྒྱུ་
གཉིས་རྐྱེན་གྱི་སྦྱར་བའི་ཨམྲྀ་ཏཿ རྒྱུ་དྲུག་དམར་ཆེན་པདྨར་ཆགས་པའི་བཅུད ཞིང་
བཅུ་བསྒྲལ་སོགས་རཀྟ་རྦ་ཀློང་འཁྲུགས༔ ལྷ་མོ་དམར་མོའི་མཁའ་ལས་འབབ་
215



མདོ་མཁྱེན་བརྩེའི་གསུང་འབུམ།
པའི་བཅུདཿ ཤ་སྣ་སྟོང་དང་འབྲུ་སྣ་སྟོང་སྦྱར་བའི དཔལ་གྱི་གཏོར་མ་རྒྱན་ལྡན་
བཀོད་ལེགས་མཛེསཿ བམ་ཆེན་འབྲུ་སྣ་ནང་གི་རྫས་མཆོག་སོགསཿ ཚོགས་ཀྱི་
ཡོ་བྱད་མ་ཚང་མེད་པར་འབུལཿ མ་ཧཱ་པཉྩ་རཀྟ་བཱ་ལིང་ཏ་ག་ན་ཙཀྲ་པཱུ་ཛ་ཧོ༔ གཉིས་
མེད་གསང་བའི་མཆོད་པ་འབུལ་བ་ནི༔ ཧི ཞིང་བཅུ་ཉམས་པ་བདུན་ལྡན་དགྲ་དང་བགེགས
ཐུགས་རྗེའི་མཐུས་བསྒྲལ་བདེ་སྟེར་མཛའ་ན་མོརཿ གཉིས་མེད་སྦྱོར་བའི་མཆོད་
པ་བླ་མེད་དང༔ དུག་ལྔ་དབྱིངས་སུ་བསྒྲལ་བའི་རཀྟ་བཅསཿ དཀྱིལ་འཁོར་ལྷ་
ཚོགས་དགྱེས་པ་ཆེན་པོ་རུ༔ རོལ་བའི་སྒྲས་བསྐུལ་ཆོས་ཀྱི་ཕྱག་རྒྱ་ཆེ༔ ཨེ་ཝཾ་ཟུང་
འཇུག་དོན་གྱི་མཆོད་པ་འབུལཿ ཏ་ན་ག་ན་སརྦ་པཱུ་ཛ་དྷརྨ་དྷརྟུ་ཨཱ༔ བསྟོད་པ་བྱ་བ་ནི
ཧཱུྃ་ཧཱི གདོད་ནས་རྣམ་དག་སྐྱེ་བ་མེད་པའི་གདངསཿ ཆོས་དབྱིངས་རིག་རྩལ་
འགགས་མེད་ཧེ་རུ་ཀཿ པདྨ་ཐོད་ཕྲེང་མ་བཅོས་དོན་གྱི་ལྷ༔ གཉིས་མེད་རོལ་པ་
ཆེན་པོར་ཕྱག་འཚལ་བསྟོད༔ སྐུ་མཆོག་འགྱུར་མེད་རྩ་གསུམ་ཀུན་འདུས་དཔལ
གསུང་མཆོག་རྡོ་རྗེའི་རང་གདངས་འགགས་མེད་སྒྲོགསཿ ཐུགས་མཆོག་སྤྲོས་བྲལ་
འདུས་མ་བྱས་པའི་ཀློང༔ སྐུ་གསུམ་ཀུན་འདུས་ཐོད་ཕྲེང་རྩལ་ལ་བསྟོད༔ ཤེས་
རབ་ཡེ་ཤེས་གསང་བའི་མཛའ་ན་མོ༔ དགའ་བཞི་བདེ་ཆེན་རོལ་བ་ཆེན་པོ་ཡིས༔
ཐབས་མཆོག་ཡབ་ཀྱི་དགྱེས་སྐོང་རིགས་དྲུག་འགྲོ སྐུ་གསུམ་དབྱིངས་སྦྱོར་བདེ་
ཆེན་ཡུམ་ལ་བསྟོད༔ རིག་གདངས་མ་འགགས་ཞི་བ་དབྱིངས་ཀྱི་ལྷ༔ རོལ་རྩལ་
ཐུགས་རྗེའི་རྣམ་རོལ་ཁྲོ་བོའི་ཚོགསཿ སྒྱུ་འཕྲུལ་མ་འགགས་ཞི་ཁྲོ་རིགས་བརྒྱའི་
ལྷ གཉིས་སུ་མེད་པའི་ཚུལ་གྱིས་ཕྱག་འཚལ་བསྟོད༔ དབང་གི་ལྷ་མཆོག་རིགས་
_216



-
，
ཡང་གསང་ཐུགས་ཐིག་ཡི་དམ་སྐོར། ག༽
བདག་ཚེ་ཡི་ལྷ༔ སྒྲུབ་པ་བཀའ་བརྒྱད་རྣམ་རོལ་རིག་འཛིན་བརྒྱད༔ རྟོག་ཚོགས་
གནས་དག་མཁའ་འགྲོ་སུམ་ཅུ་གཉིས༔ མི་དགེ་བཅུ་སྤངས་ཁྲོ་རྒྱལ་ཡབ་ཡུམ་བརུ
ཕྲ་ཕྱག་དཔའ་བོ་མཁའ་འགྲོའི་ཚོགས་རྣམས་དང༔ སྒོ་སྐྱོང་ཡེ་ཤེས་དམ་ཚིག་ཤ་
ཟའི་ཚོགས ལས་མཛད་ཕོ་ཉ་ཡང་སྤྲུལ་ཚོགས་དང་བཅས༔ དཀྱིལ་འཁོར་ལྷ་
ཚོགས་རྣམས་ལ་ཕྱག་འཚལ་བསྟོད༔ དམ་བཅའ་བ་ནི༔ བསྐལ་པ་དཔག་ཏུ་མེད་པའི་སྔོན་
རོལ་ནསཿ ཚེ་འདིའི་ལུས་བཟུང་ད་ལྟ་ཡན་ཆད་དུ༔ ཡི་དམ་ཁྱེད་དང་སྨོན་ལམ་
མཐུ་བཙན་པསཿ ད་ལྟ་དུས་ལ་བབ་པ་མ་གཟིགས་སམ༔ རེ་ཞིང་ལྟོས་སོ་ཡེ་ཤེས་
ལྷ་ཡི་ཚོགསཿ སྲོག་གི་ཕྱིར་ཡང་མི་སྤང་བསྒྲུབ་བགྱིད་ཅིང༔ མནར་མེད་ངན་སོང་
གནས་སུ་གཏན་འཁྱམས་ཀྱང ཡི་དམ་ལྷ་མཆོག་ཁྱོད་ནི་མི་གཏོང་ན བརྩེ་ཆེན་
ཐུགས་རྗེས་བདག་ལ་བརྩེར་དགོངས་ནསཿ མ་རིག་དབང་གྱུར་ཐུགས་དང་འགལ་
བའི་ལསཿ ལྷ་མཆོག་ཁྱེད་ཀྱི་ཚངས་པར་བཞེས་ནས་ཀྱངཿ མཆོག་དང་ཐུན་མོང་
དངོས་གྲུབ་སྩལ་དུ་གསོལཿ བཛྲ་ས་མ་ཡ་ཨཱ༔ འཛབ་བཟླས་བྱིན་དབབ་ནི༔ ཨོཾ་ཨཱཧཱུྃ༔ དུར་
ཁྲོད་གསང་ཆེན་རོལ་བའི་དཀྱིལ་འཁོར་ནས༔ ཐབས་ཤེས་ཉི་ཟླ་ཏི་ར་བཻ་ཆེན་སྟེང
ཆེ་མཆོག་ལ་སོགས་ཁྲག་འཐུང་ཁྲོ་བོའི་ཚོགས༔ སེང་ཁྲི་ལ་སོགས་པདྨ་ཉི་ཟླའི་གདན༔
ཀུན་བཟང་རིགས་ལྔ་ཡབ་ཡུམ་སེམས་དཔའ་བརྒྱད༔ སེམས་མ་ཐུབ་དྲུག་སྒོ་བ་སྒོ་
མ་བཅས༔ ཐོད་ཕྲེང་ཡབ་ཡུམ་རིག་འཛིན་རྣལ་འབྱོར་མཿ ཊཀྐི་ཁྲོ་བཅུ་ཕྲ་ཕྱག་སྒོ་
སྐྱོང་བཅས༔ ཐུགས་དམ་རྒྱུད་བསྐུལ་བདེ་ཆེན་དགའ་བདེའི་ཉམསཿ ཅང་ཏེའུ་དྲིལ་
བུ་འཛབ་ཀྱི་སྔགས་སྒྲ་སྒྲོགས ཆོས་ཉིད་རོལ་བའི་རྡོ་རྗེའི་གླུ་གར་གྱིསཿ གཟི་བརྗིད་
སྒྲོ་
217



མདོ་མཁྱེན་བརྩེའི་གསུང་འབུམ།
འོད་ཟེར་འབར་ཞིང་བདེ་སྟོང་ལྡན འཛབ་ཀྱི་རྒྱུད་བསྐུལ་མཆོག་ཐུན་དངོས་གྲུབ་
ཀྱིསཿ བྱིན་ཆེན་ཕོབ་ལ་དབང་བཞི་བསྐུར་དུ་གསོལཿ གུ་རུ་དྷེ་ཝ་ཌཱཀྐི་ནི་ཀཱ་ཡ་
ཝཀྐ་ཙིཏྟ་སརྦ་སིདྡྷི་ཕ་ལ་ཧཱུྃ༔ བཟླས་དམིགས་ནི༔ རྣམ་སྣང་ཐུགས་ཀར་ཀུན་བཟང་ཡབ་
ཡུམ་གྱི༔ སྙིང་དབུས་གསེར་གྱི་རྡོ་རྗེ་རྩེ་ལྔ་པའི༔ ཁོང་སེང་ཉི་ཟླའི་གའུ་ཁ་སྦྱོར་
དབུསཿ ཧཱུྃ་ཡིག་མཐིང་ཀའི་ཐ་མར་སྔགས་ཀྱི་ཕྲེང༔ གཡས་སུ་བཀོད་པ་གཡོན་དུ་
དྲག་ཏུ་འཁོར༔ རྟེན་དང་བརྟེན་པར་བཅས་པ་རབ་གསལ་ཞིང༔ འོད་ཀྱིས་ཕྱོགས་
བཅུའི་རྒྱལ་བ་སྲས་བཅས་དང༔ རྩ་གསུམ་ལྷ་ཚོགས་དགྱེས་བསྐྱེད་ཐུགས་རྒྱུད་
བསྐུལཿ སྐུ་གསུང་ཐུགས་ཀྱི་བྱིན་རླབས་མེར་མེར་བསྡུསཿ དབང་བཞི་ཐོབ་ཅིང་
སྒྲིབ་བཞི་མ་ལུས་དག འགྲོ་ཀུན་ལས་ཉོན་སྡིག་སྒྲིབ་ཀུན་སྦྱངས་ཤིང༔ ཕྱི་སྣོད་
འཇིག་རྟེན་གསང་ཆེན་རོལ་པའི་ཞིང༔ ནང་བཅུད་སྐྱེ་དགུ་པདྨ་ཐོད་ཕྲེང་སྐུ སྒྲ་
གྲགས་སྔགས་ལ་དྲན་རྟོག་ཐུགས་རྡོ་རྗེ༔ མ་བཅོས་རང་གྲོལ་འདུས་མ་བྱས་པའི་
ངངཿ ལྷ་དང་རང་སེམས་གཉིས་མེད་ཆེན་པོ་རུ༔ གདོད་ནས་རྣམ་དག་ཆོས་ཉིད་
དོན་གྱི་དབྱིངསཿ མ་བཅོས་རང་རིག་ཁྱབ་བརྡལ་ཆེན་པོར་བལཿ ཨོཾ་ཨཱ༔ཧཱུྃ་བཛྲ་གུ་
རུ་པདྨ་ཐོད་ཕྲེང་རྩལ༔ བྷ་ར་ཧི་བྷོ་དྷི་ཙིཏྟ་མ་ཧཱ་སུ་ཁ་རུ་ལུ་རུ་ལུ་ཨ་ཡུཛྙཱ་ན་བྷཾ་བིད་
དྷ་ར་ཛྙཱ་ན་ཌཱཀྐི་ནི་ཧཱུཾ་ཧཱུཾ་ཧཱུཾ་བཛྲ་ས་མ་ཡ་ཡ་ཛ༔ སརྦ་སིདྡྷི་ཕ་ལ་ཧཱུྃ༔ ཐུགས་སྒྲུབོས་ཡང་
སྙིང་མན་ངག་བཅུད་བསྡུས་མཆོག ཟབ་པའི་མཐར་ཐུག་ཡང་གསང་མན་ངག་གནདཿ རྒྱལ་ཀུན་ཐུགས་ཀྱི་སྒྲུབ་པ་
མཐར་ཐུག་ཆོས༔ རྩ་གསུམ་ཀུན་འདུས་ཐོད་ཕྲེང་བསྙེན་སྒྲུབ་འདི༔ འབུམ་ཕྲག་གསུམ་བཟླས་མཆོག་ཐུན་དངོས་གྲུབ་
ཐོབ འབུམ་བཞི་བཟླས་པས་རིག་འཛིན་གྲལ་དུ་འཁོད་ འབུམ་ལྔ་བཟླས་པས་ལྷ་དང་དགོངས་པ་མཉམ འབུམ་
་་ ་
218.
་ ་



ཡང་གསང་ཐུགས་ཐིག་ཡི་དམ་སྐོར། ག༽
དྲུག་རིགས་དྲུག་སེམས་ཅན་ཐུགས་རྗེ་འདྲེན༔ འབུམ་བདུན་ཐུགས་རྗེ་འགྲོ་དོན་ང་དང་མཉམ ང་ཡི་ཐུགས་བཅུད་
མཁའ་འགྲོའི་སྙིང་གི་ཁྲག མཐོང་ཐོས་རྔ་ཡབ་དཔལ་རིར་གྲོལ་བར་ངེས༔ བསྙེན་སྒྲུབ་ལས་གསུམ་དམར་བྱང་དག་
ལས་ཤེསཿ ཟབ་པའི་མན་ངག་འགྲོ་དོན་ཉི་འོག་ཁྱབ༔ ལས་ཅན་རྗེས་འཇུག་བུ་དང་འཕྲད་པར་ཤོག སྦྱོར་སྒྲོལ་
ཚོགས་ཀྱི་འཁོར་ལོ་ནི༔ ཞལ་ཟས་ཐབས་ཤེས་རྫ་ས་མཆོག་དང༔ ཟས་སྣ་བཏུང་པའི་བྱེ་བྲག་སོགས དམ་ཉམས་
སྐྱོན་གྱིས་མ་གོས་ཤིང༔ གཙང་མར་སྦྱར་བའི་ཡོ་བྱད་བཤམསཿ དམ་གཙང་རྣལ་འབྱོར་ཕོ་མོ་ཡི༔ བག་གྲོ་ཉམས་
དགའི་ངང་ཉིད་ནསཿ དང་པོ་བྱིན་གྱིས་བརླབས་པ་ནི༔ རང་གི་ཐུགས་ལས་རཾ་ཡཾ་ཁཾ༔ འཕྲོས་པས་
ཚོགས་ཀྱིས་མ་དག་སྐྱོན བསྲེག་གཏོར་བཀྲུས་ཤིང་སྟོང་པར་སྦྱངསཿ སླར་ཡང་
བྷན་དྷའི་སྣོད་མཆོག་ཏུ ངོ་བོ་ཡེ་ཤེས་བདུད་རྩི་ལཿ རྣམ་པ་ཚོགས་ཀྱིས་ལོངས་
སྤྱོད་རྫསཿ རོ་བརྒྱ་ནུས་པ་ཕུན་སུམ་ཚོགསཿ མི་ཟད་འདོད་ཡོན་གཏེར་དུ་གྱུར
རཾ་ཡཾ་ཁཾ༔ ལན་གསུམ༔ ཨོཾ་ཨཱཿཧཱུྃ་ཧ་ཧོ་ཧཱི༔ གཉིས་པ་ཚོགས་མགྲོན་སྤྱན་འདྲེན་པ༔ ཧཱུྃ་ཧཱུྃ༔ ཆོས་
དབྱིངས་མཐའ་བྲལ་ཞིང་ཁམས་ནས༔ ཆོས་སྐུ་ཀུན་བཟང་ཡབ་ཡུམ་འཁོར༔ སྡུག་
པོ་བཀོད་སོགས་ལྔ་ལྡན་ཞིང༔ རིགས་ལྔ་ལོངས་སྤྱོད་རྫོགས་པའི་འཁོར. མེ་རི་
འབར་དང་གཏུམ་དྲག་རོལ༔ པདྨ་འོད་དང་དུར་ཁྲོད་བརྒྱད༔ ཉི་ཤུ་རྩ་བཞིའི་གནས་
ཡུལ་ནསཿ རྩ་གསུམ་རྒྱལ་བ་ཞི་ཆགས་ཁྲོ༔ ཀུན་འདུས་བླ་མ་དཔལ་ཆེན་པོ༔ ཧེ་
རུ་ཀ་དཔལ་གྲོ་བོ་ལོད༔ དཔའ་བོ་མཁའ་འགྲོའི་ཚོགས་དང་བཅས༔ དབུ་སྐྲ་ཐོར་
གཙུག་ལྡེམས་སེ་ལྡེམ རིན་ཆེན་རུས་རྒྱན་ཁྲ་ལ་ལ དར་གོས་ཅོད་པན་པུ་རུ་རུ༔
རྡོ་རྗེའི་གར་སྟབས་ཤིགས་སེ་ཤིསཿ ཐོད་རྔ་ཅང་ཏེ་ཁྲོ་ལོ་ལོ༔ རྐང་གླིང་བཤུགས་
གླུ་ཀྱུ་རུ་རུ༔ མཁའ་འགྲོའི་བརྡ་སྐད་སངས་སེ་སངཿ གླུ་ལེན་གར་བྱེད་ཁྱུགས་སེ་
219



མདོ་མཁྱེན་བརྩེའི་གསུང་འབུམ།
ཁྱུག ཚོགས་ཀྱི་འདུ་བར་གཤེགས་སུ་གསོལཿ དམ་གཙང་རྣལ་འབྱོར་ཕོ་མོ་དང
ཚོགས་ཁང་འདི་ལ་བྱིན་ཕོབ་ཅིག༔ ཚོགས་རྫས་རྣམས་ལ་བཅུད་ཆེན་ཕོབཿ དགྱེས་
པ་ཆེན་པོའི་དངོས་གྲུབ་སྩོལཿ གུ་རུ་དྷེ་ཝ་ཌཱཀྐི་ནི་བཛྲ་ས་མ་ཡ་ཛ་ཛ༔ གསུམ་པ་ཚོགས་
ཕུད་འབུལ་བ་ནི༔ ཧཱུྃ༔ དཔལ་ཆེན་རྡོ་རྗེ་གྲོ་བོ་ལོད༔ རྩ་གསུམ་དཔའ་བོ་མཁའ་འགྲོ་
ལཿ ཟག་པ་མེད་པའི་བདུད་རྩིའི་བཅུདཿ འདོད་ཡོན་ལོངས་སྤྱོད་ཚོགས་ཀྱིས་
མཆོད༔ ལྷ་ཚོགས་དགྱེས་པ་ཡོངས་སྐོང་ཞིང༔ མཆོག་དང་ཐུན་མོང་དངོས་གྲུབ་སྩོལ༔
གྷ་ཎ་ཙཀྲ་པཱུ་ཙ་ཁཱ་ཧི བཞི་པ་བསྐང་ཞིང་བཤགས་མཆོད་ནི༔ ཧོ༔ རབ་འབྱམས་རྒྱལ་བ་རྒྱ་
མཚོ་དང༔ བླ་མ་ཡི་དམ་མཁའ་འགྲོའི་ཚོགསཿ ཕྱི་ནང་གསང་བའི་མཆོད་པ་དང༔
སྤྱན་གཟིགས་ལྷ་མིའི་ལོངས་སྤྱོད་རྫསཿ འདོད་ཡོན་ཚོགས་ཀྱི་འཁོར་ལོ་ཡིས༔ ཐུགས་
དམ་བསྐངས་ལ་བྱིན་གྱིས་རློབསཿ རྣལ་འབྱོར་ཕོ་མོར་མཉམ་སྦྱོར་བའི༔ ལྷན་
སྐྱེས་བདེ་བ་ཆེན་པོས་རོལཿ རྩ་ཁམས་ལྷ་ཚོགས་ཐུགས་དམ་བསྐངཿ ཚེ་རབས་
ཐོག་མ་མེད་པ་ནས༔ ཐ་མ་ད་ལ་ཐུག་གི་བརཿ མ་རིག་འཐིབ་པོའི་དབང་གྱུར་
པའི༔ སྡིག་པ་མི་དགེའི་ལས་བགྱིས་པཿ སོ་ཐར་སྡོམ་དང་བྱང་སེམས་བསླབ
གསང་སྔགས་ཟབ་མོའི་དམ་ཚིག་ཉམསཿ བླ་མ་ཡི་དམ་མཁའ་འགྲོ་ཡི༔ ཐུགས་
དང་འགལ་བ་གང་བགྱིས་པ བཤགས་སོ་ཚངས་པའི་དངོས་གྲུབ་སྩོལཿ ཧེ་རུ་ཀ་ཡི་
ཡིག་བརྒྱ་བཟླ༔ ལྔ་པ་བསྒྲལ་ཞིང་བསྟབ་པ་ནི༔ ཚོགས་ཟན་རུས་པ་ཤ་ཁྲག་བཤམས༔ ཨེ་ལས་དྲག་པོའི་ཧོམ་
ཁུང་དུ༔ རུས་པ་རྨི་ཏྲི་ལས་གྲུབ་པའི༔ དགྲ་གདོན་མངོན་སུམ་ཇི་བཞིན་གྱུར༔ ན་
མོ༔ སངས་རྒྱས་ཆོས་དང་དགེ་འདུན་སྡེ༔ བླ་མ་ཡི་དམ་མཁའ་འགྲོ་མ༔ དཔལ་
220 ་



ཡང་གསང་ཐུགས་ཐིག་ཡི་དམ་སྐོར། ག༽
ཆེན་རྡོ་རྗེ་གྲོ་བོ་ལོད༔ དཀྱིལ་འཁོར་ལྷ་ཚོགས་བདེན་པའི་མཐུ སྔགས་དང་ཕྱག་
རྒྱ་ཏིང་ངེ་འཛིན༔ ཆོས་ཉིད་འགྱུར་བ་མེད་པ་དང༔ ཆོས་ཅན་བསླུ་བ་མེད་པའི་
སྟོབསཿ གིང་ལང་དབང་ཕྱུག་རྩལ་ཤུགས་ཀྱིསཿ སྡང་བའི་དགྲ་དང་གནོད་པའི་
བགེགས༔ བྱད་མ་དགྲ་གདོན་འབྱུང་པོའི་ཚོགས༔ དམ་ཉམས་དམིགས་པའི་ཡུལ་
གྱུར་ཀུན༔ ཚོགས་ཀྱི་ཐ་མ་རཱུ་པ་འདིརཿ ཁུག་ཅིག་ཨཾ་ཀུ་ཤ་ཡ་ཛཿ ལན་གསུམ་བརྗོད་
ཅིང་ཕྱག་རྒྱ་བཞིས༔ ཛ་ཧཱུཾ་བཾ་ཧོ༔ དབྱེར་མེད་བསྟིམས་ཞིང་ཕུར་བུ་བསྒྲིལ༔ ཧཱུྃ༔ དཔལ་ཆེན་ཁྲག་
འཐུང་འབར་བ་ཡིསཿ ཕྱག་མཚན་བཛྲ་ཀཱི་ལ་ཡ༔ དགྲ་གདོན་བགེགས་ཀྱི་སྙིང་
ཁར་གཟིརཿ སྲོག་དབུགས་རོཀྟའི་དྭངས་མ་བསྡུསཿ ཚེ་བསོད་བཀྲག་མདངས་
གཟི་བརྗིད་ཕྲོག རྣམ་ཤེས་སྐྱེ་མེད་དབྱིངས་སུ་ཕཊ༔ ཨོཾ་བཛྲ་མ་ཧཱ་ཀྲོ་ཏ་ཀི་ལི་ཀཱི་
ལ་ཡ་རྫི་ཏྲི་ཤ་ཏུན་མ་ར་ཡ་ཕཊ༔ ཧཱུྃ༔ དཔལ་ཆེན་ཕོ་ཉ་སྒྲོལ་བྱེད་གིརཿ རྣོ་དབལ་
གདུག་པའི་མཚོན་ཆ་ཡིསཿ དགྲ་གདོན་མ་རིག་རུ་ཏྲའི་སཿ ལྔ་ཕུང་ཤ་རུས་དུམ་
བུར་གཏུབསཿ རྨིཏྲི་ཤ་ཏུ་མ་ར་ཡ་ཕཊ༔ ཧཱུྃ༔ རུ་ཏྲ་བསྒྲལ་བའི་ཤ་ཁྲག་རུས ནང
རོལ་ཕུང་ཁམས་སྐྱེ་མཆེད་ཀུན༔ ཁྲག་འཐུང་ལྷ་ཚོགས་ཞལ་དུ་སྟོབ༔ ཨ་ལ་ལ་ཧོ་
དགྱེས་པར་རོལཿ མཾ་ས་རཀྟ་ཙིཏྟ་ཀོ་རོ་ཙ་ན་བཱ་སུ་ཏ་ཀི་ནི་རི་ཏི་ཏ་ལ་ཁ་རཾ་ཁཱ་ཧི༔
དམ་རྫས་རྨད་དུ་བྱུང་བ་ཡི༔ ཡེ་ཤེས་བདུད་རྩི་ཨ་མྲྀ་ཏ༔ ཁྲག་འཐུང་ལྷ་ཚོགས་
ཞལ་སྐྱེམས་འབུལ དགྱེས་པར་སྐོང་ལ་དངོས་གྲུབ་སྩོལཿ ཨོཾ་ཨཱ༔ཧཱུྃ་སརྦ་པཱཉྩ་ཨ་
མྲྀ་ཏ་ལ་ཁ་རཾ་ཁཱ་ཧི༔ དྲུག་པ་དགའ་སྟོན་རོལ་པ་ནི༔ ཧོ༔ གསང་བ་སྔགས་ཀྱི་དམ་རྫས་ནི༔
བླ་མེད་ཚོགས་ཀྱི་འཁོར་ལོ་ཆེ རྣལ་འབྱོར་དངོས་གྲུབ་སྒྲུབ་པའི་བཅུད༔ མྱོང་བ་
221



མདོ་མཁྱེན་བརྩེའི་གསུང་འབུམ།
ཙམ་གྱིས་དངོས་གྲུབ་ཐོབ༔ ཆོས་ཉིད་རིག་པའི་རྩལ་འབར་ཞིངཿ བདེ་ཆེན་ཟག་
མེད་རྟོགས་པ་སྐྱེས ཐེ་ཚོམ་མེད་པར་ཨ་ལ་ལ་ཧོ རྣལ་འབྱོར་ཕོ་མོ་ཚོགས་ལ་རོལ རྡོ་རྗེའི་
གླུ་དང་གར་གྱིས་མཆོད༔ ཤག་དང་རྩོད་པ་ཀུ་ཅོ་དང༔ ལོག་ལྟ་ཐེ་ཚོམ་སྒྲོ་སྐུར་སྤང༔ རྡོ་རྗེ་སློབ་དཔོན་ཕུད་ལྷག་དང
དཀྱིལ་འཁོར་ལྷ་ཚོགས་ལྷག་མར་བསྡུ བདུད་རྩིས་བྲན་ཞིང་རྐང་གླིང་སྒྲོགསཿ ཤུགས་གླུ་ལེན་ཞིང་བྱིན་གྱིས་
བརླབས༔ བདུན་པ་ལྷག་གཏོར་བསྔོ་བ་ནི པཉྩ་ཨ་མྲྀ་ཏ་ཨཱཧཱུྃ ཨ་ཀ་རོ་སོགསཿ ཕེམ ཚོགས་
ཀྱི་ལྷག་ལ་དབང་བ་ཡི༔ དམ་ཚིག་ཤ་ཟ་མཁའ་འགྲོ་དངཿ གང་ཆེན་སྡེ་བཞི་ལང་ཀ་
འབུམ དབང་ཕྱུག་ཉེར་བརྒྱད་ཕོ་ཉའི་ཚོགསཿ ཕ་འབབ་ཚོགས་ཀྱི་ལྷག་གཏོར་
བཅུད༔ མི་ཟད་པ་ཡི་གཏེར་དུ་གྱུར༔ ཧེ་རུ་ཀ་ཡི་བཀའ་བཞིན་དུ༔ ཕྲིན་ལས་རྣམ་
བཞི་ཐོགས་མེད་སྒྲུབསཿ དམ་ལས་མ་འདའ་ས་མ་ཡ༔ ཌཱ་ཀ་ཌཱ་ཀི་གིང་ཀ་ར་ཨུ་
ཙི་ཊ་བ་ལི་ཏ་ཁཱ་ཧི༔ གཙང་མའི་ཕྱོགས་དོར་བཤལ་ཆུས་བསྔོ༔ བརྒྱད་པ་ཐུགས་དམ་བསྐུལ་བ་ནི༔ ཤ་ཁྲག་
བརྒྱན་པའི་གཏོར་མ་བཤམས འགུགས་གཞུག་དྲག་པོ་ལན་གསུམ་བྱ༔ རྨི་ཏྲི་ཤ་ཏུན་མ་ར་ཡ་ཕཊ༔
གཏོར་མ་དགྲ་བགེགས་བསྒྲལ་བའི་དུག་གསུམ་ཤ་ཁྲག་རུས་པའི་རྣམ་པ་ལ་ངོ་བོ་
བདུད་རྩིའི་རང་བཞིན་དུ་གྱུར༔ ཨོཾ་ཨཱཿཧཱུྃ༔ སྣང་བ་རྣམ་དག་སྐུ་གསུམ་ཞིང་ཁམས་
ནས༔ རིག་གདངས་རྩ་གསུམ་ཞི་དང་ཁྲོ་བོའི་གར༔ ཕྲིན་ལས་དྲག་གཏུམ་འཆོལ་
བའི་སྐུར་བཞེངས་པ༔ དབང་དྲག་པདྨ་གཏུམ་པོའི་ལྷ་ཚོགས་རྣམས༔ མ་གཡེལ་
མ་གཡེལ་ཐུགས་དམ་གནད་ནས་བསྐུལཿ དེང་སྐབས་ལྔ་ཕྲག་ཐ་མའི་དུས་འདི་
རཿ འགྲོ་ཀུན་མ་རིག་ལོག་རྟོག་གློ་བུར་རྐྱེན གཟུང་འཛིན་ཨ་འཐས་དགྲ་གདོན་
བགེགས་དཔུང་དརཿ ནད་མཚོན་བྱད་ཕུར་ཡེ་འདྲོགས་དུག་ལྟར་ཕྱུརཿ འགྲོ་ཀུན་
222



ཡང་གསང་ཐུགས་ཐིག་ཡི་དམ་སྐོར།
ཛམ་སོར།
ག༽
འཁྲུལ་སྣང་སྡུག་བསྔལ་ལས་ལ་སྤྱོད༔ འདི་ལ་སྐྱོབས་པའི་ལྷ་གཞན་མ་མཆིས་པའི
སངས་རྒྱས་ཀུན་འདུས་པདྨ་ཐོད་ཕྲེང་རྩལཿ ཆོས་དབྱིངས་ཁྱབ་གདལ་ངང་ལས་
མ་གཡོས་ཀྱང༔ གདུག་པ་འདུལ་ཕྱིར་ཁྲོ་བོ་འཆོལ་བའི་སྐུརཿ ཡོངས་བཞེངས་
དབང་དྲག་གཏུམ་ཆེན་ཧེ་རུ་ཀཿ བདག་ཅག་དམ་གཙང་རྣལ་འབྱོར་སྒྲུབ་པ་པོའི
ཐུགས་དམ་གནད་ནས་བསྐུལ་ལོ་མ་གཡེལ་ཅིག གཏུམ་དྲག་མེ་ལྟར་འབར་བའི་
ཀློང་ནས་བཞེངས༔ སྙིང་རྗེ་ཁྲོས་པའི་ཐུགས་ནི་གར་དགུའི་ཉམསཿ གློག་ལྟར་
མྱུར་བའི་རྩལ་དྲག་སྟོབས་བསྐྱེད་ལཿ གཟུང་འཛིན་དགྲ་གདོན་བྱད་མ་ཐལ་བར་
རློགས གློ་བུར་གསར་སྐྱེས་འདྲེ་གདོན་ཕྱེ་མར་ཐོངས༔ དྲེགས་པ་སྡེ་བརྒྱད་
སྟོབས་ལྡན་སྲོག་སྙིང་ལོངསཿ བསྟན་སྲུང་དམ་ཅན་རྒྱ་མཚོ་ལས་ལ་བསྐུལ༔ སྣང་
སྲིད་མ་མོ་མཁའ་འགྲོ་ར་མདར་སྒྲོན༔ དགྲ་བགེགས་ཤ་ཁྲག་གཏོར་མ་འདི་རོལ་
ལཿ བཟློག་སྒྱུར་དྲག་པོའི་ཕྲིན་ལས་དུས་ལ་བབཿ སྒྲུབ་པའི་རྣལ་འབྱོར་བདག་
ཅག་འཁོར་བཅས་དངཿ བསྲུང་བྱ་དད་ལྡན་དམིགས་པའི་ཡུལ་གྱུར་གྱིས༔ ཆག་
ཆེ་ཉམས་ང་ལོ་ཟླ་ཞག་དུས་སྐེགསཿ རྨིས་ལྟས་མཚན་ངན་པས་བདུད་མས་སྲི་
ལསཿ ཐན་དང་ཡེ་འདྲོགས་བགེགས་ཀྱི་གནོད་པ་དང༔ གེགས་སྲི་དགྲ་གདོན་བྱད་
ཕུར་དྲོད་གཏོང་སོགས༔ དབང་དྲག་ལྷ་ཚོགས་ནུས་པའི་སྟོབས་ཀྱིས་བཟློག༔ སྡང་
བར་བྱེད་པའི་དགྲ་བོའི་སྟེང་དུ་བཟློག གནོད་པར་བྱེད་པའི་བགེགས་གདོན་སྟེང་
དུ་བཟློག བྱད་ཕུར་རྦོད་གཏོང་བྱེད་མའི་སྟེང་དུ་བཟློག ཡི་དམ་ལྷ་ཚོགས་རྫུ་
འཕྲུལ་སྟོབས་མ་ཞན༔ མངོན་སྤྱོད་དྲག་པོའི་ཕྲིན་ལས་དུས་ལ་བབཿ ༀ་མ་ཧཱ་གུ་
223



མདོ་མཁྱེན་བརྩེའི་གསུང་འབུམ།
རུ་བཛྲ་གྲོ་བོ་ལོད་ཀྲོ་ཏ་ར་ཛ་ཀྲོ་ཏི་ཤྭ་རི་ཌཱ་ཀ་ཌཱ་ཀི་ནི་རྦད་རྦད༔ སརྦ་མ་ར་ཡ་བློ་
བྷོ་བཟློག་བཟློག གཏོར་མ་དགྲ་གདོན་ཕྱོགས་སུ་འཕངསཾ༔ དགུ་པ་ཆད་ཐོའི་བརྔན་སྦྱིན་པ༔ བྱིན་གྱིས་
བརླབས་ལ་འདི་སྐད་དོ༔ ཧཱུྃ༔ སྔོན་ཚེ་འོག་མིན་གཏུམ་དྲག་རོལ་བའི་ཞིངཿ བཅོམ་ལྡན་
དཔལ་ཆེན་ཆེ་མཆོག་ཧེ་རུ་ཀའི རྔམས་བརྗིད་ཁྲོ་བོའི་དཀྱིལ་འཁོར་ཞལ་ཕྱེས་ཚེ༔
སྔགས་སྲུང་རལ་གཅིག་འདོད་ཁམས་དབང་ཕྱུག་མསཿ ཅི་ལྟར་ཞལ་བཞེས་ཐུགས་
དམ་དྲན་པར་མཛོད༔ བར་དུ་ཟངས་གླིང་དབུ་མའི་གསང་ཕུག་ཏུ༔ རིག་འཛིན་སློབ་
དཔོན་པདྨ་ཐོད་ཕྲེང་དང ཤེས་རབ་གསང་ཡུམ་མན་དཱ་ར་བ་ཡིས༔ སྲོག་སྙིང་འཕྲོག་
ཞིང་དབང་དང་དམ་ནོད་ཚེ༔ ཡང་གསང་པདྨའི་ཐུགས་ཐིག་མེལ་ཚེ་དངཿ ཕྲིན་ལས་
གློག་ལྟར་མྱུར་བའི་དམ་བཅའ་དགོངསཿ དེ་རྗེས་རྒྱ་བལ་གཉིས་ཀྱི་ས་མཚམས་སུ
ཁྲོ་བོ་འཆོལ་བ་རྡོ་རྗེ་གྲོ་ལོད་ཀྱིསཿ ལྷ་ལྕམ་ཡུམ་ལ་གདམས་པའི་ཕ་ཕོག་སྩལཿ བལ་
བོད་ལྷ་སྲིན་དམ་ལ་བཏགས་པའི་ཚེ༔ ཀླུ་ཡི་དགེ་བསྙེན་བསྙོ་ཁ་ཏི་པ་རཿ སྲོག་
སྙིང་ཕུལ་ཞིང་ཁས་བླངས་བྲོ་བོར་ཚེ༔ ཇི་ལྟར་བཀའ་བསྒོས་ཐ་ཚིག་དྲན་པར་མཛོད༔
ད་ལྟ་ལྔ་ཕྲག་ཐ་མའི་དུས་ཀྱི་ཚེ པདྨའི་ཐུགས་སྤྲུལ་འཇའ་ལུས་རྡོ་རྗེ་ཡི༔ རྫུ་འཕྲུལ་
ཆོས་ཉིད་ཉམས་ཀྱི་སྣང་བ་ལཿ བདེ་ཆེན་དབང་དྲག་རོལ་པའི་དུར་ཁྲོད་ནས༔ རྔམས་
བརྗིད་རྒྱལ་པོ་ཁྲག་འཐུང་ཡབ་ཡུམ་ཀྱིས༔ དབང་བཞི་ཡོངས་རྫོགས་སྨོན་ལམ་གཏད་
རྒྱས་བཏབ༔ དགོངས་གཏེར་ནམ་མཁའ་མཛོད་ལ་དབང་བསྒྱུར་ཚེ༔ མ་མོ་གཟའ་
དང་རྡོ་རྗེ་ལེགས་པ་ཡིས༔ ཁས་བླངས་དམ་བཅའ་གཉེར་གཏད་ཅི་བཞིན་དུ༔ ཤ་
ཁྲག་བརྒྱན་པའི་གཏོར་མ་འདི་བཞེས་ལ༔ ཨ་ཏིའི་རང་ལུགས་ཐིག་ལེ་སྐོར་གསུམ་
1，
224



ཡང་གསང་ཐུགས་ཐིག་ཡི་དམ་སྐོར། ག༽
སྲུངསཿ པདྨའི་རིང་ལུགས་མ་ནོར་སྐྱོང་བ་དང༔ དམ་ཚིག་ལྡན་པའི་རྣལ་འབྱོར་
མེལ་ཚེ་གྱིསཿ གཡེལ་བར་མ་མཛད་ཕྲིན་ལས་ཐོགས་མེད་སྒྲུབསཿ སྡང་དགྲ་མྱུར་
དུ་སྒྲོལ་བའི་ཕྲིན་ལས་མཛོད༔ བཅུ་པ་བརྟན་མ་སྡེ་བརྒྱད་ལ༔ ཕ་འབབ་བཤལ་ཆུའི་གཏོར་མར་བརླབས
སྦྱོ༔ བལ་བོད་གཉིས་ཀྱི་ས་མཚམས་ནསཿ པདྨ་བཛྲ་སྤྱན་སྔ་རུ༔ བསྟན་པ་སྐྱོང་
བར་ཁས་བླངས་པའི༔ བོད་ཁམས་བརྟན་མ་བཅུ་གཉིས་དང༔ གསང་བའི་དཀྱིལ་
འཁོར་ཞལ་མཐོང་ཞིངཿ དབང་ནོད་ཁས་བླངས་དམ་བཅས་པའི༔ སྟོབས་ལྡན་
དྲེགས་པ་སྡེ་བརྒྱད་ཚོགས བཤལ་ཚུའི་གཏོར་མ་འདི་བཞེས་ལཿ བཅོལ་པའི་
ཕྲིན་ལས་འགྲུབ་པར་མཛོད༔ མ་མ་ཧྲིང་ཧྲིང་ཨ་ཡ་མ་དུ་རུ་ཙ་ཤ་ན་བཱ་ལིཏ་ཨ་མི་
ཏ་ཁཱ་ཧི༔ བཅུ་གཅིག་ལས་མཇུག་དམ་སྲི་མནན༔ ཏིང་འཛིན་དམིགས་གནད་ལྡན་པ་ཡི༔ གཏོར་གཞོང་འོག་ཏུ་
འགུགས་གཞུགས་བྱ༔ ཧཱུྃ༔ གསང་སྔགས་དམ་ཚིག་ཉམས་པ་དང༔ སྒྲུབ་ལ་བར་ཆོད་
ཐུགས་རྒྱུད་དཀྲུགས སྨོན་ལམ་ལོག་པའི་དམ་སྲིའི་དཔུངཿ རིམ་པ་དགུ་ཡི་ས་
འོག་ཏུ ལས་གཤིན་ཆུ་སྲིན་ཁ་རུ་བརྫ་ངས གཏད་པ་ཡིན་ནོ་མ་ཤོར་ཅིག༔ བྱང་
ཆུབ་སེམས་མཆོག་མ་སྐྱེས་པརཿ ནམ་ཡང་མ་བཏང་ས་མ་ཡ༔ སྟམ་བྷ་ཡ་ནན
གཏང་རག་མཆོད་བསྟོད་གོང་ལྟར་བྱ༔ གཞུང་མཆོད་བསྟོད་ནི༔ ཧཱུྃ་ཧི༔ འདོད་ཡོན་ལྔ་ལྡན་མཆོད་
པའི་ལྷ་མོ་ནི༔ ཟག་མེད་དགྱེས་པ་སྐོང་མཛད་མཆོད་སྤྲིན་སྤྲོ དགྱེས་མཆོད་གར་
དང་མཛེས་པའི་རྡོ་རྗེ་གླུ བཀྲིས་རྟགས་བརྒྱད་རྒྱལ་སྲིད་སྣ་བདུན་དང༔ ཉེར་
སྤྱོད་བདུན་དང་གཟུགས་སྒྲ་དྲི་རོ་རེག ལྷ་མིའི་ཕུན་ཚོགས་དཔལ་འབྱོར་ལོངས་
སྤྱོད་གཏེརཿ དངོས་སུ་འབྱོར་དང་ཡིད་སྤྲུལ་ཀུན་བཟང་སྤྲིན༔ དཀྱིལ་འཁོར་ལྷ་
225



མདོ་མཁྱེན་བརྩེའི་གསུང་འབུམ། ་
ཚོགས་དགྱེས་བ་བསྐྱེད་ཕྱིར་འབུལ༔ ཐུགས་རྗེས་འགྲོ་བའི་དོན་དུ་བཞེས་སུ་གསོལ
ཨགྷོ་པ་ཏྱཱ་ནས་རུ་པ་ཤབྷ་གྷནྡྷེ་ར་ས་སྤར་ཤེ་པཱུ་ཛ༔ཧོ༔ བསྟོད་པ་ནི༔ ཧཱུྃ་ཧཱུྃ༔ གདོད་ནས་
རྣམ་དག་སྐྱེ་བ་མེད་པའི་གདངས ཆོས་དབྱིངས་རིག་རྩལ་འགགས་མེད་ཧེ་རུ་ཀ
པདྨ་ཐོད་ཕྲེང་མ་བཅོས་དོན་གྱི་ལྷ༔ གཉིས་མེད་རོལ་བ་ཆེན་པོར་ཕྱག་འཚལ་བསྟོད༔
དབང་གི་ལྷ་མཆོག་རིག་བདག་ཚེ་ཡི་ལྷ༔ སྒྲུབ་པ་བཀའ་བརྒྱད་རྣམ་རོལ་རིག་འཛིན་
བརྒྱད༔ རྟོག་ཚོགས་གནས་དག་མཁའ་འགྲོ་སུམ་ཅུ་གཉིསཿ མི་དགེ་བཅུ་སྤངས་
ཁྲོ་རྒྱལ་ཡབ་ཡུམ་བརཿ ཕྲ་ཕྱག་དཔའ་བོ་མཁའ་འགྲོའི་ཚོགས་རྣམས་དེརཿ སྒོ་སྐྱོང་
ཡེ་ཤེས་དམ་ཚིག་ཤ་ཟའི་ཚོགས༔ ལས་མཛད་ཕོ་ཉ་ཡང་སྤྲུལ་ཚོགས་དང་བཅས༔
དཀྱིལ་འཁོར་ལྷ་ཚོགས་རྣམ་ལ་ཕྱག་འཚལ་བསྟོད༔ བཅུ་གཉིས་བཤགས་པ་བྱ་བ་ནི༔ ཧཱུྃ༔
རྩ་གསུམ་རྒྱལ་བ་རྒྱ་མཚོའི་དཀྱིལ་འཁོར་དུ༔ ཏིང་འཛིན་མ་གསལ་བསྙེན་སྒྲུབ་
རྫས་མ་ཚང༔ རྫས་དང་ཡོ་བྱད་སེར་སྣའི་དབང་གྱུར་ཞིང༔ ཐེ་ཚོམ་ལོག་ལྟ་གཉིས་
འཛིན་འཁྲུལ་དབང་ཤོར༔ རྡོ་རྗེ་སློབ་དཔོན་ཐུགས་དང་འགལ་བགྱིས་པ༔ བཤགས་
སོ་ཚངས་པ་དོན་གྱི་དངོས་གྲུབ་སྩོལཿ ཡི་གེ་བརྒྱ་པ་ལན་གསུམ་མཐར༔ ཆོས་ཉིད་དོན་གྱི་བཤགས་
པ་བྱ༔ བཅུ་གསུམ་དངོས་གྲུབ་ལེན་པ་ནི༔ ཧོ དགོངས་ཤིག་རྡོ་རྗེ་སློབ་དཔོན་སངས་རྒྱས་
དཔལཿ སྟོན་པ་རྔམས་བརྗིད་རྒྱལ་པོ་ཡབ་ཡུམ་དང༔ རྩ་གསུམ་རྒྱལ་བ་རབ་འབྱམས་
དཀྱིལ་འཁོར་ལཿ སྒྲུབ་པའི་རྟགས་རྫོགས་དུས་ཀྱི་ཞག་གྲངས་ཐེམསཿ ཁྱོད་ཀྱི་
ཞལ་མཐོང་བརྩེ་བས་རྗེས་སུ་བཟུངཿ དངོས་གྲུབ་སྩོལ་བའི་དུས་ལ་བབ་ལགས་
ན སྐུ་གསུང་ཐུགས་ཡོན་ཕྲིན་ལས་རྣམ་པ་ལཿ མཆོག་གི་དངོས་གྲུབ་ཁྱེད་དང་
226



ཡང་གསང་ཐུགས་ཐིག་ཡི་དམ་སྐོར། ག༽ ་
དབྱེར་མེད་འདྲེསཿ རིག་འཛིན་རྣམ་བཞིའི་གོ་འཕང་མྱུར་ཐོབ་ཅིང༔ ཐུན་མོང་གྲུབ་
པ་བརྒྱད་དང་རབ་འབྱམས་ལསཿ ཐོག་པ་མེད་པར་མྱུར་དུ་འགྲུབ་པ་ཡི དངོས་
གྲུབ་ད་ལྟ་ཉིད་དུ་སྩལ་དུ་གསོལཿ རྩ་སྔགས་ཤམ་བུར ཀཱ་ཡ་ཝཱཀྐ་ཙིཏྟ་གུ་ཎ་ཀརྨ་སརྦ་
སིདྡྷི་ཕ་ལ་ཧཱུྃ༔ སྒྲུབ་རྫས་ཡོད་ན་གནས་གསུམ་གཏུགས༔ སྤྲོས་མེད་དམིགས་པ་མཆོག་ཏུའོ༔ ཐུན་མཐར་བསྡུ་
རིམ་བྱ་བ་ནི༔ ཨོ༔ཧཱི༔ བསྐྱེད་རིམ་ལྷར་སྣང་རྟེན་དང་བརྟེན་པར་བཅསཿ རྟེན་ཉིད་
བརྟེན་པ་ལ་ཐིམ་རོལ་རྩལ་འཁོར༔ གཙོ་བོ་ལ་ཐིམ་ཐུགས་སྲོག་ཧཱུྃ་ལ་བསཿ དེ་
ཉིད་དམིགས་མེད་ཁྱབ་བརྡལ་ཀློང་དུ་ཨཱ༔ ལྷར་ལྡང་བ་ནི༔ རྗེས་ཐོབ་རང་ལུས་རྡོ་རྗེ་
རྩེ་གསུམ་པ ཡེ་ཤེས་མེ་དཔུང་རབ་འབར་ལྟེ་བ་རུ༔ ཧཱུྃ་ཡིག་མཐིང་ག་སྔགས་ཀྱི་
རང་སྒྲ་སྒྲོགསཿ རྡོ་རྗེ་གསུམ་གྱི་རང་གདངས་མ་འགགས་ང ཧཱུྃ་ཧཱུྃ་ཧཱུྃ༔ དགེ་བ་བསྔོ་
བ་ནི༔ དགེ་འདིའི་མཐའ་ཡས་མཁའ་མཉམ་འགྲོ་བ་ཀུན༔ རིགས་དྲུག་འཁོར་བའི་
སྡུག་བསྔལ་སྲིད་མཚོ་ལས༔ གྲོལ་ཞིང་སྐུ་གསུམ་རྒྱལ་བའི་ཞིང་ཁམས་ལ༔ འགོད་
ཕྱིར་བྱང་ཆུབ་ཆེན་པོའི་རྒྱུ་རུ་བསྔོ༔ སྨོན་ལམ་ནི། བདག་ཅག་སྒྲུབ་པའི་རྣལ་འབྱོར་ཕོ་
མོ་ཀུན༔ འཁྲུལ་སྣང་སྒྱུ་མའི་གཟུང་འཛིན་རབ་ཞིག་ཅིངཿ བདུད་སྡེའི་དཔུང་
བཅོམ་ལྷ་སྔགས་ཏིང་འཛིན་འབྱོངས༔ རྡོ་རྗེ་གསུམ་གྱི་ལམ་ཁྱེར་མཐར་ཕྱིན་ནས
རང་རིག་པདྨ་ཐོད་ཕྲེང་མངོན་གྱུར་ཤོག - བཀྲ་ཤིས་ནི༔ སྐྱེ་མེད་རྣམ་དག་སྤྲོས་པའི་
མཐའ་དང་བྲལ༔ འགགས་མེད་གསལ་དག་ཐིག་ལེ་ཆེན་པོའི་གདངསཿ རོལ་
རྩལ་སྣ་ཚོགས་ཐུགས་རྗེ་འགྲོ་ཁམས་སྒྲོལཿ སྐུ་གསུམ་ལྷུན་གྲུབ་རྒྱལ་བའི་བཀྲ་
ཤིས་ཤོག མཆོག་གསུམ་ཀུན་འདུས་རྗེ་བཙུན་བླ་མ་རྗེ༔ དངོས་གྲུབ་སྩོལ་མཛད་
s
/
227



མདོ་མཁྱེན་བརྩེའི་གསུང་འབུམ།
ཡི་དམ་ཞི་ཁྲོའི་ལྷ༔ བར་ཆད་སེལ་མཛད་མ་སྲིང་མཁའ་འགྲོར་བཅསཿ སྐྱབས་
གནས་རྩ་གསུམ་ལྷ་ཚོགས་བཀྲིས༔ ཟག་བཅས་སྒྱུ་མའི་གྲོང་ཁྱེར་འཇིགས་རུང་
བར༔ སྡུག་བསྔལ་བདེན་པར་གོལ་བའི་ཉམས་ཐག་འགྲོ༔ མ་རིག་གཉིད་སད་
ཡེ་ཤེས་སྣང་བ་རྒྱསཿ འཁོར་བ་དོང་ནས་སྤྲུག་པའི་བཀྲིས་ཤོག ཨེ་མ༔ ཐུགས་སྒྲུབ་
ཡང་སྙིང་ཐོད་ཕྲེང་སྒྲུབ་པ་འདི༔ བླ་རྫོགས་ཐུགས་གསུམ་བཅུད་བསྡུས་མན་ངག་མཆོག འབྲེལ་ཚད་དོན་ལྡན་སྐལ་
ལྡན་སྨིན་གྲོལ་ལམ འགོད་ཅིང་མཐོང་ཐོས་གྲོལ་པའི་ཡིད་བཞིན་ནོརཿ སྐལ་ལྡན་ལས་ཅན་བུ་དང་འཕྲད་བར་ཤོག
བཀའ་ཡི་སྲུང་མས་དུས་ཀུན་གཡེལ་མེད་སྲུངས༔ དམ་ཉམས་བཀའ་རྐུན་ལག་ཏུ་ཤོར་ར་རཿ ས་མ་ཡཱ༔ རྒྱ་རྒྱ་རྒྱ༔
འགྲོ་དོན་ཉི་འོག་ས་སྟེང་ཡོངས་ཁྱབ་ནས མཐོང་ཐོས་པདྨ་འོད་དུ་གྲོལ་བར་ཤོག ཅེས་པ་འདི་ཡང་རིག་འཛིན་མཐུ་
སྟོབས་བདུད་འདུལ་རྩལ་གྱིས་རང་ལོ་སོ་གསུམ་པ་འབྲུག་གི་ལོ་རྒྱལ་གྱི་ཟླ་བ་ལ་སེམས་ཅན་ཡོངས་ལ་དམིགས་པའི་
སྒྲུབ་མཆོད་ཟབ་མོ་བགྱིས་ཚད་མ་དང་མཁའ་འགྲོ་འདུས་ཤིང་རྟེན་འབྲེལ་ཟབ་མོས་མཚམ་སྦྱར་ཏེ་ལེགས་པར་ཕབ་
པའོ༔
དེ་ནས་རྒྱལ་ཆེན་གཏོར་མ་ཆབ་བྲན་ལཿ རཾ་ཡཾ་ཁཾ༔ ཨོཾ་ཨཱཿཧཱུྃ༔ ལན་གསུམ་གྱི་བྱིན་གྱིས་བརླབས་ལ
ཧཱུྃ༔ སྟོན་པའི་བཀའ་ཉན་འཇིག་རྟེན་འདུལཿ ཐུགས་རྗེའི་སྟོབས་ཀྱིས་བགེགས་
རིགས་འཇོམས༔ སྤྲུལ་སྐུ་རྒྱལ་ཆེན་སྡེ་བཞི་པོརཿ ཕྱི་མཚམས་བསྲུང་བའི་ཕྲིན་
ལས་མཛོད༔ ཧཱུྃ༔ ཆོས་སྐྱོང་རྒྱལ་པོ་ཡུལ་འཁོར་སྲུང༔ ཞི་བའི་ལས་མཛད་སྐུ་
མདོག་དཀརཿ ཡང་དག་དོན་སྟོན་པི་ཝཾ་སྒྲོགསཿ ཤར་ཕྱོགས་གདོན་རྣམས་སྲུང་
དུ་གསོལ༔ ཧཱུྃ༔ ཆོས་སྐྱོང་རྒྱལ་པོ་འཕགས་སྐྱེས་པོ༔ རྒྱས་པའི་ལས་མཛད་སྐུ་
མདོག་སེར༔ མཐའ་གཉིས་གཅོད་པའི་རལ་གྲི་འཛིན༔ ལྷོ་ཕྱོགས་གདོན་རྣམས་
228་



ཡང་གསང་ཐུགས་ཐིག་ཡི་དམ་སྐོར། ག༽
སྲུང་དུ་གསོལ༔ ཧཱུྃ༔ ཆོས་སྐྱོང་རྒྱལ་པོ་སྤྱན་མི་བཟང༔ དབང་གི་ལས་མཛད་སྐུ་
མདོག་དམརཿ འཁོར་བ་གནས་འདྲེན་ཞགས་པ་བསྣམས༔ ནུབ་ཕྱོགས་གདོན་
རྣམས་སྲུང༔ ཧཱུྃ༔ ཆོས་སྐྱོང་རྒྱལ་པོ་རྣམ་ཐོས་སྲསཿ བྱ་བ་མཐར་ཕྱིན་སྐུ་མདོག་
ལྗང༔ འཁོར་བ་འཇོམས་པའི་བེ་ཅོན་བསྣམས༔ བྱང་གི་གདོན་རྣམས་སྲུང་དུ་
གསོལ༔ ཧཱུྃ༔ སྤྲུལ་སྐུ་རྒྱལ་ཆེན་སྡེ་བཞི་པོ༔ དོན་ལ་སངས་རྒྱས་ཡིན་མོད་ཀྱང༔
གསང་སྔགས་བསྟན་པ་བསྲུང་བའི་ཕྱིར༔ བར་ཆད་འདུལ་བར་མཛད་དུ་གསོལ༔
རྒྱལ་ཆེན་གཏོར་མ་འབུལ་བཤལ་ཆུ་བཏང༔ ཨོ་དྷི་ཏ་རཀྵ་ཡེ་སྭཱ་ཧཱི ཨོ་བི་རུ་དྷ་ག་ཡ་སྭཱ་
བེ་རུ་བཀྟ་ཡེ༔ ཨོཾ་བཻ་ཤྲ་མ་ཎ་ཡེ་སྭཱ་ཧཱ༔ ཨེ་དམ་བྷ་ལི་ཏ་ཁཱ་ཧི༔ རྒྱལ་པོ་ཆེན་པོ་སྡེ་
བཞི་འཁོར་དང་བཅས་པ་ཁྱེད་རྣམས་ལ་འབུལ་བའི་མཆོད་གཏོར་འདི་བཞེས་ལ༔
བདག་གི་སྒྲུབ་པ་ཆེན་པོ་འདི་ཉིད་མ་གྲོལ་གྱི་བར་དུ༔ ཕྱི་ཡི་བར་ཆད་ནང་དུ་མི་
གཏོང་ཞིང༔ ནང་གི་དངོས་གྲུབ་ཕྱིར་མི་འཁྱམས་པའི་ཕྲིན་ལས་མཛད་དུ་གསོལ
ཞེས་ཕྲིན་ལས་བཅོལ་ལོ༔ སྲུང་འཁོར་བསྒོམས །
ཆང་མཆོད་ནི༔ ཨོཾ་ཨཱཿཧཱུྃ་ཧ་ཧོ་ཧཱུྃ༔ ཞལ་སྣོད་ཡེ་ཤེས་ཀ་པ་ལ་ཡི་ནང དྲི་རོ་ཁ་དོག་
ནུས་བཅུད་ཕུན་སུམ་ཚོགས ཡེ་ཤེས་བདུད་རྩིའི་རང་བཞིན་རྣམ་དག་རྫས༔ ཟག་
མེད་མཆོད་པའི་སྤྲིན་ཕུང་མི་ཟད་གཏེར༔ སྤྱིར་བོར་རྩ་བ་བརྒྱུད་པའི་བླ་མ་དང༔ སྙིང་
གར་ཡི་དམ་ཞི་བའི་དཀྱིལ་འཁོར་ལྷ༔ དུང་ཁོ་ཁྲག་འཐུང་འབར་བ་ཁྲོ་བོའི་ཚོགས༔
རྩ་གསུམ་དཔའ་བོ་མཁའ་འགྲོའི་ཚོགས་དང་བཅས༔ ཟག་མེད་བདུད་རྩིའི་མཆོད་
པ་འདི་ཕུལ་བསཿ ཚོགས་རྫོགས་སྒྲིབ་དག་འགལ་འཁྲུལ་ཉམས་ཆགས་བྱངཿ རྩ་
229



མདོ་མཁྱེན་བརྩེའི་གསུང་འབུམ།
གནས་བདེ་བ་ཆེན་པོའི་རོས་གང་ཞིངཿ མཆོག་དང་ཐུན་མོང་དངོས་གྲུབ་སྩལ་དུ་
གསོལཿ སརྦ་པཉྩ་ཨ་མྲྀ་ཏ་ཁ་ཧི ཅེས་པའང་མཁྱེན་སྤྲུལ་པས་སོ༔ དགེའོ༔
གུ་རུ་དྲག་པོའི་རྒྱུན་ཁྱེར་བདུད་རྩིའི་ཐིག་པའི་དབུས་ཕྱོགས་ལེགས་པར་བཞུགས༔ བླ་མ་དྲག་པོའི་སྐུ་ལ་འདུད༔
ཡི་དམ་གུ་རུ་དྲག་པོ་ཡི༔ རྒྱུན་ཁྱེར་བདུད་རྩིའི་ཐིག་པ་ནི༔ བདེ་གཤེགས་རྒྱལ་བ་འདུས་པའི་སྐུ༔ གུ་
རུ་དྲག་པོར་སྐྱབས་སུ་མཆི༔ འགྲོ་རྣམས་སངས་རྒྱས་སར་འགོད་ཕྱིརཿ བྱང་ཆུབ་
མཆོག་ཏུ་སེམས་བསྐྱེད་དོ༔ ཡི་དམ་ལྷ་ཚོགས་སྤྱན་འདྲེན་གཤེགས༔ པདྨ་ཉི་ཟླའི་
གདན་ལ་བཞུགསཿ ལུས་ངག་ཡིད་གསུམ་གུས་ཕྱག་འཚལ༔ ཕྱི་ནང་གསང་བའི་
མཆོད་པ་འབུལཿ ཐོག་མེད་ནས་བསགས་སྡིག་ལྟུང་བཤགས༔ དགེ་བ་ཀུན་ལ་
རྗེས་ཡི་རང༔ ཆོས་ཀྱི་འཁོར་ལོ་བསྐོར་བར་བསྐུལ༔ མྱ་ངན་མི་འདའ་བཞུགས་
གསོལ་འདེབས༔ བྱང་ཆུབ་ཆེན་པོའི་རྒྱུ་རུ་བསྔོ༔ དངོས་གཞི་ནི ཧཱུྃ༔ ཆོས་རྣམས་སྟོང་
པའི་ངང་ཉིད་ལས༔ སྙིང་རྗེ་ཆེན་པོའི་ཀུན་ཏུ་སྣང༔ རྒྱུ་ཡི་ས་བོན་ཧཱུྃ་ཡིག་ལས༔
འོད་ཟེར་འཕྲོ་འདུས་དོན་གཉིས་བྱས༔ བྱིན་རླབས་ནུས་མཐུ་ཚུར་བསྡུས་ཤིང
དུར་ཁྲོད་གཞལ་ཡས་ཆེན་པོའི་དབུས༔ བདུད་བཞི་རྒྱལ་བསེན་དམ་སྲིའི་སྟེང༔ པདྨ་
ཉི་ཟླའི་གདན་གྱི་ཁརཿ ཧཱུྃ་ལས་སྐད་ཅིག་དྲན་རྫོགས་སུ༔ བདག་ཉིད་གུ་རུ་དྲག་
པོའི་སྐུ༔ དམར་ནག་ཞལ་གཅིག་ཕྱག་གཉིས་པ༔ དྲག་པོའི་སྤྱན་གསུམ་དམར་ལ་
ཟླུམ༔ ཞལ་གདངས་ལྗགས་འདྲིལ་མཆེ་བ་གཙིགས༔ སྨ་ར་སྨིན་མ་མེ་ལྟར་འབར༔
དབུ་སྐྲ་དམར་སེར་གྱེན་དུ་བརྫིསཿ ཐོད་སྐམ་ལྔ་ཡི་དབུ་རྒྱན་དང༔ ཐོད་རློན་ལྔ་
བཅུས་དོ་ཤལ་བྱས༔ དུར་ཁྲོད་རོལ་པའི་ཆས་བརྒྱད་གསོལ༔ ཕྱག་གཡས་རྡོ་རྗེ་
230



. ཡང་གསང་ཐུགས་ཐིག་ཡི་དམ་སྐོར། ག༽
རྩེ་དགུ་པཿ ཧཱུྃ་རམ་ཕཊཅདགུའི་མཚན་པ་ཕྱར༔ གཡོན་པས་ལྕགས་སྡིག་མགོ་དགུ་
འགྱེད དྲག་གཏུམ་རྔམས་པའི་སྟབས་ཀྱིས་འགྱིངས༔ སྤྱི་བོ་མགྲིན་པ་སྙིང་ག་དང
ལྟེ་བ་གསང་བའི་གནས་ལྔ་རུ༔ འཇམ་དཔལ་རྟ་མགྲིན་ཕྱག་རྡོར་དངཿ མཁའ་
འགྲོ་སྡེ་ལྔ་མེ་དབལ་གསལ༔ གནས་གསུམ་འབྲུ་གསུམ་མཚན་པ་ལས༔ འོད་
འཕྲོས་སྐུ་གསུམ་ཞིང་ཁམས་ནས༔ རྒྱལ་བ་རྩ་གསུམ་ཡེ་ཤེས་ལྷ༔ སྤྱན་དྲངས་
དམ་ཚིག་རྟེན་ལ་ཐིམ གཉིས་སུ་མེད་ཅིང་དགྱེས་པ་བསྐྱེདཿ ཕྱག་འཚལ་མཆོད་
པ་དམ་པ་འབུལ༔ སྐུ་གསུང་ཐུགས་ལ་བདག་བསྟོད་དོ༔ ཐུགས་ཀར་མཆོད་རྟེན་
བུམ་པ་རུ༔ གསེར་གྱི་རྡོ་རྗེ་རྩེ་ལྔ་པའི༔ ལྟེ་བར་ཉི་ཟླ་ག་འུའི་དབུས༔ སྲོག་གི་སྙིང་
པོ་ཧཱུྃ་ཡིག་མཐརཿ སྔགས་ཀྱི་ཕྲེང་བ་བཀོད་པ་ལསཿ འོད་འཕྲོས་རྒྱལ་བ་སྲས་
བཅས་མཆོད༔ དབང་དང་བྱིན་རླབས་དངོས་གྲུབ་བསྡུས༔ འགྲོ་དྲུག་ཀུན་གྱི་ལས་
ཉོན་སྦྱངསཿ བཀྲགས་མདངས་གཟི་བརྗིད་ཐམས་ཅད་བསྡུསཿ གཟུགས་སྣང་གུ་
རུ་དྲག་པོའི་སྐུ༔ སྒྲ་གྲགས་དྲག་པོ་སྔགས་ཀྱི་སྒྲ༔ དྲན་རྟོགས་མི་གཡོ་ཐུགས་ཀྱི་ངང༔
ཨོཾ་ཨཱཿཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛ༔ སིདྡྷི་ཕ་ལ་ཧཱུྃཨཱ༔ ཅུང་ཟད་
བཟླས་ཞིང༔ ཨོཾ་ཨཱ༔ཧཱུྃ་མ་ཧཱ་གུ་རུ་ཀྲོ་ཏ་ར་ཛ་ཧཱུྃ༔ རྩ་བའི་བསྙེན་པ་འདི་ལ་གང་ནུས་འབད དྲག་བསྙེན་
དམིགས་པ་ནི༔ སྔགས་ཕྲེང་ལས་བྱུང་འོད་ཟེར་དཔཿ ཁྲོ་མཚོན་མེ་དཔུང་སྡིག་པའི་
ཚོགསཿ འཕྲོས་པས་གནོད་བྱེད་གདུག་བའི་རིགས བསྐྲད་ཅིང་རྡུལ་དུ་བརླག་
པར་བསམ༔ ཨོཾ་ཨཱ༔ཧཱུྃ་ཨརྩིག་ནེ་རྩིག་ན་མོ་བྷ་ག་ཝ་ཏེ་ཧཱུྃ་ཧཱུྃ་ཕཊ༔ ཨ་ཧཱུྃ་ཧཱུྃ་ཕཊ༔
ཨ་ཡ་མ་དུ་རུ་ཙ་ཤ་ན་ས་མ་ཡ་ཧཱུྃ་ཧཱུྃ་ཕཊ་ཕཊ༔ བློ་སྦྱོ་བཟློག་བཟློག་སྦྱོ་བཟློག་
བ
-
བློ
，
231



མདོ་མཁྱེན་བརྩེའི་གསུང་འབུམ།
ཅིག༔ ཅི་རིགས་བཟླའོ༔ ཐུན་མཐར་དབྱངས་གསལ་རྟེན་འབྲེལ་སྙིང་པོ་དང༔ སྟོང་ཚིགས་ཀྱིས་མཆོད་ཅིང་བསྟོད་
ལ༔ ཡི་གེ་བརྒྱ་བ་ལན་གསུམ་གྱི་མཐར༔ བསྡུ་རིམ་ནི༔ སྣོད་བཅུད་འོད་ཞུ་རང་ལ་ཐིམ༔ རང་ཉིད་
ཐུགས་ཀའི་ཧཱུཾ་ལ་བསྡུ དེ་ཡང་མི་དམིགས་སྟོང་པའི་ངངཿ རང་རིག་གཉུག་མའི་
གཤིས་སུ་ཨཱ༔ སླར་ཡང་རྡོ་རྗེ་རྩེ་གསུམ་པ༔ མེ་དཔུང་འབར་བའི་ལམ་ཁྱེར་
བསྒོམ༔ རྗེས་ལ་བསྔོ་སྨོན་བཀྲིས་པཿ ཡི་དམ་གུ་རུ་དྲག་པོ་ཡི རྒྱུན་ཁྱེར་ཉམས་ལེན་སྙིང་པོ་འདི༔ ལས་ཅན་
རྒྱལ་རིགས་ལྷ་སྲས་ཀྱི བསྐུལ་ལྟར་དུས་མཐའི་གཏེར་མིང་འཛིན༔ ཁྲག་འཐུང་བདེ་བའི་རྡོ་རྗེ་ཡིསཿ ནམ་མཁའ་
མཛོད་ཀྱི་ཆོས་སྡེ་ལསཿ ཕབ་བཞིན་ཡི་གེ་འདུ་བྱེད་མཁན ་བྷོ་དྷི་ཛ་ཡིས་བགྱིས་པའོ༔ ས་མ་ཡ༔ རྒྱ་རྒྱ་རྒྱ༔ དགེའོ
དགེའོ༔ དགེའོ༔ ་
ཨོ་རྒྱན་ཆེན་པོའི་གསོལ་འདེབས་བར་ཆད་ལམ་སེལ་སྙིང་པོའི་དོན་བསྡུས་ཐུགས་རྗེས་གློག་ཞགས་བཞུགས
ཨོ་ཨཱཧཱུྃ༔ ཆོས་སྐུ་སྣང་མཐའ་ལོངས་སྐུ་སྤྱན་རས་གཟིགསཿ སྤྲུལ་པའི་སྐུ་སྤྲུལ་
པདྨ་ཐོད་ཕྲེང་རྩལ༔ ཐུགས་དམ་རྒྱུད་བསྐུལ་བརྩེ་ཆེན་སྤྱན་གྱིས་གཟིགསཿ བདག་
སོགས་འགྲོ་ལ་དབང་བསྐུར་བྱིན་གྱིས་རློབས༔ ཕྱི་ནང་གསང་བའི་བར་ཆད་དབྱིངས་
སུ་སོལ༔ རྒྱ་གར་ཡུལ་དུ་སྐུ་འཁྲུངས་སྒྲོ་འདོགས་ཆོད༔ ཡེ་ཤེས་མཁའ་འགྲོའི་
བྱིན་རླབས་དངོས་གྲུབ་ཐོབ༔ རླུང་སེམས་དབང་ཐོབ་རྫུ་འཕྲུལ་མངའ་བརྙེས་ཤིང
ཌཀྐིའི་བྱིན་བརླབས་མཁའ་འགྲོའི་ཚོགས་དཔོན་མཛད༔ གསོལ་བ་འདེབས་སོ་
ཕྱི་ནང་བར་ཆད་སོལ༔ བོད་ཀྱི་ཡུལ་དུ་ལྷ་སྲིན་དམ་ལ་བཏགས༔ གཙུག་ལག་
རྟེན་བཞེངས་མངའ་བདག་དགོངས་པ་རྫོགས༔ སྒྲུབ་གནས་བྱིན་བརླབས་གཏེར་
གྱི་གཉེར་ཁ་སྦསཿ སྙིགས་དུས་སེམས་ཅན་དོན་དུ་ཐུགས་རྗེ་རྨད༔ གསོལ་བ་
232



ཡང་གསང་ཐུགས་ཐིག་ཡི་དམ་སྐོར། ག༽
འདེབས་སོ་ཕྱི་ནང་བར་ཆད་སོལ༔ ལྔ་ཕྲག་ཐ་མའི་འགྲོ་བ་སྡུག་བསྔལ་གྱིས༔ ནོན་
ཚེ་སྐྱོབས་པའི་ཕྲིན་ལས་རྣམ་བཞི་ཡིསཿ ཐུགས་རྗེས་རྗེས་སུ་འཛིན་པར་ཞལ་བཞེས་
བཞིན༔ རྔ་ཡབ་གླིང་ནས་ཐུགས་རྗེས་ཉེ་བར་དགོངསཿ གསོལ་བ་འདེབས་སོ
ད་ལྟ་བོད་འབངས་སྡུག་བསྔལ་དྲག་པོ་ཡིས༔ གཟིར་ཚེ་ཁྱོད་ལས་རེ་ས་གཞན་
མེད་པས༔ ཁྱོད་ལ་གསོལ་བ་འདེབས་སོ་ཐུགས་རྗེས་གཟིགས༔ དགྲ་གདོན་
བགེགས་དང་བར་ཆད་རྐྱེན་བཟློག་ཅིངཿ ཕྱི་ནང་གསང་བའི་བར་ཆད་དབྱིངས་སུ་
སོལ༔ ཨོཾ་ཨཱ༔ཧཱུྃ་བཛྲ་གུ་རུ༔ ཞེས་པ་འདི་ཡང་དུས་ངན་མངོན་ཕྱོགས་མོས་རྩེ་ལུགས་ལ་མི་དབང་མཆོག་གི་སྐུ་
ཚེའི་བར་ཆད་བཟློག་ཕྱིར་གཏེར་མིང་འཛིན་པ་ཁྲག་འཐུང་དཔའ་བོའི་རིག་རྩལ་གང་ཤར་ཐོལ་བྱུང་དུ་སྨྲས་པ་ཡི་གེ་པ་ནི་སློབ་
བུ་རས་སྨྲའི་མིང་ཅན་གྱིས་བགྱིས་པའོ༔
གྲོ། ཡང་གསང་ཌཀིའི་ཐུགས་ཐིག་ལས༔ པདྨ་དྲག་པོ་
འཇིགས་བྱེད་མེ་འབར་གྱི་སྒྲུབ་པ་རྒྱལ་བསེན་ །
གདུག་པ་ཀུན་འདུལ་བཞུགས༔
མྱ
ས
ཤཌམྱསྙཏུ། ན་མོ་མ་ཧཱ་གུ་རུ་སརྦ་སིདྡྷི་ཡེ༔ འཇིགས་རུང་དྲག་ཤུལ་གར་དགུའི་ཉམས༔ བཟོད་དཀའ་
བསྐལོ་མེའི་འཐོར་རླུང་གིས༔ ས་གསུམ་འབྱུང་པོ་སྲེག་མཛད་པ༔ མཐུ་སྟོབས་དྲག་པོ་རྩལ་ལ་འདུད༔ སྙིགས་དུས་
རྒྱལ་བསེན་འགོང་པོ་ཡི༔ གློ་བུར་ཧུར་ཐུམ་སྨྱོ་འབོག་དང མི་ནད་ཕྱུགས་ཡམས་དུས་འཁྲུགས་སློངཿ སྐྱེ་འགྲོའི་ལུས་
སེམས་སྡུག་ལ་སྦྱོར༔ ཁྱི་སྤྱང་བན་བོན་སྤྱང་པོ་དང༔ བླ་དཔོན་རྒྱལ་བློན་སྔགས་པ་སོགས༔ ལྷ་འདྲེ་མི་གསུམ་
233



ས•。。
་
མདོ་མཁྱེན་བརྩེའི་གསུང་འབུམ། .
གཟུགས་སུ་བརྫུ་༔ བསྟན་དང་འགྲོ་བའི་བདེ་སྐྱིད་འཛོམས༔ ཡུལ་ཁམས་འཚུབས་མའི་རྩུབ་སྦྱོར་དུསཿ དཔའ་བོ་
གཅིག་ཆོག་སྒྲུབ་པ་འདི༔ རྒྱལ་བསེན་འབྱུང་པོའི་གཤེད་དུ་དཔའ༔ ཟབ་པའི་མན་ངག་མཐར་ཐུག་ཡིན༔ བླ་མེད་དོན་
གྱི་སྒྲུབ་པ་མཆོག༔ ཡང་གསང་པདྨའི་ཐུགས་ཐིག་གཏེར ཟབ་མོའི་ནང་ནས་ཡང་ཟབ་ཆོས༔ སྙིང་གི་དྭངས་མ་ལྟ་
བུའོ༔ བློ་དམན་ཕལ་བའི་སྤྱོད་ཡུལ་མིན༔ བློ་སེམས་ལས་སུ་མ་རུང་པ༔ སྣོད་མིན་རྣམས་ལ་གསང་བའི་རྒྱ༔ ལས་ ་
སྐལ་ལྡན་པའི་རྣལ་འབྱོར་ལཿ གསང་ཆེན་སྔགས་ཀྱི་མཚོན་ཆར་གཏད༔ རྣོ་ནུས་བྱིན་རླབས་གློག་ལྟར་མྱུར༔ དེ་ཕྱིར་
སྙིང་སྒྲོམ་སྨུག་པོར་སྤོས༔ སྤྲོས་མེད་ལྟ་བ་གྱད་ཀྱི་ལྷ༔ ཉམས་ལེན་ཟབ་མོ་རྒྱུན་སྤྱོད་བྱ༔ ས་མ་ཡ༔ སྐྱབས་སུ་འགྲོ་ཞིང་
སེམས་བསྐྱེད་པ་ནི༔ ཧཱུྃ་ཧཱུྃ༔ རང་བྱུང་ཆོས་དབྱིངས་དོན་གྱི་ལྷ༔ སྐུ་གསུམ་རིག་པར་
སྐྱབས་སུ་མཆི༔ བདག་རྟོག་འཁྲུལ་བའི་དགྲ་བགེགས་རྣམསཿ རིག་རྩལ་ཀློང་དུ་
སྒྲོལ་བར་བྱ༔ རིག་པ་ལྷ་སྐུར་བསྐྱེད་པ་ནི༔ ཧཱུྃ་ཧཱུྃ༔ སྣང་སྲིད་ཡེ་ནས་མཉམ་པར་བརྡལ
དོན་དམ་ཆོས་སྐུའི་རོལ་པ་ལས༔ རང་ལུས་རང་བྱུང་གཞལ་ཡས་ཁང༔ དྲག་པོའི་
དཀྱིལ་འཁོར་ལྷུན་གྱིས་གྲུབ༔ དེ་དབུས་རིག་པའི་རང་རྩལ་ལས༔ པད་ཉི་རྒྱལ་
བསེན་རོ་ཡི་ཁར༔ རྩལ་ལྡན་རྒྱ་སྟག་དྲུས་མའི་སྟེང༔ རིག་པའི་ངོ་བོ་ཧཱུྃ༔དམར་
ནག འཕྲོ་འདུས་ཡོངས་གྱུར་བདག་ཉིད་ནི༔ པདྨ་དྲག་པོ་ཁྲོས་པའི་སྐུ༔ དམར་
ནག་ཞལ་གཅིག་ཕྱག་གཉིས་པ༔ ཁྲོ་གཏུམ་བཟོད་དཀའི་གཟི་བྱིན་འབར༔ ཞལ་
གདངས་ལྗགས་འདྲིལ་མཆེ་གཙིག་རྔམ༔ དམར་སེར་རལ་བ་མེ་ལྟར་འབར༔ ཕྱག་
གཡས་གནམ་ལྕགས་ངར་མ་ལས༔ གྲུབ་པའི་རྡོ་རྗེ་རྭ་དགུ་པ༔ མཁའ་ལ་ཕྱར་
ཞིང་མེ་དཔུང་འབར༔ རྒྱལ་བསེན་འབྱུང་པོའི་ཀླད་པ་འགེམས༔ གཡོན་པས་
ལྕགས་སྡིག་མགོ་དགུ་བའི༔ སྐེ་ནས་བསྡམ་ཞིང་ཁོངས་ཁྲག་སྐྱུགསཿ སྐུ་སྟོད་ཞིང་
234



ཡང་གསང་ཐུགས་ཐིག་ཡི་དམ་སྐོར། ག༽
གླང་ལྤགས་པ་གསོལ༔ རིགས་ལྔའི་དབུ་རྒྱན་ཐོད་སྐམ་ལཿ སྐུ་སྨད་སྟག་ཤམས་
མགོ་ཕྲེང་སྦྲུལ༔ ཞབས་གཉིས་བརྐྱང་བསྐུམ་རོལ་བའི་སྟབསཿ སྐུ་ཡི་བ་སྤུའི་བུ་
ག་ནས༔ ཁྲོ་ཆུང་ལྕགས་སྡིག་ཐོག་སེར་དང༔ མེ་དུད་མཚོན་ཆ་སྐར་ལྟར་འཁྲུགས༔
སྲིད་གསུམ་གནས་པའི་རྒྱལ་འགོང་དཔེ༔ བར་ཆད་འབྱུང་པོ་བསྔངས་ཞིང་བརྒྱལ
དྲེགས་བྱེད་སྡེ་བརྒྱད་བྲན་དུ་བཀོལ༔ དཔའ་བོ་མཁའ་འགྲོ་ལས་ལ་འགྱེད༔ ཞི་
དང་ཁྲོ་བོ་སྐུ་ལ་རྫོགས༔ འཁོར་འདས་ཡོངས་ཀྱི་སྤྱི་དཔལ་ཆེ༔ རྒྱལ་ཀུན་འདུས་
པའི་ཕྲིན་ལས་བདག༔ དྲག་ཏུ་ཁྲོས་པ་གདུག་པའི་གཤེད༔ ཆོས་དབྱིངས་སྙིང་
རྗེའི་རང་གདངས་ལསཿ འགགས་མེད་དྲག་པོའི་སྐུར་སྣང་ལཿ པདྨ་དྲག་པོ་ཐོད་
ཕྲེང་རྩལ༔ ཀ་དག་ཆོས་སྐུའི་ཀློང་ནས་གཤེགས༔ དབྱིངས་རིག་འདུ་འབྲལ་མེད་
པར་བཞུགས༔ མ་བཅོས་ལྟ་བ་མཇལ་ཕྱག་འཚལ༔ ཤར་གྲོལ་མཉམ་བརྡལ་
མཆོད་པ་འབུལ༔ ཆེ་བའི་ཆེ་མཆོག་དྲེགས་པའི་རྗེ༔ མ་རུངས་གདུག་པའི་རྒྱལ་
འགོང་གཤེརཿ དྲག་ཏུ་ཁྲོས་པའི་རྣམ་འགྱུར་ཅན༔ ཁྲོ་རྒྱལ་ཀུན་འདུས་ཕྱག་འཚལ་
བསྟོད༔ ཐུགས་ཀར་ཉི་མའི་དཀྱིལ་འཁོར་དབུས༔ གསེར་གྱི་རྡོ་རྗེ་རྩེ་ལྔའི་དཀྱིལ
ཧཱུྃ་དམར་མེ་ཡི་ཚྭ་ཚྭ་འཁྲུགས༔ ཧཱུྃ་ལས་ཧཱུྃ་འཕྲོས་འཇིག་རྟེན་གང༔ སྲིད་གསུམ་
གནས་པའི་དགྲ་བགེགས་བརླག༔ སྣང་སྲིད་ཧཱུྃ་གི་རོལ་པ་ལས༔ སྒོ་གསུམ་ལྷ་
སྔགས་ཆོས་སྐུར་གསལ གཏད་མེད་རིག་པ་རྒྱ་ཡན་ཀློང༔ ཧཱུྃཧཱུྃ༔ ཞེས་བཟླ༔ དྲག་ཏུ་
བཟླ་ཞིང་གནད་ལ་སྐྱོལ༔ སྣང་སྲིད་དབང་དུ་འདུ་བར་འགྱུར༔ ས་མ་ཡཱ༔ སླར་ཡང་ཐུགས་སྲོག་ཧཱུྃ་གི་
མཐར༔ སྔགས་ཕྲེང་འཁོར་བས་དོན་གཉིས་བྱས༔ སྣང་བ་ལྷ་ལ་གྲགས་པ་སྔགས༔
235



༣.
-…
--
-
-
，
。
མདོ་མཁྱེན་བརྩེའི་གསུང་འབུམ།
དྲན་རྟོག་ཆོས་སྐུའི་རོལ་པར་དམིགསཿ ཧཱུྃ་ཧཱུྃ༔ མ་ཧཱ་གུ་རུ་ཨརྩིག་ནིརྩིག་ཐིག་ནན་
རཱ་ཛ་མ་རཱ་ཡ་ཕཊ༔ སྣང་གྲགས་རིག་གསུམ་ལྷ་སྔགས་དང༔ ཆོས་སྐུའི་རོལ་པར་བཟླས་པ་གནད༔ གྲངས་
ནི་དམིགས་པའི་རྟགས་དང་བསྟུན༔ འདི་ནི་ཡང་ཟབ་དོན་གྱིས་ཆོས༔ མྱུར་ལམ་བྱིན་རླབས་གཞན་ལས་འཕགས
པདྨའི་ཐུགས་བཅུད་ཡང་སྙིང་གི༔ བཅུད་དྲིལ་གཅིག་ཆོག་སྒྲུབ་པ་མཆོག༔ གསང་བའི་ངང་ནས་ཉམས་བླངས་ན༔
མཆོག་དང་ཐུན་མོང་དངོས་གྲུབ་ཐོབ༔ དྲེགས་པ་སྡེ་བརྒྱད་བྲན་དུ་ཁོལ༔ ལྷ་འདྲེ་མི་གསུམ་དབང་དུ་འདུ༔ རྒྱལ་འགོང་
དམ་སྲི་མ་མེད་བརླག༔ བར་ཆད་བདུད་ཀྱི་གཡུལ་ལས་རྒྱལ༔ དཔའ་བོ་མཁའ་འགྲོ་དམ་ཅན་འདུ༔ ཆོས་སྐྱོང་སྲུང་
མས་བུ་བཞིན་སྐྱོང༔ ཐུན་མོང་གྲུབ་པ་ཡ་བརྒྱད་ཐོབ༔ སྒྲུབ་པའི་རྟགས་དང་མཚན་མ་མཐོང༔ མཆོག་གི་ས་ལ་རེག་
པར་འགྱུར༔ ས་མ་ཡཱ༔ གུ་ཧྱ༔ ཧཱུྃ་ཧཱུྃ༔ རིག་རྩལ་ཀློང་ལས་ཤར་བའི་ལྷ༔ སྐྱེ་མེད་གདོད་
མའི་དབྱིངས་སུ་ཨཱུ༔ རྗེས་ཐོབ་རིག་པ་མཉམ་པར་བཞག དགེ་དང་མི་དགེ་
འཁྲུལ་གྲོལ་ཆོས རེ་དོགས་འཛིན་པ་མེད་པར་བསྔོ༔ རིག་པ་སྐུ་གསུམ་ལྷུན་
གྱིས་གྲུབ༔ རྫོགས་པ་ཆེན་པོའི་བཀྲ་ཤིས་ཤོག༔ ཌཱཀྐི་རྒྱ་མཚོའི་བརྡ་རིས་ལས༔ ཤར་བཞིན་
ཐོགས་མེད་ཡི་གེར་ཕབ སྲོག་གཅོད་བདུད་དང་མི་སྲུན་བཙན༔ གདུག་པ་ཀླུ་བདུད་ནག་པོ་ལ གཉེར་དུ་གཏད་དོ་བཀའ་
དམ་རྒྱ༔ ས་མ་ཡཿ ཁྲག་འཐུང་ལས་ཀྱི་དཔའ་བོའི་བརྡ་རིས་ལས་ཕབ་པའོ༔ དགེའོ༔ ཡི་གེ་འདུ་བྱེད་དཔལ་གྱི་སེང་གེ་འོ
236



ཡང་གསང་ཐུགས་ཐིག་ཡི་དམ་སྐོར།
ག༽
ༀ བླ་མ་ཡང་གསང་ཁྲོས་པ་ལསཿ གུད་དུ་སྦས་པའི་
མན་ངག་ལས་མཐའ་བཞུགས
ཆ་ཧྲ࿄ ཁྲོ་བོ་འཆོལ་བའི་ལྷ་ལ་འདུད༔ གུད་དུ་སྦས་པའི་མན་ངག་ཆོས༔ བསྲུང་བཟློག་བསད་
པའི་རྣོ་སོ་གདགས མན་ངག་ཁྲོ་ཆུ་ཁོལ་མ་ཡི ཡང་ཞུན་གསང་བ་གཅིག་རྒྱུད་བསྟན༔ སྙིང་ལ་སྦོས་
ཤིག་ས་མ་ཡ༔ བསྲུང་བ་རྡོ་རྗེའི་གོ་ཁྲབ་ནི༔ བདག་ཉིད་པདྨ་དྲག་པོ་ཡི༔ ཡེ་ཤེས་སེམས་
དཔའི་ཐུགས་ཀ་རུ༔ ཕ་ལམ་ལས་གྲུབ་མཆོད་རྟེན་ནི སྲ་བརྟན་བཀྲག་དང་ལྡན་
པར་སྒོམཿ བུམ་ནང་རིན་ཆེན་ཟུར་བརྒྱད་དབུས༔ བྷྱཡིག་ཀླད་ཀོར་བླ་མ་དང༔
ཁོག་པ་རང་དང་བསྲུང་བྱའི་ཚོགསཿ གཡས་སུ་ལོ་གཡོན་དུ་མོ་རྒྱབ་ཏུ་བྲན་མདུན་དུ་དམིགས་ཡུལ༔
འོག་ཏུ་ཡུལ་མཁར་རྟ་ཕྱུགས་ནོརཿ ཚེ་དཔལ་བསོད་ནམས་དང་བཅས་པ བཀྲག་
དང་གཟི་བརྗིད་ལྡན་པར་གསལ༔ གནམ་ལྕགས་འཁོར་ལོའི་ཕྱི་རོལ་དུ༔ མཐའ་
བསྐོར་དུར་ཁྲོད་ཆེན་པོ་བརྒྱད༔ དེའི་ཕྱི་སྲ་བརྟན་རྡོ་རྗེ་ཡིས༔ ར་བ་དྲྭ་བ་གུར་བླ་
བྲེ༔ རྡོར་ཕྲན་ཞུན་མས་རབ་གཏམས་ཤིངཿ ཕྱི་རོལ་མཚོན་ཆའི་ཐོག་སེར་འཕྲོས
དེ་ཕྱིར་བསྐལ་པའི་མེ་དཔུང་དངཿ ཁྲོ་ཆུ་ཞུན་མའི་དབའ་རླབས་འཁྲུགས༔ ཕྱི་
རོལ་སྤུ་གྲི་རེག་གཅོད་རླུང༔ འཕྲད་འཇོམས་དྲག་པོ་གཡོན་དུ་འཁོརཿ བསྲུང་བའི་
གུར་ཆེན་གསལ་བརྟན་པའི༔ ཐུགས་ཀའི་ཧཱུཾ༔ལས་འོད་འཕྲོས་པས༔ རྒྱལ་བ་སྲས་
བཅས་ཐུགས་རྗེའི་མཐུས༔ རྩ་གསུམ་རིག་འཛིན་བྱིན་ནུས་སྟོབས༔ ཁམས་
237



་་ མདོ་མཁྱེན་བརྩེའི་གསུང་འབུམ། །
གསུམ་སྣོད་བཅུད་བཀྲག་མདངས་བཅུད༔ ཚེ་བསོད་དཔལ་འབྱོར་གཟི་བརྗིད་
བཀྲག འོད་ཀྱིས་རྣམ་པར་སྒྲུབ་ཆུ་ཡིསཿ དྲང་བཞིན་ཐུགས་སྲོག་ལ་ཐིམ་ཞིང༔
གུར་ཁང་འོད་ཀྱིས་རང་ནུས་བསྐྱེད༔ མི་ཤིག་རྡོ་རྗེའི་ཆོས་བདུན་གྱུར༔ ཨོཾ་ཨཱཿཧཱུྃ༔
མ་ཧཱ་གུ་རུ་པདྨ་ཐོད་ཕྲེང་རྩལ་མ་མ་ཀཱ་ཝ་ཙི་རཀྵ་ཀུ་རུ་ཧཱུཾ༔ བདག་ཅག་དཔོན་སློབ་
མི་ནོར་འཁོར་དང་བཅས་པའི་ཀཱ་ཡ་ཝཱཀྐ་ཙིཏྟ་ཨ་ཡུར་པུཎྜི་ཤི་ཀུ་རུ་རཀྟ་ཧྲིé
ཞེས་ཏིང་འཛིན་དམིགས་པ་མ་ཡེངས་བར་བཟླའོ༔ བསྲུང་བ་རྡོ་རྗེའི་གོ་ཁྲབ་འདི༔ རིག་པ་འཛིན་པའི་ཚེ་མཐུད་དེ
གཞན་ཕན་ཕྲིན་ལས་ཡིད་བཞིན་ནོར༔ བྱིན་རླབས་སྤྲིན་ཕུང་བླ་མེད་དོ༔ ཕྲིན་ལས་གཞན་ཕན་འཁོར་ལོ་ནི༔ མཐིང་
ཤུན་འམ་ནི་སྨན་ཤོག་ལཿ རིན་ཆེན་དང་པོའི་ཁུ་བ་ཡིསཿ དྲག་པོ་ཞལ་གཅིག་ཕྱག་གཉིས་པཿ གཡས་པས་རྡོ་རྗེ་རྩེ་
དགུ་འཕྱར༔ གཡོན་པས་སྡིག་མཛུབ་ཐུར་བསྟན་པའི རྩེ་མོར་སྡིག་པ་ཕོ་མོ་འགྱེད སྐྱེ་མཆེད་ཤིན་ཏུ་དོད་པ་ཡི༔ ལྟོ་
བར་མུ་ཁྱུད་དགུ་ལྡན་གྱི༔ ལྟེ་བར་མཆོད་རྟེན་བུམ་པར་དྡྷཾ༔ ཧཱུྃབགིས་འཁྱུད་ཅིང་འོད་ཁྱིམ་འཁོར བྲེ་དང་བུམ་པར་
བརྡ་རིས་གསལཿ གཉིས་པར་གསང་བའི་ཡི་གེ་དངཿ གསུམ་པར་རྩ་སྔགས་འདོད་གསོལ་སྤེལ བཞི་པ་དྲག་པོའི་
ཡིག་འབྲུ་བཅུ༔ ལྔ་པར་འཁོར་ལོ་རྩིབ་བརྒྱད་ནི༔ རྩིབ་མཆན་གནམ་ལྕགས་སྡིག་པའི་གཟུགསཿ རྩིབ་ལ་རང་སྔགས་
ས་བོན་བཅསཿ དྲུག་པར་དྲག་སྔགས་ལས་སྦྱོར་བཅསཿ བདུན་པར་མཚོན་ཆ་བཟློག་བསད་སྔགསཿ བརྒྱད་པར་རྟེན་
འབྲེལ་སྙིང་པོ་དངཿ དགུ་པར་རྡོ་རྗེའི་ར་བས་བསྐོརཿ དཔེའུ་ཆུང་ལྟར་འདུ་བྱས་ལཿ མྱོང་གྲོལ་བོང་བ་མུ་ཟི་དཔཿ ཐར་
ནུ་ཐང་ཁྲོམ་ཤུ་དག་ནག བཙན་དུག་སྒོག་གཅིག་གླ་རྩི་དངཿ གྷི་ཝཾ་སྦྱར་བའི་རྫས་བྱུག་ལཿ བགེགས་བསྐྲད་ཞག་
བདུན་བར་དུ་བསྒྲུབས༔ རབ་ཏུ་གནས་ཤིང་ཤིས་པ་བརྗོད༔ དད་ལྡན་བསྲུང་བྱའི་མགུལ་དུ་བཏགསཿ ནད་རིམས་
གདོན་དང་བྱད་ཕུར་མཚོན ཅིས་ཀྱང་མི་ཚུགས་པ་ལམ་གུར༔ ཐེ་ཚོམ་མེད་ཅིང་མོས་གུས་ལྡན༔ སྲོག་ཁེབ་གོ་ཆ་
བཙན་པོའོ༔ བསྲུང་བའི་རིམ་པ་ས་མ་ཏི༔ ༈ བསད་པ་དྲག་པོའི་མཚོན་འཁོར་ནི༔ བླ་མར་བརྙས་ཤིང་བསྟན་ལ་སྡང༔
238



ཡང་གསང་ཐུགས་ཐིག་ཡི་དམ་སྐོར།
ག༽ །
གསང་སྔགས་ཁྱད་གསོད་ཉམས་པ་ཅན༔ ཆོས་བཞིན་སྒྲུབ་ལ་གནོད་པ་ཡི༔ བསྟན་པ་བསྣུབས་པའི་དམག་དཔུང་
དང༔ ཉེས་མེད་མཐུ་གཏོད་བྱད་ཕུར་བདག བཀའ་འདས་རྒྱལ་བསེན་དམ་སྲིའི་ཚོགསཿ ཧུར་ཐུམ་ལས་ལ་སྦྱར་བ་
ནི༔ དཀྱིལ་འཁོར་མདའ་གང་གྲུ་བཞིའི་དབུསཿ དྲག་པོ་ཟུར་གསུམ་ཧོམ་ཁུང་བྲུསཿ སྟེང་དུ་མུ་རན་ཁ་ཁྱེར་བཅས༔
དུག་ཁྲག་སྦྱར་བས་ནང་དམར་ཞིང༔ རོ་སོལ་བྱུགས་པས་ཕྱི་ནག་བྱ རྡོ་ར་ཁྲག་མཚོ་མེ་རིས་བསྐོརཿ དྲག་པོ་དམར་
ནག་ཆུང་གིས་བརྒྱན༔ ཚོན་སྐུད་རྒྱུ་མའི་ཞགས་པས་དཀྲིསཿ གྲོ་གའམ་ནི་དུག་ཤོག་ ལིང་ག་ཕོ་མོ་གང་ཡིན་པ
རིད་ཅིང་ཉམ་ཐག་སྐྱེ་མཆེད་ཚང - རྐང་ལག་ལྕགས་སྒྲོག་དྲྭ་བས་བསྡམས༔ ཟུར་དྲུག་འཁོར་ལོའི་དབལ་ལ་སྐྱོན༔
ལྟེ་བར་དགྲ་གདོན་སྲོག་སྙིང་དངཿ སྙིང་ཁར་མིང་ཡིག་ཐིག་ལེས་བརྒྱན༔ དེའི་མཐར་ཕོ་གཡས་མོ་གཡོན་པས་ཡིག་
ལང་ག་བརྟེན༔ ཆོས་ཉིད་ཆོས་ཅན་བདེན་པའི་སྟོབས་ཀྱིས་དམ་ཉམས་དགྲ་བོའི་རུས་
མིང་ལོ་བླ་སྲོག་རྣམ་པར་ཤེས་པ་བླ་ཤ་རེ་མ་ཏི་འགྲིམ་འགྲིམ་ཤ་མ་ར་ཏི་ཐུལ་ཐུལ་
མྱོག་མྱོག༔ ཡེད་ཡེལཿ ཤ་མ་ར་ཏི་ཁུག་ཁུག ལིང་མྱོག༔ ལིང་ཤག༔ གནོད་བྱེད་
དམ་སྲི་ཕོ་མོའི་བླ་སྲོག་རྣམ་པར་ཤེས་པ་ཙ་མུན་ཏྲི་ཛ༔ཧཱུྃ་བཾ་ཧོ༔ ཨོཾ་གུ་ཤ་ཡ་ཛgཛ
ཚིག་བཞིརཿ ཛཧཱུྃ་བཾ་ཧོ་དང༔ བླ་ལ་བླ་དྭགས་འདོམས་ལ་ཕཊ༔ རྐང་མཐིལ་རླུང་གི་དཀྱིལ་འཁོར་དང
དཔྲལ་བར་ད་ལོང་ཞེས་པ་བྲིས༔ སྤྱི་བོར་སྡིག་ནག་ཐུར་བསྟན་དངཿ འདོམ་ནས་སྡིག་དམར་གྱེན་བསྟན་འགོད
མཐའ་སྐོར་བསད་སྔགས་ཛཉཁྲམ་བསྐོརཿ ཟད་པའི་འབྱུང་བཞིའི་ལིང་ཁྲུས་དངཿ ཁྱི་ལུད་རྟ་བོན་ལུགས་སྒྲ་དང༔ མུ་
ཟི་བོང་བ་ནག་པོ་བདུག༔ བོང་བ་ཐར་ནུ་བཙན་དུག་དང༔ མཛེ་ཡུགས་གྲི་ཁྲག་སྦྱར་བ་བྱུགས༔ རྒྱལ་པོ་སྤྲེའུའི་ཐོད་པ་
དངཿ མོ་གདོན་ཁྱི་དང་དམ་སྲི་ཝ དགྲ་ལ་སྤྱང་ཀིའི་ཐོད་པར་བཞུགསཿ ཚོན་སྐུད་སྣ་ལྔས་མིང་གིས་བཅིངཿ དྲག་
པོའི་ཧོམ་ཁུང་དབུས་སུ་གཞུག ཕུང་ཤུལ་རེ་བ་ནག་པོས་དགབ སྟེང་དུ་འབྲུ་སྣའི་ངར་ཕྱེ་ལཿ དྲག་པོའི་གཏོར་མ་
ཐོག་མདེལ་དབྱིབསཿ ཁྲོ་བོ་བཅུ་དང་སྡེ་བརྒྱད་གྲངསཿ གཏོར་མ་ཀྲུ་གུ་ལིང་གས་བསྐོརཿ མཚེ་ཡུངས་རྩང་གིས་
239



མདོ་མཁྱེན་བརྩེའི་གསུང་འབུམ།
ལེགས་པར་བརྒྱན༔ གཡས་སུ་ཕོ་རྒྱུད་བཟློག་པའི་ཕྱིརཿ དམར་ནག་དྲག་པོའི་གཏོར་ཟོར་དང༔ གཡོན་པ་མོ་རྒྱུད་
བཟློག་པའི་ཕྱིརཿ ཐོད་པའམ་ནི་གཡོག་རྒོད་རྭར༔ དུག་སྣ་སྦྱར་བའི་ཁྲག་ཟོར་དང༔ མདུན་དུ་གཡུལ་ངོར་གཞོམ་པའི་
ཕྱིརཿ གྲི་ལྕགས་མདའ་ཟོར་དུག་ཁྲག་བྱུགས༔ རྒྱབ་ཏུ་ཆོད་གཏོང་བཟློག་པའི་ཕྱིར ཀོང་ཟོར་མཚེ་ཡུངས་རྩང་གིས་
བརྒྱན༔ དྲེགས་པའི་དམག་ཚོགས་མཚོན་པའི་ཕྱིར༔ དམར་ནག་གཏོར་མས་མཐའ་བསྐོར་ཞིང༔ དྲག་པོའི་ཉེར་སྤྱོད་
སྨན་རེཀ་བཤམསཿ རྟག་དང་ཐུན་གྱི་གཏོར་མ་དགོད༔ དྲག་པོའི་ཡོ་བྱད་འདུ་བྱས་ལཿ བདག་བསྐྱེད་བསྙེན་བསྒྲུབ་སྔོན་
སོང་མཐརཿ མདུན་བསྐྱེད་ཕོ་ཉ་གསལ་གདབ་ནི༔ ཆབ་ཀྱིས་སྦྱངས་ཤིང་འདི་སྐད་དོ༔ ཨོཾ་སྭ་བྷ་ཝ་ཤུདྡྷ་སརྦ་
དྷརྨཱ་སྭ་བྷ་ཝ་ཤུདྡྷོཉཧཾ༔ མདུན་རྟེན་མི་དམིགས་སྟོང་པའི་ངང༔ གནམ་ལྕགས་
འཁོར་ལོའི་གཞལ་ཡས་ནི༔ དྲག་པོ་ཨེ་ཡི་ཕོ་བྲང་ནི ཟུར་གསུམ་ཐོད་མཁར་གྲུ་
གསུམ་པའི༔ དབུས་སུ་དམར་ནག་རཀྟའི་མཚོ༔ རྦ་ཀློང་རབ་ཏུ་འཁྲུགས་པ་ལས༔
ནད་མཚོན་དུག་གི་རླངས་པ་འཕྱོ༔ དེའི་དབུས་ཧཱུྃ་ཡིག་དམར་ནག་ཟུང༔ ཡོངས་
གྱུར་ཆུ་ལས་ཉ་འཕར་ལྟརཿ ཁྲོ་རྒྱལ་ཞེ་སྡང་རྡོ་རྗེ་ཆེ༔ གནམ་ལྕགས་སྡིག་པ་མགོ་
དགུ་པཿ ཞལ་གདངས་མཆེ་བ་རབ་ཏུ་གཙིགསཿ བཅོ་བརྒྱད་རྭ་གདེངས་ལྗགས་
དམར་བརྐྱང༔ ལག་པ་བཅོ་བརྒྱད་ལྕགས་སྡེར་བསྒྲད༔ ལུས་པོ་ཐམས་ཅད་གཉེར་
མས་གངཿ གཉེར་མའི་གསེབ་ནས་མེ་སྟག་འཕྲོསཿ ལྟོ་ཞལ་འཇིགས་པས་དགྲ་
བགེགས་ཟ༔ མཇུག་མ་གཡས་གཡོན་འཁྱིལ་བའི་རྩེ༔ ཁ་གདངས་དུག་གི་ཆུ་རྒྱུན་
འབེབསཿ མགོ་ལུས་མེད་པར་མིག་སྟོང་དངཿ ཁ་བརྒྱ་བགྲད་ཅིང་ནད་མཚོན་མེ
དུག་སྣ་དགུ་ཡི་རླངས་པ་འཕྱོ༔ རང་འདྲའི་ཁྲོ་མོ་དམར་མོར་སྦྱོར༔ ལྟོ་བར་དམ་སྲི་
ཕོ་མོ་མནརཿ མཇུག་མ་གཡས་གཡོན་ཐུར་འཕྱང་བསཿ འོག་གཞི་དྲག་པོའི་
240



ཡང་གསང་ཐུགས་ཐིག་ཡི་དམ་སྐོར། ག༽
བཙོན་ཁང་ནང དགྲ་གདོན་དམིགས་བྱ་གསལ་བ་ཡི༔ སྙིང་ཁའི་ས་བོན་དབུས་
སུ་ཟུག༔ ཚེ་བསོད་བཀྲག་མདངས་གཟི་བརྗིད་འཇིབསཿ ཡེ་ཤེས་བསྐལ་མེ་རབ་
འབར་བའི༔ འཁོར་དུ་དྲེགས་པ་སྡེ་བརྒྱད་དངཿ ཕྱི་རོལ་ཁྲོ་བཅུ་ཡབ་ཡུམ་གསལ
བདག་མདུན་ཐུགས་ཀའི་ས་བོན་ལས གློག་ལྟར་མྱུར་བའི་འོད་འཕྲོས་པས༔
གཏུམ་ཆེན་དྲག་པོའི་ཞིང་ཁམས་ནསཿ ཞེ་སྡང་རྡོ་རྗེ་ཡབ་ཡུམ་དངཿ དྲག་པོའི་ལྷ་
ཚོགས་སྤྱན་དྲངས་བསྟིམ༔ སྤྱན་འདྲེན་པ་ནི༔ གུ་གུལ་དང་ཤ་ཆེན་གྱིས་དུད་པས་བདུག་ཅིང༔ ཧཱུྃ༔ ཉི་
མ་ལྷོ་ནུབ་ཟ་བྱེད་སྲིན་པོའི་གྲོང རྔ་ཡབ་གླིང་ཕྲན་འགྲོ་འདུལ་སྤྲུལ་པའི་ཞིང
བདུད་འདུལ་དྲག་པོ་རོལ་པའི་དཀྱིལ་འཁོར་ནསཿ གུ་རུ་དྲག་པོའི་ཕྲིན་ལས་སྤྲུལ་
སྒྱུར་གརཿ གདུག་པ་འདུལ་བའི་གཤེད་དུ་རབ་རྔམས་པཿ ཁྲོ་རྒྱལ་ཞེ་སྡང་རྡོ་རྗེ་
ཡབ་དང་ཡུམ༔ ཁྲོ་བོ་ཁྲོ་མོ་དྲེགས་པ་སྡེ་བརྒྱད་ཚོགསཿ སྔོན་གྱི་ཞལ་བཞེས་
ཐུགས་དམ་དུས་མ་གཡེལཿ སྤྲུལ་སྒྱུར་དབང་དྲག་རོལ་པའི་ལྷ་ཚོགས་བཅས༔
སྐྱིན་ཐང་འཐོར་རླུང་དྲག་པོས་བསྐྱོད་པ་བཞིན གནས་མཆོག་འདི་རུ་སྤྱན་འདྲེན་
གཤེགས་སུ་གསོལཿ རྣལ་འབྱོར་སྒྲུབ་པ་པོ་ལ་དངོས་གྲུབ་སྩོལ༔ དམ་ཉམས་
དགྲ་གདོན་དམ་སྲི་ཐལ་བར་རློགས༔ མངོན་སྤྱོད་དྲག་པོ་རོལ་བས་ཤུགས་ཕྱུང་
ལཿ ངོ་མཚར་རྟགས་དང་མཚན་མ་བསྟན་དུ་གསོལ༔ མ་ཧཱ་གུ་རུ་ཀྲོ་ཏ་རཱ་ཛ་ཀྲོ་ཏི་
ཙནི་སརྦ་ས་མ་ཡ་ཨ་ཝེ་ཤ་ཡ་ཕེམ་ཕེམ་ཛ་ཛ༔ རྟགས་དང་མཚན་མ་མཐོང་བར་ངེས༔ བཞུགས
གསོལ་ནི༔ ཧཱུྃ༔ ཡེ་ཤེས་ལྷ་ཚོགས་དམ་ཚིག་དཀྱིལ་འཁོར་ལཿ རྒྱལ་མཚོར་ཁ་ཆར་
ཐིམ་བཞིན་རོ་གཅིག་འདྲེས༔ སྲིད་གསུམ་གཡོ་འགུལ་བསྡིག་ཅིང་རང་སྒྲ་སྒྲོག༔
241



་
མདོ་མཁྱེན་བརྩེའི་གསུང་འབུམ།
ཆོས་ཉིད་དྲག་པོའི་ངར་སྒྲས་སྟོབས་ལྡན་གྱུརཿ ཛཧཱུྃབི་ཧོཙཏིཥྛ་ལྷན༔ ཕྱག་འཚལ་བ་
ནི༔ ཐུགས་ལས་སྤྲུལ་པའི་ལྷ་མོ་གར་སྒྱུར་མཿ བཀའ་སྲུང་དམ་ཅན་དྲེགས་པའི་སྡེ་
དཔུང་ཚོགསཿ ཁྲོ་རྒྱལ་ཞེ་སྡང་རྡོ་རྗེའི་ལྷ་ཚོགས་ལཿ སྒོ་གསུམ་གུས་པ་ཆེན་པོས་
ཕྱག་བགྱིའོ༔ ཨ་ཏི་པཱུ་ཧོ༔ པྲ་ཏིཙྪ་ཧོ༔ མཆོད་པ་འབུལ་བ་ནི༔ གཏུམ་དྲག་ཁྲོ་བོའི་ལྷ་
ཚོགས་འཁོར་བཅས་ལཿ ཕྱི་མཆོད་གཟུགས་སྒྲ་དྲི་རོ་རེག་བྱའི་ཚོགས༔ དབང་
ལྔའི་མེ་ཏོག་ཤ་གསུར་བདུག་སྤོས་སྦྱར༔ ཞུན་ཆེན་མར་མེ་མཁྲིས་སྣའི་དྲི་ཆབ་
དང༔ ཤ་རུས་ཞལ་ཟས་རྐང་གླིང་རོལ་མོའི་སྒྲ ཤ་ཁྲག་གཏོར་མ་བྷ་ལིང་རྒྱན་
དང་ལྡན༔ བདུད་རྩི་སྨན་དང་དམར་ཆེན་རཀྟའི་བཅུདཿ སྦྱོར་སྒྲོལ་ཟག་མེད་
གསང་བའི་མཆོད་པའི་སྤྲིན༔ ཞེ་སྡང་རྡོ་རྗེའི་དཀྱིལ་འཁོར་ལྷ་ལ་འབུལཿ བཞེས་
ལ་མངོན་སྤྱོད་རོལ་བའི་དངོས་གྲུབ་སྩོལཿ ཨོཾ་བཛྲ་པུཉྩེ་དྷུ་པེ་ཨ་ལོ་ཀེ གྷནྡྷེ་ནེ་ཝི་
ཏྱཤབྟ་པཱུ་ཙ་ཧོ༔ མ་ཧཱ་སརྦ་པཉྩ་བྷ་ལིང་ཏ་རཀྟ་སརྦ་པཱུ་ཙ་ཁཱ་རཾ་ཁཱ་ཧི༔ སླར་ཡང་བསྒྲལ་
མཆོད་ནི༔ ཧཱུྃ༔ དངོས་གྲུབ་བར་ཆོད་བྱེད་པ་ཡི༔ ཡ་མ་དམ་སྲི་དགྲ་གདོན་བགེགས
ཁུག་ཅིག་བཛྲ་ཨོཾ་གུ་ཤ ཆིངས་ཤིག་བཛྲ་པཱ་ཤ་ཧོ༔ སྡོམ་ཤིག་བཛྲ་སྤྲོ་ཊ་བམ
མྱོས་ཤིག་བཛྲ་གྷནྡྷེ་ཧོ༔ དབྱེར་མེད་བསྟིམས་ཤིག་ཨ་ཝེ་ཤ ཧཱུྃ༔ རྡོ་རྗེ་ཕུར་པ་ཀཱི་
ལ་སཿ དགྲ་གདོན་སྙིང་ལ་མ་ར་ཡཱ༔ མཚོན་ཆའི་ཆར་གྱིས་དུམ་བུར་གཏུབསཿ ཤ་
ཁྲག་རུས་གསུམ་ཉིལ་གྱིས་གཞིག ཧཱུྃ༔ ཞེ་སྡང་རྡོ་རྗེ་ཁྲོས་པའི་ལྷ༔ ཁྱོད་ཀྱི་
ཐུགས་དམ་དུས་ལ་བབཿ བསྒྲལ་བའི་མཆོད་པ་འདི་བཞེས་ལཿ སྡུག་བསྔལ་
ཉམས་སུ་མྱོང་བར་མཛོདཿ མཾ་ས་རཀྟ་ཀེ་ནིརྟི་ཁ་རཾ་ཁཱ་ཧི༔ བསྟོད་པ་ནི༔ ཧཱུྃ༔ དབང་
5
རབ
_242 -
， ་



，
1
ཡང་གསང་ཐུགས་ཐོག་ཡི་དམ་སྐོར། ག༽-
དྲག་རོལ་པ་རྡོ་རྗེ་སྲིན་པོ་ཡི༔ སྤྲུལ་པའི་གར་སྒྱུར་དྲག་པོ་འཆོལ་བའི་སྐུ༔ མཉམ་
ཉིད་དོན་ལྡན་གཏུམ་ཆེན་མེ་ལྟར་འབར༔ ཞེ་སྡང་རྡོ་རྗེ་ཡབ་དང་ཡུམ་ལ་བསྟོད
ཞེ་སྡང་ཚུལ་གྱིས་ཞེ་སྡང་འཇོམ་མཛད་ཅིང༔ འཁོར་འདས་དབང་བསྒྱུར་དམ་ཚིག་
ས་མཚམས་འཛིན༔ མ་མོ་མཁའ་འགྲོ་ཡོངས་ཀྱི་སྲོག་སྙིང་བདག ཁྲོ་བོའི་རྒྱལ་
པོ་ལྕགས་སྡིག་ནག་པོར་བསྟོདཿ འདོད་ཆགས་ཆུ་ལྟར་འཁྲུགས་པས་འདོད་ཆགས་
འཇོམས༔ སངས་རྒྱས་རྣམས་ཀྱི་ཕྲིན་ལས་བྱ་བ་བྱེད༔ དཔལ་མགོན་དྲེགས་པ་སྡེ་
བརྒྱད་སྲོག་སྙིང་བདག ཁྲོ་མོ་དབྱིངས་ཕྱུག་སྡིག་དམར་ཁྱོད་ལ་བསྟོད༔ ཡབ་
ཡུམ་ཐབས་ཤེས་སྦྱོར་བའི་རྣམ་རོལ་ལས༔ དམིགས་མེད་གཏི་མུག་དྲག་པོས་གཏི་
མུག་འཇོམས༔ ཁམས་གསུམ་ས་དགུ་མན་ཆད་ཟས་སུ་ཟ ཁྲོ་བོ་འཆོལ་བའི་རྒྱལ་
པོ་ཁྱོད་ལ་བསྟོད༔ བཀའ་ཉན་ལས་མཛད་དྲེགས་པ་སྡེ་བརྒྱད་དངཿ ཡེ་ཤེས་དབྱིངས་
ཀྱི་ཁྲོ་རྒྱལ་ཡབ་ཡུམ་བཅུ༔ ཟ་གསོད་ཕོ་ཉ་སྲིན་པོ་ཕོ་མོའི་ཚོགས དཀྱིལ་འཁོར་
ཡོངས་རྫོགས་ལྷ་ལ་བདག་བསྟོད་དོ༔ བཤགས་པ་ནི༔ སེམས་ཅན་མ་རིག་རྨོངས་པའི་
གཞན་དབང་གིསཿ སྒོ་གསུམ་བག་མེད་གསང་སྔགས་དམ་ཚིག་ཉམསཿ སྦྱོར་
སྒྲོལ་སྤྱོད་པ་མངོན་དུ་མ་གྱུར་པ༔ ཁྲོ་རྒྱལ་དཀྱིལ་འཁོར་ལྷ་ལ་བཟོད་པར་གསོལ
ཨོཾ་བཛྲ་སཏཱ་ས་མ་ཡ༔ མ་ནུ་པཱ༔ སོགས དྲག་སྔགས་བཟླ་བ་ནི༔ ཞེ་སྡང་རྡོ་རྗེའི་ཐུགས་
ཀར་ཉི་དཀྱིལ་དབུསཿ ཧཱུྃ་མཐིང་དྲག་པོ་སྔགས་ཀྱི་ཕྲེང་བས་བསྐོར༔ འོད་ཟེར་འཕྲོ་
འདུས་དབང་དྲག་བྱིན་རླབས་བསྡུས༔ མདུན་བསྐྱེད་ལྷ་ཚོགས་བཀྲག་མདངས་
གཟི་བརྗིད་རྒྱསཿ གསལ་བརྟན་མ་ཡེངས་ཏིང་འཛིན་དམིགས་པའི་ངང༔ ཨོཾ་མ་ཧཱ་
243



མདོ་མཁྱེན་བརྩེའི་གསུང་འབུམ།
གུ་རུ་ཨརྩིག་ནིརྩིག་ཀྲོ་ཏ་རཱ་ཛ་བཛྲ་ཙཎྜི་ཡཀྵ་རཀྵ་ཧ་ལ་ཧ་ལ་ཀྲོ་ཏི་ཙཎཱི་ཧུ་ལུ་ཧུ་ལུ་
བྲེང་ཧྲེང་ཤག་ཤག་ཨེ་ཧུར་ཐུམ་ཧ་ན་ཧ་ན་ཧཱུྃ་ཕཊ༔ དྲག་པོའི་སྔགས་རྒོད་ཁྲི་ལྔ་བཟླས་པས་
འགྲུབ༔ སླར་ཡང་བདག་ཉིད་པདྨ་དྲག་ཁྲོས་ཀྱིསཿ ཐུགས་ལས་འོད་ཟེར་ཚྭ་ལ་རྩུབ་
པ་འཕྲོས༔ མདུན་བསྐྱེད་ཞེ་སྡང་རྡོ་རྗེའི་ཐུགས་རྒྱུད་བསྐུལ༔ ཡབ་ཡུམ་འདོད་
ཆགས་ཞེ་སྡང་རབ་འཁྲུག་ཅིངཿ སྤྲུལ་པས་ཕོ་ཉ་དྲེགས་པ་སྡེ་བརྒྱད་བསྐུལ༔ དགྲ་
གདོན་དམིགས་བྱ་འགུགས་ཆིངས་སྡོམ་མྱོས་བསྟིམསཿ བསད་པ་དྲག་པོའི་ཆད་
པས་རྣམ་པར་གཟིརཿ སྡུག་བསྔལ་ཉམས་སུ་མྱོང་ཞིང་གཟིར་བར་དམིགསཿ དྲག་
སྔགས་ཤམ་བུར་འདི་བཞིན་གདགས ཧ་ན་ཧ་ན་སརྦ་དུཏྟཾ་ཆེ་གེ་མོའི་ཀཱ་ཡ་ཝཱཀྐ་ཙིཏྟ་བླ་རྟེན་
ཚེ་རྟེན་སྲོག་རྟེན་ༀ་གུ་ཤ་ཡ་ཛཛ པཱ་ཤ་ཧཱུྃ༔ སྤོ་ཊ་བཿ གྷནྡྷེ་ཧོ༔ ཨ་ཝེ་ཤ་ཡ་
ཨ་ཝེ་ཤ་ཡཿ ཧུར་ཧུརཿ སྲོག་ལ་བྲེངཿ བླ་ལ་དུངཿ སྙིང་ལ་ཤརཿ མ་ར་ཡཱ ཨེ་
ཧུར་ཐུམ་རྦད་རྦད༔ རྟགས་ཐོན་ཁྲི་གཅིག་བཟླས་པ་སྟེ༔ བླ་རྟགས་ཁུག་པའི་མཚན་མ་མཐོང དེ་ནས་ལས་
སྦྱོར་བཟླ་བའོ༔ གསང་བ་སྲོག་གི་སྤུ་གྲི་འདི གང་ལའང་སྤུ་གྲི་རེག་གཅོད་འདྲ༔ ཁྱབ་བདལ་བྱེད་ན་རང་ལ་སྡིག
སྲི་ཀེགས་བྱད་ཕུར་ཆོད་གཏོང་སོགས༔ གཟུགས་ཅན་གཟུགས་མེད་སྨོས་ཅི་དགོས༔ རྡོ་རྗེ་འཛིན་ཡང་བརླག་པར་
ངེསཿ དེ་ནས་མཆོད་བསྟོད་བཟོད་པར་གསོལ༔ བཀའ་གཏེར་སྲུང་མ་སྤྱི་དགོས་མཆོད༔ སྨད་ལས་དྲག་པོའི་ཚོགས་
འཁོར་གྱིསཿ བསྒྲལ་བའི་ལས་ལ་སྦྱར་བ་སཿ དྲག་པོའི་ཐུན་གྱི་སྦྱོར་བ་ནི༔ མི་བསད་མཚོན་དང་ཐོག་རྫས་མཁར
མི་བསད་རྡོ་ཡི་བྱེ་མ་གསུམ བོང་བ་ཐར་ནུ་ཐང་ཁྲོམ་གསུམ ཡུངས་དཀར་ཀེ་ཚེ་ཤིང་ཚེ་གསུམ གྲི་ཡུགས་མཛེ་
ཁྲག་ངར་བཏབ་པ༔ གཡག་རྒོད་རྭ་འམ་ཐོད་ངན་དུ འདུ་བྱ་བསད་ལས་སྔགས་ཀྱིས་བཏབཿ ལས་སྦྱོར་མཐའ་རུ་
ཅུང་ཟད་བརྡེགས འགུགས་གཞུག་བླ་འགུགས་སྔགས་ཀྱི་མཐརཿ ཐུན་སྣོད་ནང་དུ་དྲག་པོའི་རྫས་
244



ཡང་གསང་ཐུགས་ཐིག་ཡི་དམ་སྐོར། ག༽
ངན་ནི སྦྲུལ་ནག་ཁ་རླངས་གདུག་པའི་མཚོན་ཆ་དངཿ ནད་སྣ་དགུ་དང་དུག་གི་
ཆར་འབེབས་པཿ དམ་ཉམས་དགྲ་གདོན་ལུས་ངག་ཡིད་གསུམ་ལཿ ཕོག་པས་
ལོ་ཏོག་སེར་བས་བཅོམ་བཞིན་གྱུརཿ སྨྱོ་འབོག་བརྒྱལ་ཞིང་སྡུག་བསྔལ་ཉམས་
སུ་མྱོང ཚེ་བསོད་བཀྲག་མདངས་གཟི་བརྗིད་སྙིང་དབུས་སཿ ནིཡིག་ལྗང་སེར་
རྣམ་པར་འདུས་པར་གྱུརཿ དྲག་སྔགས་སྤུ་གྲིའི་སྔགས་ཀྱིས་ཐུན་བརྡེག་གོ བསྒྲལ་སྟབས་བྱ་ཞིང་བསད་
རྟགས་མངོན་གྱུར་ནས༔ གསང་བའི་གནས་སྤར་ཟབ་མོའི་རྗེས་སུ་འཛིན༔ དྲག་པོ་བསད་པའི་ལས་མཐའ་ས་མ་ཡཱ༔
ཁ་ཐཾ༔ རྒྱ༔ བཟློག་པ་སྤུ་གྲི་རེག་གཅོད་ནི༔ དཀྱིལ་འཁོར་ལྷ་ཚོགས་ཐམས་ཅད་ཀུན༔ ཞལ་གྱི་
དཀྱིལ་འཁོར་ཕྱིར་ཕྱོགས་ཤིང༔ སྐུ་ལས་ཁྲོ་མཚོན་མེ་དཔུང་འཕྲོས༔ ཧོར་སོགས་
འཇིགས་པའི་མཐའ་དམག་དང དགྲ་གདོན་ནད་མཚོན་གཅན་གཟན་དུག འབྱུང་
བཞིའི་གཡོ་འཁྲུགས་གློ་བུར་རྐྱེན༔ རྨིས་ལྟས་མཚན་མ་ངན་པ་ཀུན༔ བཟློག་ཅིང་
རང་གཤེད་དབབ་པར་བསམ༔ གནམ་ལྕགས་སྡིག་པ་ཕོ་མོ་ཡི༔ སྐུ་ལས་འཕྲོས་
པའི་ཕོ་ཉའི་ཚོགས༔ དམིགས་པའི་ཡུལ་དུ་འཕྲོས་པ་ཡིས༔ ར་ལུག་སེར་བས་དེད་
པའམ༔ ཤོག་སྐྱ་རླུང་གིས་གཏོར་བ་བཞིན༔ རང་གཤེད་དབབ་ཅིང་ཕ་མཐར་བསྐྲད༔
ལྷ་ཚོགས་གཟི་བརྗིད་བཀྲག་ལྡན་གྱུར༔ རཀྟ་དམར་སྤྲེང་ཡུང་ཐུན་བརྡེག ཏིང་
འཛིན་དམིགས་གནད་ལྡན་པ་ཡིསཿ བཟློག་པའི་ཕྲིན་ལས་དྲག་པོ་བཅོལཿ ལྷ་
ཚོགས་སྐུ་ལས་ཁྲོ་བོ་ཁྲོ་མོ་དང་ཡཀྵ་མེ་དབལ་གྱི་ཚོགས་ལྕགས་སྡིག་དང་བཅས་
པའི་སྟོང་གསུམ་འཇིག་རྟེན་གྱི་ཁམས་གང་ཞིང་སྲིད་གསུམ་གཡོ་འགུལ་བརྡེག་
ཅིང་མ་རུངས་བ་ཚར་བཅད༔ དུག་ལྔ་ཡེ་ཤེས་ལྔའི་རྣམ་རོལ་དུ་བཟློག་པར་བསམ་
རང་
245



་
་
་ མདོ་མཁྱེན་བརྩེའི་གསུང་འབུམ། །
ལ༔ བཟློག་སྔགས་འབྲུག་སྟོང་ལྡིར་བཞིན་སྒྲོག༔ རི་དབང་རྩེར་ཕྱིན་ཐོག་འབེབས་དང༔ དབང་བསྐུར་ཁྲིམས་བསྟན་
གཡུལ་མེད་འགྱེདཿ རིན་ཆེན་དམངས་སུ་ལེན་པ་སོགས. བཟློག་པའི་ལས་འགྲུབ་རྟགས་མཚན་ནོ༔ ཐུན་མཚམས་
གཏོར་མ་ཟོར་དུ་འཕེན༔ རྣོ་སོ་གདགས་པའི་འཁོར་ལོ་ནི༔ གནམ་ལྕགས་སྡིག་པའི་ལྟོ་བ་རུ མུ་ཁྱུད་ལྔ་ལྡན་འཁོར་
ལོ་ཡི༔ ལྟེ་བར་རྡོ་རྗེ་རྭ་གདེངས་ དབུས་སུ་སྔགས་རྒོད་འབྲུ་དགུ་དགོད དེའི་མཐར་སྲིན་པོའི་ཡི་གེ་ནི༔ བཟློག་
བསྔགས་སྤུ་གྲི་རེག་གཅོད་བཀོད༔ དེའི་མཐར་འཁོར་ལོ་རྩིབ་བརྒྱད་པཿ དྲག་པོའི་སྔགས་ཀྱི་སྙིང་པོ་ཅན༔ རྩིབ་
མཚན་རལ་གྲིའི་རྣོ་དབལ་སོ༔ དེའི་མཐར་བཟློག་བསད་སྔགས་ཀྱིས་བསྐོར༔ ཐ་མར་མེ་དཔུང་འབར་བ་ཡིས༔
མཚམས་སུ་སྡིག་པའི་ཚྭ་ཚྭ་འཕྲོས༔ ཐུན་རྫས་ཀྱིས་བྱུགས་ཕྱར་ཐབས་འཛུགསཿ གཏོར་མར་མཚེ་ཡུངས་རྩང་གིས་
བརྒྱན༔ བསད་པའི་ཐུན་གཏོར་འབུལ་བ་དང༔ བཟློག་པའི་ཐུན་གཏོར་འཕེན་པ་གནསཿ བཟློག་པའི་རིམ་པ་ས་མ་ཡཿ
ཁ་ཐཾ༔ རང་སྲུང་གོ་ཆའི་ལུས་བསྲུངས་ནས༔ ཐ་མ་ལས་ལ་སྦྱར་བ་ནི༔ བསད་དང་བཟློག་པའི་རྟགས་བྱུང་ནས༔ སྲེག་
བྱེད་མེ་ཡི་ལས་མཐའ་བརྟན༔ ཕུང་སའི་སྟེགས་བུ་གྲུ་བཞི་པཿ རོ་སོལ་དུག་གིས་ནག་པོར་བྱ༔ དབུས་སུ་རྡོ་རྗེར་
ཧཱུྃགིས་མཚན༔ མུ་རན་རྡོ་ར་ཁ་ཁྱེར་མེ བར་མཚམས་ཁྲག་མཚོ་སྡིག་པའོ༔ སྟེང་དུ་དུག་ཤིང་ཧོམ་ཁུང་བརྩིགས
མཆོད་རྫས་སྨན་རཀ་གཏོར་གསུམ་དང༔ དྲག་པོའི་ཉེར་སྤྱོད་འདུ་བྱ་ཞིང༔ བསྲེག་རྫས་ཚིལ་ཞུན་འབྲུ་ནག་མར༔ དུག་
ཤིང་ཡམ་ཤིང་མཐོ་གང་བ ཁྲག་གིས་དགྲ་བོའི་མིང་རུས་བྲིས༔ དུག་སྣ་གསུམ་དང་ཚ་བ་གསུམ ཐར་ནུ་ཐང་ཁྲོམ་ར་
དུག་གསུམ ལྕགས་ཕྱེ་ཟངས་ཕྱེ་རྡོ་ཕྱེ་གསུམ༔ ཤ་ཁྲག་རུས་པ་ནས་སྲན་བྱ བསྲེས་པ་དྲག་པོའི་རྫས་ཡིན་ཏེ ཡུངས་
ཀར་གུ་གུལ་བོང་བ་གསུམ ཁྱད་པར་དྲག་པོའི་རྫས་སུ་བཀོད༔ ལིང་ག་སྐྱེ་མཆེད་དབང་པོ་ཚང མིང་རུས་ལྡན་པ་
གནད་ཀྱི་རྫ་ས ཡི་དམ་ལྷ་ཡི་ང་རྒྱལ་གྱིས༔ ཧཱུྃ༔ཧཱུྃ༔ སྣང་སྲིད་ཐམས་ཅད་གཞལ་ཡས་ཁང༔
གཟུགས་སྣང་ཐམས་ཅད་དཀྱིལ་འཁོར་ལཿ སྒྲ་གྲགས་ཐམས་ཅད་དྲག་པོའི་སྔགས
དྲན་རྟོགས་སྙིང་རྗེ་ཁྲོས་པའི་ངང༔ བདག་ཉིད་པདྨ་དྲག་པོ་རྩལཿ ཐམས་ཅད་ང་
•。
246



སྒྲ
ཡང་གསང་ཐུགས་ཐིག་ཡི་དམ་སྐོར། །
ཡི་རོལ་གར་སྒྱུརཿ རྩ་སྔགས་བརྒྱ་རྩ་བརྒྱད་བཟླ་ཞིང༔ དེ་ནས་བསྲེགས་རྫས་བྱིན་རླབས་ནི༔ ཨོཾ་བཛྲ་
ཨ་མྲྀ་ཏ་ཀུན་ལི་ཧ་ན་ཧ་ན་ཧཱུྃ་ཕཊ༔ ཀྱིས་བསངས། ཨོཾ་སྭ་བྷ་ཝ་ཤུདྡྷ་སརྦ་དྷརྨཱ་སྭ་བྷ་ཝ་
ཤུདྡྷོཉ་ཧཾ གིས་སྦྱངས༔ སྟོང་པའི་ངང་ལས་མཆོད་རྫས་དང་བསྲེག་རྫས་ཀྱི་མ་དག་
པའི་ཉེས་སྐྱོན་ཐམས་ཅད་དག་ཅིང༔ སླར་ཡང་དགྲ་གདོན་དམིགས་པའི་ཡུལ་དུ་
གྱུར་པའི་ཕུང་པོའི་ཁམས་དང་སྐྱེ་མཆེད་ཕོ་རྒྱུད་མོ་རྒྱུད་བྲན་གཡོག་ཡུལ་མཁར་ནོར་
ཕྱུགས་རྩ་ལག་འབྲེལ་བ་སྣ་འདྲེན་སྡོང་ཟླ་དང་བཅས་པ་མངོན་སུམ་དུ་གསལ་
བར་གྱུརཿ གསེར་སྐྱེམས་བསྐུལ་དང་འགུགས་གཞུག་གཞུང་ལྟར་བྱ༔ ལྷ་དབྱེ་ཕུར་གདབ་བསྒྲལ་བ་དང་བཅས་
པས༔ ཏིང་འཛིན་དམིགས་པའི་འཕྲུལ་འཁོར་སྡེ་ཁ་སྒྱུར༔ མཆོད་སྲེག་གི་རྫས་རྣམས་དམ་ཉམས་
དགྲ་བགེགས་བསྒྲལ་བའི་གཏི་མུག་ཤ་ཡི་རི་བོ༔ འདོད་ཆགས་ཁྲག་གི་རྒྱ་མཚོ ཞེ་
སྡང་རུས་པའི་གྲམ་ཁྲོད༔ གཞན་ཡང་དྲག་པོའི་ཐུན་རྫས་ཚེ་བསོད་བཀྲག་མདངས་
གཟི་བརྗིད་འདོད་ཡོན་ལོངས་སྤྱོད་ཕུན་སུམ་ཚོགས་པའི་གཏེར་དུ་གྱུར༔ དེ་ནས་ཆབ་
བྲན་ཞིང༔ ཨོ་ཛྭ་ལ་རཾ་གྱིས་མེ་སྦར་ཞིངཿ ཨོཾ་སྭ་བྷ་ཝ་ཤུདྡྷ་སརྦ་དྷརྨཱ་ས་བྷ་ཝ་ཤུདྡྷོཉཧཾ
མདུན་རྟེན་མི་དམིགས་སྟོང་པའི་ངང༔ དམར་ནག་མེ་དཔུང་འཁྲུགས་པའི་དབུས༔
གནམ་ལྕགས་འཁོར་ལོའི་གཞལ་ཡས་ནི༔ དྲག་པོ་ཨེ་ཡི་ཕོ་བྲང་ཆེ༔ ཟུར་གསུམ་
ཐོད་མཁར་གྲུ་གསུམ་པའི དབུས་སུ་དམར་ནག་རཀྟའི་མཚོ༔ རྦ་ཀློང་རབ་ཏུ་
འཁྲུགས་པ་ལས༔ ནད་མཚོན་དུག་གི་རླངས་པ་འཕྱོ༔ དེའི་དབུས་ཧཱུྃ་ཡིག་དམར་
ནག་ཟུང༔ ཡོངས་གྱུར་ཆུ་ལས་ཉ་འཕར་ལྟར༔ ཁྲོ་རྒྱལ་ཞེ་སྡང་རྡོ་རྗེ་ཆེ གནམ་
ལྕགས་སྡིག་པ་མགོ་དགུ་པཿ ཞལ་གདངས་མཆེ་བ་རབ་ཏུ་གཙིགསཿ བཅོ་བརྒྱད་
247



མདོ་མཁྱེན་བརྩེའི་གསུང་འབུམ།
རྭ་གདེངས་ལྗགས་དམར་བརྐྱངསཿ ལག་པ་བཅོ་བརྒྱད་ལྕགས་སྡེར་བསྒྲལཿ ལུས་
པོ་ཐམས་ཅད་གཉེར་མས་གངཿ གཉེར་མའི་གསེབ་ནས་མེ་སྟག་འཕྲོསཿ ལྟོ་ཞལ་
འཇིགས་པས་དགྲ་བགེགས་ཟ མཇུག་མ་གཡས་གཡོན་འཁྱིལ་བའི་རྩེརཿ ཁ་
གདངས་དུག་གི་ཆུ་རྒྱུན་འབེབསཿ མགོ་ལུས་མེད་པར་མིག་སྟོང་དངཿ ཁ་བརྒྱ་
བསྒྲད་ཅིང་ནད་མཚོན་མེ༔ དུག་སྣ་དགུ་ཡི་རླངས་པ་འཕྱོ༔ རང་འདྲའི་ཁྲོ་མོ་དམར་
མོར་སྦྱོར༔ ལྟོ་བར་དམ་སྲི་ཕོ་མོ་མནརཿ མཇུག་མ་གཡས་གཡོན་ཐུར་འཕྱང་བས
འོག་གཞི་དྲག་པོའི་བཙོན་ཁང་ནས༔ དགྲ་གདོན་དམིགས་བྱར་གསལ་བ་ཡིས༔
སྙིང་ཁའི་ས་བོན་དབུས་སུ་ཟུག༔ ཚེ་བསོད་བཀྲག་མདངས་གཟི་བརྗིད་འཇིབས
ཡེ་ཤེས་བསྐལ་མེ་རབ་འབར་བའི༔ འཁོར་དུ་དྲེགས་པ་སྡེ་བརྒྱད་དངཿ ཕྱི་རོལ་ཁྲོ་
བཅུ་ཡབ་ཡུམ་གསལ བདག་མདུན་ཐུགས་ཀའི་ས་བོན་ལསཿ གློག་ལྟར་མྱུར་
བའི་འོད་འཕྲོས་པས༔ གཏུམ་ཆེན་དྲག་པོའི་ཞིང་ཁམས་ནསཿ ཞེ་སྡང་རྡོ་རྗེ་ཡབ་
ཡུམ་དངཿ དྲག་པོའི་ལྷ་ཚོགས་སྤྱན་དྲངས་བསྟིམསཿ སྤྱན་འདྲེན་པ་ནི༔ གུ་གུལ་དང་ཤ་ཆེན་གྱི་
དུད་པས་བདུག་ཅིང༔ ཧཱུྃ ཉི་མ་ལྷོ་ནུབ་ཟ་བྱེད་སྲིན་པོའི་གྲོངཿ རྔ་ཡབ་གླིང་ཕྲན་འགྲོ་
འདུལ་སྤྲུལ་པའི་ཞིང༔ བདུད་འདུལ་དྲག་པོ་རོལ་བའི་དཀྱིལ་འཁོར་ནསཿ གུ་རུ་
དྲག་པོའི་ཕྲིན་ལས་སྤྲུལ་སྒྱུར་གརཿ གདུག་པ་འདུལ་བའི་གཤེད་དུ་རབ་རྔམས་
པཿ ཁྲོ་རྒྱལ་ཞེ་སྡང་རྡོ་རྗེ་ཡབ་དང་ཡུམཿ ཁྲོ་བོ་ཁྲོ་མོ་དྲེགས་པ་སྡེ་བརྒྱད་ཚོགས
སྔོན་གྱི་ཞལ་བཞེས་ཐུགས་དམ་དུས་མ་གཡེལཿ སྤྲུལ་སྒྱུར་དབང་དྲག་རོལ་བའི་
ལྷ་ཚོགས་བཅསཿ སྐྱིན་ཐང་འཐོར་རླུང་དྲག་པོས་བསྐྱོད་པ་བཞིན གནས་མཆོག་
248



ཡང་གསང་ཐུགས་ཐོག་ཡི་དམ་སྐོར། ག༽
འདི་རུ་སྤྱན་འདྲེན་གཤེགས་སུ་གསོལཿ རྣལ་འབྱོར་སྒྲུབ་པ་པོ་ལ་དངོས་གྲུབ་སྩོལ༔
དམ་ཉམས་དགྲ་གདོན་དམ་སྲི་ཐལ་བར་རློག མངོན་སྤྱོད་དྲག་པོ་རོལ་བས་
ཤུགས་ཕྱུངས་ལཿ ངོ་མཚར་རྟགས་དང་མཚན་མ་བསྟན་དུ་གསོལཿ མ་ཧཱ་གུ་རུ་ཀྲོ་
ཏ་རཱ་ཛ་ཀྲོ་ཏི་ཙཎཱི་སརྦ་ས་མ་ཡ་ཨ་ཝེ་ཤ་ཡ་ཕེམ་ཕེམཛ་ཛ༔ རྟགས་དང་མཚན་མ་མཐོང་
བར་ངེས༔ བཞུགས་གསོལ་ནི༔ ཧཱུྃ༔ ཡེ་ཤེས་ལྷ་ཚོགས་དམ་ཚིག་དཀྱིལ་འཁོར་ལཿ རྒྱ་
མཚོར་ཁ་ཆར་ཐིམ་བཞིན་རོ་གཅིག་འདྲེསཿ སྲིད་གསུམ་གཡོ་འགུལ་བསྡིག་ཅིང་
རང་སྒྲ་སྒྲོག༔ ཆོས་ཉིད་དྲག་པོའི་རང་སྒྲས་སྟོབས་ལྡན་གྱུར༔ ཛཧཱུྃ་བཾ་ཧོ༔ ཏིཥྛ
ལྷན༔ ཕྱག་འཚལ་བ་ནི༔ ཐུགས་ལས་སྤྲུལ་པའི་ལྷ་མོ་གར་སྒྱུར་མ བཀའ་སྲུང་དམ་
ཅན་དྲེགས་པའི་སྡེ་དཔུང་ཚོགས༔ ཁྲོ་རྒྱལ་ཞེ་སྡང་རྡོ་རྗེའི་ལྷ་ཚོགས་ལ༔ སྒོ་གསུམ་
གུས་པ་ཆེན་པོས་ཕྱག་བགྱིའོ༔ ཨ་ཏི་པཱུ་ཧོ༔ པྲ་ཏིཙྪ་ཧོ༔ ཞེས་མཆོད་པ་ཡན་བཏང་མཐར༔
བྱོན་སྐྱེམས་འབུལ་བ་ནི༔ དྲག་པོ་ཁྲོས་པ་ཞེ་སྡང་རྡོ་རྗེ་ལ དམར་ཆེན་རཀྟ་ཁྲག་གི་མཆོད་
པ་འབུལ བཀྲག་མདངས་གཟི་བྱིན་བསྐྱེད་ལ་སྟོབས་རྩལ་ཕྱུང༔ སྲེག་བྱེད་མེ་ཡི་
ཕྲིན་ལས་འགྲུབ་པར་མཛོད༔ ཨོཾ་བཛྲ་ཡཀྵ་ཀྲོ་ཏཱ་ཨཀྵེ་ཡེ་ཛྭ་ལ་རམ་མ་ར་ཡཱ་ཕཊ༔
ཉེར་གཅིག་འབུལ༔ དཔལ་ཆེན་ཁྲག་འཐུང་པདྨ་དྲག་པོ་ཡི༔ སྤྲུལ་པའི་གར་སྒྱུར་ཕོ་ཉ་
ལས་མཁན་ཆེ༔ ལྕགས་སྡིག་དམར་ནག་ཁྲོ་བོ་ཁྲོ་མོ་དང༔ དྲེགས་པ་སྡེ་བརྒྱད་ལྷ་
ཚོགས་འཁོར་བཅས་ལ༔ དགྲ་བགེགས་དམིགས་བྱའི་ཚེ་བསོད་བཀྲག་མདངས་
སྟོབས༔ ཤ་ཁྲག་སྲོག་དབུགས་རྫས་ཀྱི་མཆོད་པ་འབུལ༔ བཞེས་ནས་དགྲ་གདོན་
མིང་གི་ལྷག་མར་ཐོངས༔ ཡམ་ཤིང་མར་ནག་བསྲེག་པའི་རྫས ཁྱད་རྫས་བཅས་པ་སྔགས་འདི་ཡིས
249



-
-
--
མདོ་མཁྱེན་བརྩེའི་གསུང་འབུམ།
བརྒྱ་རྩ་ཆད་ལྷག་མེད་པར་འབུལ༔ ཨོཾ་མ་ཧཱ་གུ་རུ་ཨརྩིག་ནིརྩིག་ཧ་ན་ཧ་ན་སརྦ་དུཏྟཾ་ཆེ་གེ་མོའི་
ཀཱ་ཡ་ཝཱཀྐ་ཙིཏྟ་བླ་རྟེན་ཚེ་རྟེན་སྲོག་རྟེན་ཁ་རཾ་ཁཱ་ཧི༔ ཛྭ་ལ་རཾ་མ་ར་ཡ་ཕཊ༔ དྲག་པོའི་
དམིགས་གནད་ལྡན་པ་ཡིས༔ རྫས་རྣམས་ཡོངས་སུ་རྫོགས་པའི་མཐར༔ བསྲེགས་པའི་ལིང་གར་དམིགས་བྱ་སྟེ
སླར་ཡང་འགུགས་གཞུག་ལན་གསུམ་མཐར༔ ཧཱུྃ༔ པདྨ་དྲག་པོའི་ཕྲིན་ལས་ལྷ༔ ཞེ་སྡང་རྡོ་རྗེ་
འཁོར་དང་བཅསཿ གནམ་ས་ཙམ་གྱི་ཞལ་གདངས་ལཿ གངས་རི་ལྟ་བུའི་མཆེ་བ་
གཙིགསཿ གློག་དམར་འཁྱུག་འདྲའི་ལྗགས་སྐྱོངས་ཤིག༔ དམ་ཉམས་དགྲ་གདོན་
ལས་ངན་འདིའི ཕུང་ཁམས་སྐྱེ་མཆེད་ཡུལ་འཁོར་བཅསཿ ཁྲོ་རྒྱལ་ཁྱོད་ཀྱི་ཞལ་
དུ་བསྟབསཿ ཚེ་བསོད་བཀྲག་མདངས་བདག་ལ་བསྟིམསཿ ཞེ་སྡང་ཅན་ཁྱོད་ཤ་
ལ་ཟ འདོད་ཆགས་ཅན་ཁྱོད་ཁྲག་ལ་འཐུངཿ གཏི་མུག་ཅན་ཁྱོད་རྣམ་ཤེས་ཐུམས
ང་རྒྱལ་ཅན་ཁྱོད་རུས་ལ་ཆོམསཿ ཕྲག་དོག་ཅན་ཁྱོད་སྲོག་དབུགས་ལོངསཿ མིང་
གི་ལྷག་མར་ཚར་ཆོད་ཅིག གོང་གི་དྲག་སྔགས་ལན་གསུམ་བཟླ གནམ་ལིང་བསྟབས་པ་སྐབས་དང་
སྦྱར༔ སྟབ་པ་དམིགས་པས་མཐའ་རྫོགས་ ཆོས་ཉིད་ང་དུ་དར་ཅིག་བཞག མེ་ཡི་ལས་མཐའ་དྲག་པོ་འདི༔ རྣོ་
མྱུར་བསྐལ་མཐའི་མེ་བདུན་མཚུངས༔ སླར་ཡང་མཆོད་ཅིང་གཤེགས་སྐྱེམས་འབུལཿ བསྟོད་ཅིང་ནོངས་བཤགས་
གཤེགས་གསོལ་ནི༔ ཞེ་སྡང་རྡོ་རྗེ་འཁོར་དང་བཅསཿ སྲེག་བྱེད་མེ་ཡི་ལས་འགྲུབ་པའི
དཀྱིལ་འཁོར་དབུས་སུ་གཤེགས་སུ་གསོལ༔ སླར་ཡང་མངོན་སྤྱོད་ལས་ལ་དགོངས༔
བཛྲ་མུ༔ ལྕེ་བདེ་སྦར་ལ་གཏོར་མར་བཞུགས༔ བསྔོ་སྨོན་ནི༔ མ་རུངས་གདུག་པའི་ཚོགས་ཀུན་
ཡོངས་འཇོམས་པའི དགེ་ཚོགས་སེམས་ཅན་སངས་རྒྱས་ཐོབ་ཕྱིར་བསྩོ༔ ཕྱིན
ལས་དྲག་པོའི་མངོན་སྤྱོད་རོལ་བ་ཡིསཿ དགྲ་གདོན་ཐལ་བར་བརླག་པའི་མཐུ་
250



:
ཡང་གསང་ཐུགས་ཐིག་ཡི་དམ་སྐོར།
ལྡན་ཤོག༔ ཤིས་པ་བརྗོད་ཅིང་ཐབ་དཀྱིལ་བསྡུ༔ བསྲེག་པའི་ལས་མཐའ་ས་མ་ཡཱ༔ ཁ་ཐཾ༔ མནན་པ་ས་ཡི་ལས་
མཐའ་ནི༔ བསད་སྔགས་བཟླ་ཞིང་རྟགས་བྱུང་དུས བྲུབ་ཁུང་ནང་དུ་སྲི་ངན་ཕོ་མོ་ནི༔ སྲིན་བྱའི་
མགོ་བོ་ལུས་རིད་དབང་པོ་ཚང ཡན་ལག་ལྕགས་སྒྲོག་གིས་བསྡམས་ཚིགས་ཆེན་
བཞིརཿ སྣ་ཚོགས་རྡོ་རྗེ་སྲ་བརྟན་ལྕི་བས་མནན༔ སྤྱི་བོར་གནམ་ལྕགས་འཁོར་ལོ་
རྩིབ་བརྒྱད་འཁོར༔ སྙིང་དབུས་ཟངས་མར་འཁོར་ལོ་རྩིབ་དྲུག་པ༔ གཡོན་དུ་
འཁོར་བས་ཤ་ཁྲག་རུས་གསུམ་པོ༔ ཉིལ་ཉིལ་གཏུབ་ཅིང་ལྷན་སྐྱེས་ལྷ་དང་བདུད༔
དུག་སྦྲུལ་དམར་ནག་གཉིས་ཀྱིས་ལྷག་མེད་ཟོས༔ རྣམ་ཤེས་ལྕགས་ཟངས་སྡིག་
པའི་ཁ་བར་འཐུམཿ སྡུག་བསྔལ་ཉམས་སུ་མྱོང་ཞིང་སྒྲིབ་དག་གྱུརཿ ཨོཾ་བཛྲ་རཀྵ་
ཀྲོ་ཏ་ཨེ་ཧུར་ཧུར་གནོད་བྱེད་སྲི་ངན་བྱད་མ་ཆེ་གེ་མོའི་བླ་རྟེན་ཚེ་རྟེན་སྲོག་རྟེན་ༀ་གུ་
ཤ་ཡ་ཛ8ཛ པཱ་ཤ་ཧཱུྃ༔ སྤོ་ཊ་ཐཾ༔ གཋེ་ཧོ༔ བཛྲ་ནསཿ ཙཀྲ་ཛྭ་ལ་ཧུར་ཐུམ་མ་ར་ཡ་
རྦད་རྦད༔ ཧྲི་ཏྲི་ཁ་ཐཾ སྣུམ་བྷ་ཡ་རྦད་རྦད་ནན་ནན གནོད་བྱེད་སྲི་ངན་བྱད་མོ་
ཆེ་གེ་མོའི་ཤ་ལ་ཧུར་ཧུརཿ ཁྲག་ལ་ཏུབ་ཏུལཿ རུས་ལ་ཁྲུམ་ཁྲུམཿ བླ་སྲོག་གློ་སྙིང་
ནང་རོལ་ལ་ཡ་ཀཿ རུ་པ་རུ་པ་ཁ་ལ་དུསཿ མ་ར་ཡ་ནན༔ སྲི་ངན་བྱད་མ་ཆེ་གེ་མོའི་
རྣམ་པར་ཤེས་པ་ཧཱུྃ་ཧཱུྃ༔ ཨེ་ཆད་ཐུམཿ ཀཱ་ཡ་ཝཱཀྐ་ཙིཏྟ་ཨོ་ལཾ་ནན༔ ཨཱ་ལཾ་ནན༔
ཧཱུཾ་ལཾ་ནན༔ སྣུམ་བྷ་ཡ་ནན༔ ཕཊ༔ མ་ར་ཡ་ནན༔ མ་ཏྲི་རུ་ཏྲི་ཆད་ནན་ནན༔ མནན་
སྔགས་རྟགས་ཐོན་བར་དུ་བཟླ༔ མཁའ་ལྡིང་ཟིན་དང་མཆོད་རྟེན་བརྩེགས༔ གཅན་གཟན་ནམ་ནི་སྲོག་ཆགས་རིགས
བཙོན་རར་འཛུད་དང་ས་འོག་ནོན༔ དངོས་སུ་ལིང་ག་འཁུན་པ་དངཿ སྡོམ་དང་སྲོག་ཆགས་བྲུབ་ཁུང་ཚུད མཚན་མ་
བྱུང་དུས་ལས་འགྲུབ་བོ ལིང་ག་མནན་ལྟེབ་ཚོན་སྐུད་དངཿ ཡུགས་སྐྲས་བཅིངས་ཤིང་ཐོད་ངན་གཞུགསཿ ཚ་དང་
།
251



མདོ་མཁྱེན་བརྩེའི་གསུང་འབུམ། ་
སྒོག་པ་གཡེར་མ་གསུམ རམ་པ་སྦང་མ་བྲ་བོ་གསུམ ཐལ་བ་ར་འོ་ཇུ་ཚེ་གསུམཿ མི་ཁའི་རྫས་ཀྱིས་གཏམ་བྱས་ལ
ཕུང་རེས་གཏུམས་ཤིང་ལ་ཆས་གཏམསཿ འགལ་པ་ཁ་ནག་རུས་སྒོག་གསུམ༔ ལྷན་ཅིག་ལྷ་ཁང་མཆོད་རྟེན་འོག
ཤིན་ཏུ་རྩུབ་པའི་ས་སྤར་ངན༔ ལམ་དང་རི་སྣ་ཆུ་འདུས་སོགས༔ གཏད་མི་དགོས་པའི་ས་རུའོ༔ གཞི་བདག་དཀར་
གསུམ་གཏོར་མས་བརྔན༔ རང་ཉིད་གུ་རུ་དྲག་པོ་ཡི༔ མཐའ་ཕྱག་གནམ་ལྕགས་ཕུར་བུ་
ནི༔ དབང་ཆེན་གཞི་ལ་བཏེགས་པ་ཡིསཿ མཐའ་ཡི་རྒྱ་མཚོ་སྔོ་མེར་སོང༔ དེ་ནང་
ཀླུ་བདུད་ནག་པོ་ནི༔ མུན་པའི་མདོག་ལ་ཆུ་སྲིན་མགོ༔ སྦྲུལ་མགོ་དགུ་ཡི་གདེང་
ཀ་ཅན༔ སྦྲུལ་ཞགས་དང་ནི་ནད་རྐྱལ་ཐོགསཿ ཁྲོས་པའི་སེམས་ཀྱིས་ཁ་གདངས་
བ བྱུང་ཞིང་བདག་ལ་འདུད་པར་སྒོམ༔ ལིང་ག་ཞབས་གཡོན་འོག་ནོན་ལ༔ འགུགས་གཞུགས་
དྲག་པོ་ལན་གསུམ་བྱ༔ ཧཱུྃ༔ ང་ནི་ཡེ་ནས་ཁྲོ་རྒྱལ་སྐུ༔ དབང་དྲག་ཁྲོ་བོ་འཆོལ་བ་ཆེ
དམ་ཉམས་སྡིག་ལྡན་དགྲ་དང་བགེགསཿ མ་རུང་ཡ་མ་དམ་སྲི་ཁྱོདཿ སྙིང་རྗེ་ཆེན་
པོས་རྗེས་བཟུང་ཡང༔ ལས་ངན་དྲག་པོའི་སྟོབས་ཤུགས་ཀྱིསཿ ཁྱོད་ཀྱི་མི་དགེའི་
ལས་ལ་སྤྱོདཿ སྙིང་རྗེས་བསྒྲལ་བའི་དམ་ཚིག་ནི༔ གསང་བ་སྔགས་ཀྱི་ཁྱད་ཆོས་
ཏཿ དྲག་པོའི་རྗེས་སུ་འཛིན་པའོ༔ ཆོས་ཉིད་སྐྱེ་བ་མེད་པ་དང༔ ཆོས་ཅན་རྒྱུ་
འབྲས་བསླུ་མེད་མཐུ རྟེན་འབྲེལ་བསླུ་བ་མེད་པ་ཡིསཿ ལས་ངན་དེ་དང་བྲལ་
ནས་ཀྱངཿ མཐར་ཐུག་སྔགས་ཀྱིས་གདུལ་བྱར་ཤོག ཅེས་བརྗོད་ཅིང་སྒོ་ཐེམ་འོག་ཏུ་ལན་
གསུམ་དྲངས༔ སློབ་དཔོན་རྐང་གཡོན་གསུམ་བསྐོར་ཞིང༔ ལག་གཡོན་ཐོགས་ཅིང་ཟངས་ལྕགས་ཀྱིས༔ སྡིག་པས་
བཟུང་ཞིང་འཆོར་མེད་ཀྱིས༔ ཀླུ་བདུད་གཤིན་རྗེའི་ཁ་རུ་འཕང༔ ཧཱུྃ༔ སྡིག་ཅན་ཡ་མ་དམ་སྲི་དང
ཉམས་པ་ཅན་གྱི་སྨོན་ལམ་ལོག ཁྱོད་ཀྱི་ལས་ངན་སྡིག་པ་བསགསཿ དང་པོ་
252



ཡང་གསང་ཐུགས་ཐིག་ཡི་དམ་སྐོར། ག༽
སློབ་དཔོན་ཁྱད་དུ་བསལཿ བར་དུ་སྦྱོར་སྒྲོལ་ལོག་པར་བལྟསཿ ཐ་མ་གསང་
སྔགས་བསྟན་པ་བསྣུབསཿ དབང་བསྐུར་ཞུས་ཤིང་དམ་ལས་ཉམསཿ ལས་ངན་
ཁྱོད་ཀྱི་སྡིག་ཁ་གང༔ ད་ནི་འདུལ་བའི་དུས་ཡིན་པས༔ རིམ་པ་དགུ་ཡི་ས་འོག་ཏུ
ལས་གཤིན་ནག་པོའི་ཁ་རུ་འཕེན༔ འཆི་བདག་ལས་ཀྱི་དཔའ་བོ་ཆེ༔ གཏད་པ་ང་
ཡིས་མི་ནོར་ན བཟུང་བ་ཁྱོད་ཀྱིས་མ་ཤོར་ཅིག༔ འཇིགས་རུང་དྲག་པོའི་ལྟོ་བར་
ཚུད༔ ཞལ་བསྡོམ་རིམ་དགུའི་ས་འོག་སོངཿ མོས་པའི་བསྟན་པ་མ་རྫོགས་པར
སྡུག་བསྔལ་ཉམས་སུ་མྱོང་བར་གྱིསཿ བྱང་ཆུབ་སེམས་ཀྱིས་རྒྱུད་བརླན་ཚེ ཁྱོད་
ཀྱི་འབྲས་བུ་ཐོབ་པར་ཤོག༔ རྫས་ངན་ས་རྡོ་དོང་ཕྱེད་འགེངས༔ མེ་ཆུ་ས་ཡིས་གཏམས་བྱས་ཤིང༔ རླུང་
ཡང་རྒྱུ་བའི་སྐབས་མེད་པཿ མནན་ཚག་ལས་མཐའ་དམ་པ་ ཨོ་ལཾ ཨཱལཾ༔ ཧཱུྃ་ལཾ ཨེ་ཡཾ་རཾ་བི་
ལཾ་མ་ར་ཡཿ ཧཱུཾ་བྷ་ཡ་ནན༔ རྒྱ་གྲམ་རི་རབ་འབར་བས་མནན༔ རྡོ་རྗེའི་གར་གྱིས་བྲོ་བརྡུངས་ཤིང༔ ཧཱུྃ
བདུད་འདུལ་ཁྲོས་པ་གྲོ་བོ་ལོད༔ པདྨ་དབང་དྲག་ལྷ་ཚོགས་ཀྱིསཿ རྡོ་རྗེའི་གར་གྱི་
བྲོ་བརྡུང་བསཿ སྲིད་པ་ཕོ་རྒྱུད་ཐམས་ཅད་ཀུན༔ ཐབས་མཆོག་ཞབས་གཡས་
འོག་ཏུ་ནོན༔ ཁྲོ་མོ་རོལ་བའི་སྟབས་བསྒྱུར་ཅིང༔ ཧཱུྃ་ཕཊཙགད་རྒྱངས་སྒྲ་སྒྲོག་
པས༔ གདུག་པའི་མོ་རྒྱུད་ཐམས་ཅད་ཀུན༔ ཞབས་གཡོན་བྲོ་བརྡུང་འོག་ཏུ་ནོན༔
ཆགས་ཆེན་རྣམ་པར་རོལ་པ་ཡིས༔ བདེ་བ་ཆེན་པོར་སྦྱོར་བའི་བྲོ༔ གཟུང་འཛིན་
མ་རིག་དམ་སྲིའི་དཔུངཿ ཁྱབ་བརྡལ་ཆེན་པོའི་ཀློང་དུ་མནན ཡེ་ཤེས་ལྔ་ཡིས་
རྒྱས་བཏབ་པོ༔ ཨོཾ་སུམ་བྷ་ནི༔ སོགས༔ སུཾ་བྷ་ཡ་རཀྟ་ནན༔ ལས་མཐའ་རྗེས་མི་མངོན་པར་བྱ
ཕྱི་འཁོར་མེད་པ་ནང་དུ་ལོག མནན་པའི་ལས་མཐའ་ས་མ་ཡཱ༔ འཕེན་པ་ཟོར་གྱི་ལས་མཐའ་ནི༔ དྲག་པོའི་ཚེས་དང་
III
I
.
253



མདོ་མཁྱེན་བརྩེའི་གསུང་འབུམ།
གཟའ་སྐར་དུསཿ བཟློག་པ་རྫོགས་ནས་སྒོ་དབྱེ་ནི བླ་གབ་མེད་པའི་གནས་སུ་ཕྱིན དཀར་ཕྱོགས་གཏོར་མས་
བརྔན་བྱས་ལ གསེར་སྐྱེམས་སྔོན་དུ་འགྲོ་བ་ཡིས༔ ཧཱུྃ༔ ཕྱོགས་བཞི་མཚམས་བརྒྱད་སྟེང་འོག་ན
གནས་པའི་ས་བདག་ཀླུ་གཉན་དང༔ སྡེ་བརྒྱད་གནོད་སྦྱིན་དྲེགས་པའི་ཚོགས
གསེར་སྐྱེམས་གཡུ་སྐྱེམས་མཆོད་པ་བཞེསཿ ཁྲག་འཐུང་རྒྱལ་པོའི་ཟོར་ལམ་དུ
མ་སྡོད་སྐུ་ཟུར་ཞབས་བསྐུམ་ལཿ དབུ་ཆུམ་ཟོར་སྣ་དགྲ་ལ་གཏོརཿ སྔོན་ཚེ་གསང་
བའི་བདག་པོ་དང༔ གུ་རུ་དྲག་པོའི་བཀའ་བསྒོས་བཞིན༔ དཀར་ཕྱོགས་དམག་
དང་དཔུང་རོགས་མཛོདཿ ནག་ཕྱོགས་དགྲ་ལ་རང་གཤེད་ཕོབ༔ སྡེ་བརྒྱད་དྲེགས་
པའི་སྣ་འདྲེན་ཕྱིར༔ རཱ་ཧུ་ལ་ཡ་མདའ་ཟོར་ཡ༔ དགྲ་ཁམས་རྡུལ་དུ་རློག་པའི་ཕྱིར
རྣལ་འབྱོར་བསྒྲུབས་པའི་གཏོར་ཟོར་ཡ༔ ལྷ་དང་སྲུང་མའི་དམག་ལམ་དངཿ དྲག་
པོའི་ཟོར་གྱིས་སྒོ་ཕྱེས་ཤིག༔ བཟློག་སྔགས་བཟླ་བཞིན་མདའ་གཏོར་འཕང༔ བཀྲ་རྟགས་ལ་ཉེ་ངན་པ་
ནི༔ སླར་ཡང་ཞག་གསུམ་བཟློག་པར་འབད༔ དེ་ཚེ་ལ་ཉེ་ལེགས་པར་འོང༔ ནང་དུ་ལོག་ལ་མཆོད་ཅིང་བསྟོད༔
དཀྱིལ་འཁོར་ནང་གི་སྒོ་དབྱེ་ནི༔ ཧཱུྃ༔ དབང་དྲག་ཁྲོས་པ་སྲིན་པོའི་རྒྱལཿ གུ་རུ་དྲག་པོའི་ལྷ་
ཚོགས་དགོངས༔ དྲག་པོ་བསྒྲུབས་པའི་རྟགས་མཐོང་ཞིང༔ ལས་ལ་སྦྱོར་བའི་དུས་
ལ་བབསཿ དཀྱིལ་འཁོར་ཆེན་པོའི་སྒོ་དབྱེ་ཞིངཿ ཐུགས་དམ་གཉན་པོ་ད་བསྐུལ་
ན༔ ལས་ཀྱི་ལྷ་མཆོག་ཕོ་ཉ་པཿ གཏུམ་ཆེན་སྡིག་པ་ཡབ་ཡུམ་གྱི༔ སྟོབས་རྩལ་
ཕྱུངས་ལ་ནུས་མཐུ་སྐྱེད དགྲ་གདོན་བྱད་ཕུར་རྦོད་གཏོང་དངཿ དམ་སྲི་རྒྱལ་
བསེན་ལས་ངན་གྱི གནས་བརྟན་ཐལ་བར་རློག་པའི་ཕྱིརཿ ཟ་ཁ་གཏད་དོ་ལམ་
ཕྱེའོ༔ ཨེ་ཀ་ཡ་མ་ཡཿ ཕྱེས་ཕྱེས་མ་ར་ཡ༔ དེ་ནས་ཟོར་དང་གཏོར་མ་དཔགས དྲག་བསྐུལ་དུས་
254
་
་



ཡང་གསང་ཐུགས་ཐིག་ཡི་དམ་སྐོར། ག༽
ཀྱི་ཕོ་ཉ་ནི༔ ཧཱུྃ༔ རབ་འཇིགས་ཁྲོ་བོ་རོལ་པའི་དཀྱིལ་འཁོར་ནསཿ གུ་རུ་དྲག་པོ་རྡོ་རྗེ་
གྲོ་བོ་ལོད༔ ཁྲོ་གཏུམ་འཆོལ་བ་ཆེན་པོའི་སྐུར་བཞེངས་ལཿ ལས་ངན་གདུག་པའི་
དགྲ་གདོན་ཐལ་བར་རློགས སྲུང་བའི་ལྷ་མཆོག་གོ་ཆ་ལྷ་ལྔ་དང ཁྱུང་ཆེན་འབར་
བ་གཏུམ་ཆེན་མཆེ་བ་གཙིགས༔ མ་རུངས་བདུད་སྡེའི་གཡུལ་ངོར་ཕམ་བྱས་པའི
གཏུམ་ཆེན་དུས་མཐའི་མེ་དཔུང་འབར་བ་བཞིན༔ སྒྲོལ་བ་སྙིང་རྗེ་ཆེན་པོས་ལས་
མཛོད་ཅིག དྲག་རྩལ་རིགས་བཞི་དབང་ཆེན་བདུད་འདུལ་མཿ ཀཱི་ལ་ཡ་དང་
གཏུམ་མོ་ཆེན་མོ་སྡེ༔ ལས་ལ་དབང་བསྒྱུར་མཐུ་ཆེན་དྲེགས་པའི་ཚོགསཿ དྲག་
གཏུམ་ཁྲོས་པའི་ལས་ལ་ད་བཞེངས་ལཿ མངོན་སྤྱོད་དྲག་པོ་རོལ་པའི་དུས་ལ་
བསཿ ཕྱོགས་སྐྱོང་དྲེགས་པ་བསྣོལ་བའི་གདན་སྟེང་ནས༔ ཡེ་ཤེས་རོལ་པའི་ཁྲོ་
རྒྱལ་ཡབ་ཡུམ་བརཿ ཟ་གསོད་འབར་མ་དབང་ཕྱུག་གིང་ལང་དང༔ ཕོ་ཉ་ལྕགས་
སྡིག་སྤྲུལ་པའི་དམག་ཚོགས་བཅས༔ ཐུགས་དམ་དུས་ལ་བབ་པོ་ས་མ་ཡཱ༔ སྔོན་
ཚེ་འདས་དུས་བསྐལ་བའི་དང་པོ་ལ བརྟུལ་ཞུགས་གསང་བ་མཆོག་གི་གནས་
མཆོག་ནས༔ མ་རུངས་གདུག་པའི་གཤེད་དུ་དབང་བསྐུར་ཞིང༔ བདུད་སྡེའི་དཔུང་
ཚོགས་འཇོམས་པར་ཞལ་གྱིས་བཞེས༔ དྲག་པོ་ཁྲོས་པའི་ལས་ལ་ཐུགས་བསྐྱེད་
ལྟརཿ དེང་སང་སྙིགས་མ་ལྔ་བདོའི་དུས་འདི་རུ༔ རྒྱལ་བའི་བསྟན་གཤིགས་དཀོན་
མཆོག་དབུ་འཕང་སྨད༔ གསང་སྔགས་ཟབ་མོའི་ཆོས་ལ་ལོག་པར་ལཿ ཡང་གསང་
བསྣུབས་ཅིང་སྦྱོར་སྒྲོལ་སྒོ་ཡང་བཀག སློབ་དཔོན་ཐུགས་དཀྲུགས་རྣལ་འབྱོར་
ཁྱད་དུ་གསོད དོ་བསྡོ་ཕོད་བཙུག་མི་འདོད་སྣ་འདྲེན་པའི༔ དམ་ཉམས་དགྲ་བོ་
_255



་མདོ་མཁྱེན་བརྩེའི་གསུང་འབུམ།
ལས་ངན་སྡིག་ཏོ་ཅན༔ བྱད་མ་དམ་སྲི་རྒྱལ་བསེན་དགྲ་གདོན་ཚོགསཿ ཞིང་བཅུ་
ཚང་ཞིང་ཉམས་པ་བདུན་ལྡན་པའི༔ འདི་ལ་མངོན་སྤྱོད་ཕྲིན་ལས་མི་མཛད་ན
ཐུགས་བསྐྱེད་ཉམས་ཤིང་དམ་བཅའ་མི་འདོར་རམ༔ ལས་ལ་བསྐུལ་ལོ་མངོན་
སྤྱོད་དུས་ལ་བབཿ གནམ་སའི་ཞལ་གདངས་གངས་རིའི་མཆེ་བ་གཙིགས༔ དམ་
ཉམས་ཕོ་རྒྱུད་རྩད་ནས་ཆོད་པར་ཤོག མོ་རྒྱུད་མངལ་སྐམས་བུ་ཚ་གྲི་རུ་སོད༔
རྒྱལ་པོ་ཕོ་རིགས་བྲག་དཀར་ཐོག་གིས་གཏོར༔ སྲིན་མོ་མོ་རིགས་མེ་ཏོག་སད་
ཀྱིས་ཁྱེརཿ དམ་སྲི་འབྱུང་པོ་སྒོ་ང་བྲག་ལ་རྡོབས༔ བྱད་མ་ཆོད་གཏོང་ཐལ་བ་རླུང་
གིས་གཏོརཿ རྒྱལ་བསེན་འབྱུང་པོ་རྩྭ་ཕུང་མེ་ལ་བསྲེགསཿ གློ་བུར་ཡེ་འདྲོག་ནད་
གདོན་བར་ཆད་ཀུན༔ སྡང་བྱེད་དགྲ་དང་གནོད་བྱེད་བགེགས་ལ་སྒྱུརཿ ལྕགས་
སྡིག་ཕོ་ཉའི་དམག་ཚོགས་ལས་ལ་ཆོས༔ ཡི་དམ་ལྷ་ཚོགས་ཐུགས་རྗེའི་ཤུགས་
ཕྱུངས་ལཿ ལྔ་ཕྲག་ཐ་མའི་འགྲོ་བ་སྡུག་བསྔལ་བས རྒྱུ་རྐྱེན་རྟེན་འབྲེལ་ལས་
ལམ་ལོག་པ་ཡིས མ་རུངས་འབྱུང་པོ་སྨོན་ལམ་ལོག་པའི་རིགས༔ མི་རུ་བརྫུས་
ཤིང་གནོད་སྦྱོར་དུག་ལྟར་ཤོམཿ ཆོས་པའི་སྙིང་ཞུགས་མི་དགེའི་ལས་ལ་བརྩོན
དམ་ལྡན་སྙིངས་ཞུགས་སློབ་དཔོན་ཁྱད་དུ་བསདཿ རང་ཆེ་འབྱིན་ཞིང་ཆགས་སྡང་
རླུང་ལྟར་འཚུབ བཙུན་པའི་སྙིང་ཞུགས་དམག་འཁྲུག་བསྟན་སེལ་སློང༔ རྒྱལ་
པོའི་སྙིང་ཞུགས་གསང་སྔགས་བསྟན་པ་བསྣུབས༔ བློན་པོའི་སྙིང་ཞུགས་སྒྲུབ་
བརྩོན་ཡོངས་ལ་སྡངཿ སྐྱེ་བོའི་སྙིང་ཞུགས་ཡོ་ག་སྣ་ཚོགས་སྒྲོག བུད་མེད་སྙིང་
ཞུགས་དམ་ཚིག་སྡོམ་པ་འདྲལཿ རང་རྒྱུད་གསོད་ཅིང་སྡེ་དགོན་ཁྲག་ལྟར་དཀྲུགས
256



ཡང་གསང་ཐུགས་ཐོག་ཡི་དམ་སྐོར། ག༽
གཞན་ཡང་དུས་ངན་རྟགས་མཚན་མང་ཤར་ན༔ འདི་ལ་སྐྱབས་གཞན་མེད་དོ་གུ་
རུ་རྗེ ཐོད་ཕྲེང་དྲག་རྩལ་དྲག་པོ་ཁྲོས་པའི་སྐུ༔ དུང་དུང་སྙིང་ནས་གསོལ་འདེབས་
ཐུགས་དམ་བསྐུལ༔ འཆོལ་བ་ཆེན་པོའི་ཐུགས་བསྐྱེད་ཤུགས་ཕྱུངས་ལཿ སྐུ་ཡི་
བཀོད་པས་སྟོང་གསུམ་འཇིག་རྟེན་ཁྱབ༔ གསུང་གི་ངར་སྒྲས་རྩ་གསུམ་ལྷ་ཡང་
བརྒྱལཿ ཐུགས་ཀྱི་རྗེས་འཛིན་སྲིད་གསུམ་གཟུང་འཛིན་སྒྲོལ༔ སྤྲུལ་པ་དྲག་པོའི་
ལས་ལ་ཐོགས་མེད་པས༔ མ་རིག་འཁྲུལ་སྣང་རུ་ཏྲ་རྡུལ་དུ་རློག བསྒྲུབ་པའི་འབྲས་
བུ་དུས་འདིར་མཆིས་པར་མཛོད༔ ཞེས་བསྐུལ་དམར་སྒྲེ་རྟག་གཏོར་འབུལཿ རྣལ་འབྱོར་ཕོ་མོ་བདུད་
ཆས་ཞུགསཿ དྲག་སྔགས་དམིགས་གནད་ལྡན་པ་ཡིསཿ སྒྲུབ་ཁང་ཕྱི་རོལ་སྒོ་དྲུང་དོན ཆད་ཐོ་བསྒྲག་ཅིང་གསེར་
སྐྱེམས་འབུལཿ སྡེ་བརྒྱད་ཐེབས་ལྡོག་ཕྱོགས་བསྟུན་ནསཿ ཡང་ན་དམིགས་བྱའི་ཕྱོགས་ཉིད་དུ༔ གོམ་པ་བརྒྱ་དང་
བདུན་འདས་པར༔ འཕེན་པ་ཟོར་གྱི་ལིང་ག་འཛུགསཿ གསེར་སྐྱེམས་བསྐུལ་དང་གཟུ་དཔང་བྱ - རྟེན་བསྐྱེད་
འགུགས་གཞུག་ལན་གསུམ་མཐར དུག་གཏོར་ནག་པོར་ཁྲག་མཆོད་ཅིང༔ ་བྷོ སྲིན་ཡུལ་ལང་ཀ་པུ་
རིའི་གྲོང་ཁྱེར་ནས༔ ལྷོ་ནུབ་གོམ་པ་བརྒྱད་ཅུ་འདས་པའི་མཚམས༔ ལྕགས་མཁར་
དགུ་རིམ་བརྗིད་པའི་ནང་ཤེད་ན མི་རོ་རྟ་རོ་གཅལ་དུ་བཀྲམ་པའི་ཁྲིར༔ སྲིན་མོ་
ཟ་ལམ་ཁ་འདར་མགོ་དགུ་མ གདུག་པའི་ལུས་ལ་ནད་མཚོན་དུག་རླངས་འཕྲོ༔
ལག་པ་བཅོ་བརྒྱད་ཁྲག་ཟོར་ནད་རྐྱལ་འཛིན༔ སྲིན་མོའི་དམག་ཚོགས་བྱེ་བ་འབུམ་
གྱིས་བསྐོར༔ དཔལ་ཆེན་ཧེ་རུ་ཀ་ཡི་སྤྱན་སྔ་རུ༔ དགྲ་གདོན་བརླག་པའི་ཁས་བླང་
དམ་བཅས་བཞིན༔ དུས་ལ་བབ་པོ་མྱུར་བར་གཤེགས་སུ་གསོལཿ མ་མ་ཡེ་ལོང་
ཏྲ་དུ་དུ་ཙིཏྟ་ཧྲིང་ཧྲིང་ཛ6ཛབློབྷོ༔ རབ་ཁྲོས་སྲིན་མོ་གདུག་པའི་སེམས་དང་ལྡན༔
257



. མདོ་མཁྱེན་བརྩེའི་གསུང་འབུམ།
སྣང་སྲིད་དྲེགས་པ་ཡོངས་ཀྱི་སྣ་འདྲེན་ཞིང༔ སྡེ་བརྒྱད་མ་རུངས་གདུག་པའི་ཁ་སྒྱུར་
མ༔ རཀྟ་ཁྲག་གི་མཆོད་པ་འདི་བཞེས་ལཿ བསྐུལ་ལོ་རྦད་དོ་བདུད་མོ་མཐུ་མ་
ཆུངཿ ཕྲིན་ལས་བཅོལ་ལོ་སྐད་ཅིག་ལས་མ་འགྱང༔ སྡེ་བརྒྱད་དམག་དཔོན་
གཟའ་བདུད་རཱ་ཧུ་ལཿ སྔགས་ཀྱི་བདག་མོ་མ་མོ་ཡོངས་ཀྱི་གཙོ༔ གཞན་ཡང་ལྷ་
སྲིན་སྡེ་བརྒྱད་དམག་ཚོགས་དངཿ ལྕགས་སྡིག་དམར་ནག་ཁྲོ་བོ་ཁྲོ་མོའི་ཚོགས
དམ་ཉམས་དགྲ་གདོན་དམིགས་པའི་ཡུལ་ཉིད་དུ༔ སྣ་དྲོངས་དྲག་པོའི་ལས་ལ་
མཐུ་མ་ཞན༔ ཁྱོད་ཉིད་ཤིན་ཏུ་ཞེ་སྡང་འཁྲུགས་པའི་ཚེ༔ རང་ཤ་ཟ་ཞིང་རང་ཁྲག་
འཐུང་བྱེད་ན༔ དམ་ཉམས་དགྲ་གདོན་ཡུལ་ཁམས་ཅིས་མི་བརླག ཤ་ཟོས་ཁྲག་
འཐུང་རུས་འཆོས་ལྤགས་པ་གྱོན༔ ཚེ་བསོད་བཀྲག་མདངས་གཟི་བརྗིད་སྲོག་དབུགས་
རོལ མངའ་ཐང་ལོངས་སྤྱོད་ཡུལ་འཁོར་མི་ནོར་ཟས༔ སྡེ་བརྒྱད་དྲེགས་པའི་ཚོགས་
ལ་དཔེའི་རྟགས་སྦྱིན༔ ལས་ལ་མ་གཡེལ་རྒྱུགས་ཤིག་དགྲ་གདོན་ཡུལཿ ཐལ་བ་
རྡུལ་དུ་རློགས་ཤིག་ཧུར་ཐུམ་ཆད༔ ཡ་མ་ཡཱ༔ མཱ་རི་ཏྲཿ ཀིང་ནིར་ཨེ་ཧུར་ཐུམ རྒྱུག་
རྒྱུག མ་ར་ཡ་རྦད་ཆརཿ དུག་གཏོར་དགྲ་བོའི་ཕྱོགས་སུ་འཕེན༔ དམོད་མོ་བྱ་ཞིང་ཐལ་མོ་རྡེབ དེ་ནས་
དྲག་པོའི་ཟོར་འཕེན་ལ༔ ཕོ་རྒྱུད་བཟློག་པའི་གཏོར་ཟོར་ཐོགས༔ བྷྱོ༔ རྣལ་འབྱོར་སྒྲུབ་པའི་གཏོར་
ཟོར་འདི༔ ཟུར་གསུམ་གནམ་ལྕགས་ཐོག་མདེལ་དབྱིབསཿ རྩེ་མོར་གསོད་བྱེད་
ཕོ་ཉ་འཕྲོསཿ ཟུར་གསུམ་ནད་མཚོན་དུག་རླངས་འཕྱོ༔ ལོགས་གསུམ་རྡོ་རྗེའི་
སེར་ཆེན་འབེབསཿ དམ་ཉམས་དགྲ་གདོན་ལས་ངན་གྱི ཕོ་རྒྱུད་སྙིང་ལ་གཏོར་
ཟོར་ལཿ མི་རབས་བདུན་རྒྱུད་རྩད་ནས་ཆོད༔ རྒྱལ་འགོང་འབྱུང་པོའི་སྡེ་རིས་
}
་ ་
258
་ ་



ཡང་གསང་ཐུགས་ཐོག་ཡི་དམ་སྐོར། ག༽
གཏོརཿ ཡུལ་མཁར་ཐལ་བའི་རྡུལ་དུ་རློག ཙཎཱ་ཀཱི་ལ་ཡ་མ་ཡཱ་ཕྱེས་ཕྱེས་གཏོར་
གཏོར་ཨེ་ཧུར་ཐུམ་ཆད༔ གཡུལ་ངོ་བཟློག་པའི་མདའ་ཟོར་ཐོགས༔ བློ༔ ང་ནི་སྡེ་བརྒྱད་དམག་
དཔོན་སྡེ༔ དྲང་སྲོང་ཆེན་པོ་རཱ་ཧུ་ལཿ མགོ་དགུ་བརྩེགས་པའི་ང་རྒྱལ་ཅན༔ ཞེ་
སྡང་སྦྲུལ་གྱི་མཇུག་མ་འཁྱིལཿ འདོད་ཆགས་བྱ་ཡི་མགོ་བོས་བརྒྱན༔ གཏི་མུག་ཁ་
རླངས་དུག་ཏུ་འཕྱོ༔ ཕྲག་དོག་གདུག་པའི་མཚོན་ཆ་ནི༔ དབང་པོའི་གཞུ་ལ་སྲིན་
པོའི་མདལཿ བཀུག་པས་དགྲ་གདོན་དམྱལ་ཐག་གཅོད འཕང་བས་རི་རབ་མགོ་
མཇུག་ལྡོག སྒྲ་ཡིས་སྲིད་གསུམ་སྙིང་རྩ་འགསཿ ཧོར་སོགས་མཐའ་དམག་གདུག་
པ་ད མཚོན་ཤོམ་གནོད་སྦྱོར་དགྲ་བོ་ཡི༔ སྟེང་དུ་གཟིར་རོ་མ་ཧ་ཡཱ དམག་
དཔོན་འཁོར་དང་བཅས་པ་སོད༔ ཡུལ་ཁམས་སྡེ་རིས་བཅས་པ་ཀུན༔ མིང་ཙམ་
མེད་པར་ཕུང་དུ་ཆུག རཱ་ཧུ་ལ་ཤིག་ཤིག་འུར་འུར་དུན་དུན་སྲོག་ལ་ཨེ་ཧུར་ཐུམ་
རྦད༔ མོ་རྒྱུད་བཟློག་པའི་ཁྲག་ཟོར་ཐོགས བྷོ༔ སྣང་སྲིད་འཁོར་འདས་ཆོས་རྣམས་ཀུན༔
མ་ལས་མ་བྱུང་གང་ཡང་མེད༔ དཔལ་ལྡན་རང་བྱུང་རྒྱལ་མོ་ནི༔ སྔགས་སྲུང་ཁྲོས་
མ་རལ་གཅིག་མ གཡས་པས་ཁྲག་ཟོར་མདའ་ལྟར་འཕེན༔ གཡོན་པས་ལྕགས་
ཀྱི་སྤྱང་མོ་འགྱེད༔ དགྲ་བོ་མོ་རྒྱུད་ཧུར་ཐུམ་ཐོརཿ བསེན་མོ་མོ་འདྲེའི་རིགས་གྱུར་
ཀུན༔ ལུས་ངག་ཡིད་གསུམ་ཉིལ་གྱིས་གཞིག ལྕགས་སྤྱང་སྤྲུལ་པའི་དམག་ཚོགས་
ཀྱིསཿ ཟས་སྐལ་གཏད་དོ་ལས་ལ་ཡཿ མ་མ་ཏྲག་རཀྵ་ཨེ་ཧུར་ཐུམ་བྲེང་བྲེང་སྲོག་
ལ་དུང་དུང་མ་ར་ཡཱ་ཆཔཿ རྦོད་གཏོང་བཟློག་པའི་ཀོང་ཟོར་ཐོགས༔ བྷོ༔ སྡེ་བརྒྱད་དྲེགས་པའི་
དམག་ཚོགས་དང༔ སྤྲུལ་པའི་ཁྲོ་བོ་ཁྲོ་མོའི་ཚོགསཿ དྲག་གཏུམ་ཁྲོས་པའི་ལས་
259



མདོ་མཁྱེན་བརྩེའི་གསུང་འབུམ།
ལ་བཞེངསཿ ཕྱག་མཚན་མཚོན་ཆ་སྣ་ཚོགས་དངཿ དྲག་པོའི་ཀོང་ཟོར་ཐོག་ལྟར་
འཕེན༔ བྱད་མ་རྦོད་གཏོང་བསམ་ངན་འཆང༔ དམོད་པ་རང་གཤེད་རང་ལ་ཕོབ༔
རྫས་སྔགས་ཏིང་འཛིན་རང་ལ་སྒྱུརཿ ལྷ་སྲུང་རང་སྲོག་གཤེད་མར་ཐོངསཿ དྲག་
པོའི་མཚེ་ཡུངས་ཐོག་ལྟར་འབེབསཿ ཡེ་ཤེས་མེ་དཔུང་རྡོ་རྗེའི་ཆརཿ རབ་འབར་
དྲག་པོའི་ཀོང་ཟོར་གྱིས༔ བྱད་མའི་མི་ནོར་ཡུལ་ཁམས་ཀུན༔ ལྷག་མ་མེད་པར་
ཕུང་དུ་ཆུག - ཨཀསམརཿཙཤདརཿསཿམཿརཿཕཊ་ཡཾ་ཡཾ་འགུལ་འགུལ་བྷོ་
བློ་བཟློག་བཟློག ཕྱེས་ཡ་གཏོར་ཡ༔ ཨེ་ཧུར་ཐུམ་རྦད༔ དམར་ནག་གཏོར་མའི་ཚོགས་
བརྡེགས་ཤིང བྷོ༔ སྣང་སྲིད་ལྷ་སྲིན་སྡེ་བརྒྱད་དངཿ དམ་ཅན་སྲུང་མའི་དམག་ཚོགས་
ཀུན མ་གཡེལ་ཆད་པའི་དུས་ལ་བབཿ མགྱོགས་པ་ཞོན་ལ་རིངས་པར་རྒྱུགས
ཞེ་སྡང་ཕྱུངས་ལ་ང་རྒྱལ་སྐྱེད སྡང་བའི་སེམས་ལྡན་དགྲ་དཔུང་དངཿ གནོད་པའི་
སེམས་ལྡན་བགེགས་ཀྱི་རིགསཿ གདུག་པའི་སེམས་ལྡན་བྱད་མའི་ཚོགས༔ རྗེས་
ཤུལ་ཙམ་ཡང་མེད་པར་མཛོད༔ ཨ་ཡ་མ་དུ་རུ་ཙ་ཤ་ན་མ་ར་ཡ་བྷྱོ་བྷྱོ༔ ཨེ་ཧུར་ཐུ་
ཆད དྲག་པོའི་གཏོར་ཆེན་བཏེགས་ནས་ཀྱང༔ ཏིང་འཛིན་དམིགས་གནད་རྩེ་གཅིག་གིས༔ ཧོ༔ རབ་
འབྱམས་ཕྱོགས་བཅུའི་ཞིང་ན་བཞུགས་པའི་རྒྱལ་བ་རྒྱ་མཚོ་སྲས་དང་བཅས་པ་
རྣམས་དང༔ སྐུ་གསུམ་དག་པའི་ཞིང་ན་བཀའ་བརྒྱུད་བླ་མ བདུད་འདུལ་དྲག་
པོའི་ཞིང་ནས་ཡི་དམ་ལྷ་ཚོགསཿ མཁའ་སྤྱོད་གསང་བའི་གནས་ནས་ཡེ་ཤེས་མཁའ་
འགྲོ༔ རྩ་གསུམ་ལྷ་ཚོགས་འཁོར་དང་བཅས་པ་དགོངས་སུ་གསོལ་ལོ༔ ཁྱད་པར་
དུ་ཡང་གཏུམ་ཆེན་དྲག་པོ་རོལ་བའི་གཞལ་ཡས་ནས་ཡི་དམ་གུ་རུ་དྲག་ཁྲོས
260



ཡང་གསང་ཐུགས་ཐིག་ཡི་དམ་སྐོར། ག༽
ཡུམ་ཆེན་རྡོ་རྗེ་ཕག་མོ༔ གོ་ཆ་ལྷ་ལྔ༔ དྲག་རྩལ་རིགས་བཞི རྟ་མགྲིན་སེང་གདོང
ཕུར་བ་གཏུམ་མོ༔ བཀའ་ཉན་དྲེགས་པ་སྡེ་བརྒྱདཿ སྤྲུལ་པའི་ཁྲོ་བཅུ་ཡབ་ཡུམ
ལས་ཀྱི་ཕོ་ཉ་ལྕགས་སྡིག་དམར་ནག༔ དབང་ཕྱུག་འབར་མ་གིང་དང་ལིང་ཀའི་
ཚོགས་དང་བཅས་པ་དགོངས་སུ་གསོལ་ལོ༔ དཔལ་མགོན་མ་ནིང་ནག་པོ་ཕོ་རྒྱུད་
མགོན་པོའི་སྡེ་ཚོགས སྔགས་སྲུང་ཨེ་ཀ་ཙ་ཏི་མོ་རྒྱུད་མ་མོའི་སྡེ་ཚོགས དྲང་
སྲོང་གཟའ་མཆོག་ཆེན་པོ་མཐུ་ལྡན་སྲུང་མའི་དམག་ཚོགས༔ གདུག་པའི་ཀླུ་བདུད་
མགོ་དགུ་སྲོག་གཅོད་ཤན་པའི་དམག་ཚོགསཿ མཐུ་ལྡན་གཉན་གྱི་རྒྱལ་པོ༔ སྡེ་
བརྒྱད་དྲེགས་པའི་དམག་ཚོགས་འཁོར་དང་བཅས་པ་དགོངས་སུ་གསོལ་ལོ༔
ཁྱེད་རྣམས་མངོན་སྤྱོད་དྲག་པོའི་ལས་ལ་ཐུགས་མ་གཡེལཿ སྤྱན་མ་རྟུལཿ བཟོད་
པ་མ་མཛད་པར་དགོངས་ལ༔ དམར་ཆེན་གཏོར་མ་འདིའི་གཟུ་དང་དཔང་པོར་
དྲང་ཤན་མཛོད་ལ སངས་རྒྱས་ཀྱི་བསྟན་པ་བཤིག་པཿ དཀོན་མཆོག་གི་དབུ་
འཕང་སྨད་ཅིང་དགེ་འདུན་གྱི་སྡེ་དཀྲུགསཿ སེམས་ཅན་སྡུག་ལ་སྦྱོར་ཞིང་གསང་
སྔགས་བསྟན་ལ་སྡང་བ རྣལ་འབྱོར་པ་བདག་ཅག་དཔོན་སློབ་འཁོར་དང་བཅས་
པ་ལ་དོ་བསྡོ་ཕོད་བཙུགས་འདྲེ་ཚོལ་སྙད་འདོགས་སྲོག་ལ་རྒོལ་བའི་དགྲ་བོ་ཆེ་གེ་
མོའི་མི་ནོར་ཡུལ་ཁམས་དང་བཅས་པཿ བྱད་མ་ཆད་གཏོང་དམ་སྲི་འབྱུང་པོ་རྒྱལ་
བསེན་ལོག་པར་འདྲེན་པའི་རིགས་སུ་གྱུར་པ་ཟས་སྐལ་དུ་གཏད་དོ་ཟོས༔ འཐུང་
སྐལ་དུ་གཏད་དོ་འཐུངཿ མི་ནོར་སྐྱེ་རྒྱུད་རིགས་རུས་དང་བཅས་པ་གཏད་དོ༔ མིང་
གི་ལྷག་མ་ཙམ་ཡང་མེད་པར་བསྐལ་མཐའི་མེ་རླུང་ཆུས་འཇོམས་པ་ལྟར་ཐོངས་
261



་་ ་་་ མདོ་མཁྱེན་བརྩེའི་གསུང་འབུམ།
ཤིག བྷོ དབང་དྲག་ཁྲོས་པའི་སྤྲུལ་སྒྱུར་གརཿ ཞེ་སྡང་རྡོ་རྗེ་སྲིན་པོའི་རྒྱལཿ ཁྲོ་
བོ་ཆེན་པོ་གདུག་པའི་གཤེདཿ ལྕགས་སྡིག་སྤྲུལ་པའི་དམག་ཚོགས་བཅསཿ ལས་
ལ་བསྐུལ་ལོ་ད་རྒྱུགས་ཤིག ད་ནི་འཕེན་པའི་དུས་ལ་བབཿ གཏོར་ཆེན་དྲག་པོ་
གནམ་ལྕགས་ཐོག སྡེ་བརྒྱད་དྲེགས་པའི་དམག་དཔུང་བསྐོརཿ ཟ་རྔམས་ཁ་
གདངས་མཆེ་བ་གཙིགསཿ དུག་རླངས་མུན་པ་ཆི་ལི་ལི ནད་ཀྱི་ན་བུན་ཐུ་ལུ་ལུ
མཚོན་གྱི་སེར་བ་ཐ་ར་རཿ ཀླུ་བདུད་རེ་འབྱམས་ཉི་ལི་ལི ཕོ་ཉ་མང་པོ་སྐར་ལྟར་
འཁྲུགསཿ ཏིང་འཛིན་དམིགས་པའི་ཡུལ་གྱུར་པའི༔ དགྲ་གདོན་བྱད་མའི་སྟེང་དུ་
འཕེན༔ འཕངས་ནས་བཟློག་པར་མི་སྲིད་པའི༔ དྲང་སྲོང་གཡུལ་ངོར་ཆས་པ་བཞིན༔
རི་རབ་ཡིན་ཡང་རྡུལ་དུ་རློག རྒྱ་མཚོ་ཆེ་ཡང་ཧུབ་ཀྱིས་འཐུང༔ ཞིང་ཁམས་ཡིན་
་ ཡང་རྗེས་མེད་གཏོང༔ དེ་ཕྱིར་ཆོས་ཅན་སྣང་བའི་ཆ༔ ཆོས་ཉིད་སྟོང་པའི་ངང་དུ་
སྒྲོལཿ བདེ་ཆེན་ཡུམ་གྱི་མཁའ་ཀློང་དུ དུ་མ་རོ་གཅིག་རྒྱས་ཐོབ་ཅིག དྲག་སྔགས་
བཟླ་ཞིང་བརྡེགས་པའོ༔ རོལ་མོ་དྲག་པོ་དགུ་བརྡུང་བྱ༔ དར་ཅིག་དམིགས་མེད་ངང་དུ་བཞག ཕྱི་སྣོད་ཐམས་ཅད་ .
ཡུམ་ལྔའི་ཀློང༔ ནང་བཅུད་སེམས་ཅན་རིགས་ལྔའི་དལཿ དགྲ་གདོན་ཡེ་ནས་ཆོས་ཉིད་ངང༔ བདེ་བ་ཆེན་པོར་ལྷུན་
འབྱམས་ཤིངཿ འཛིན་གྲོལ་ཚད་མའི་རྟགས་ཡིན་ནོ༔ གོམ་པ་བརྒྱད་བཅུའི་ནང་ལོགས་སུ མེ་དགྲ་ཆུས་བསད་ཕྱི་
ལམ་བཅད སྒོ་དྲུང་བསྟན་སྐྱོང་དམ་སྲི་མནན ལྷ་རྒྱལ་བྱ་ཞིང་སྲུང་འཁོར་སྒོམ ནང་དུ་ལོགས་ནས་ཚེ་འགུགས་
དང༔ རང་སྲུང་གོ་ཆ་བཙན་པོ་བགོསཿ གནམ་ལྕགས་ཐོག་ལྟར་མྱུར་བ་ཡིསཿ འཕེན་པའི་ལས་མཐའ་ས་མ་ཡ༔ དྲག་
སྔགས་འབུམ་ཏིག་གནད་བསྡུས་ཤིངཿ བསྟན་པ་སྲུང་བའི་མཚོན་ཆར་བཞག བསྲེག་དང་མནན་གཏད་འཕེན་པའི་
ལསཿ མཁས་པས་སྐབས་སུ་སྦྱར་ཏེ་བྱ༔ གསུམ་ཀ་སྟབས་གཅིག་ལས་སྦྱར་ནི༔ ཤིན་ཏུ་གཉན་ཆེ་གོང་བསྙེན་དང ་
262



ཡང་གསང་ཐུགས་ཐིག་ཡི་དམ་སྐོར། ག༽
རྨི་ལམ་རྟགས་མཚན་ལེགས་པར་དཔྱད༔ དོ་གལ་ཆེ་ན་བྱ་བ་སྟེ པདྨའི་སྙིང་འབྱིན་ལག་མཐིལ་བཀྲམ. གསང་
སྔགས་བསྟན་པའི་མཚོན་ཆའོ༔ མཇུག་བསྡུ་རིམ་པ་གཞུང་ལྟར་རོ༔ ཨེ་མ༔ ལེགས་པར་གསོན་དང་མ་འོངས་འགྲོ་
བའི་སྐྱབས༔ ལྷ་ལྕམ་ཆོས་བདག་སྙིང་བུའི་སྙིང་ལ་ཆོངས༔ ང་ཡི་བླ་རྫོགས་ཐུགས་གསུམ་མན་ངག་གི ཆོས་སྲུང་གོ་
མཚོན་དྲག་སྒྲུབ་མཚོན་འཁོར་འདི༔ གྲོང་ཆོག་འདྲེ་འདུལ་ངོ་སྲུང་མ་བྱེད་པ༔ རང་དང་བསྟན་པའི་དོན་དུ་སྙིང་
སྟོབས་བསྐྱེདཿ མི་བརྒྱ་དུས་གཅིག་བསད་ཀྱང་ཉེས་མི་འབྱུངཿ བླ་མེད་སྦྱོར་སྒྲོལ་ང་ཡི་ཁྱད་ཆོས་ཏེ གཟུགས་མེད་སྒྲ་
ཐོས་ཙམ་གྱིས་བརླག་པར་ངེས༔ ད་ལྟའི་སྨོན་ལམ་ལོག་པའི་གང་ཟག་རྣམས༔ མ་འོངས་ཁྱེད་ཅག་སྤྲུལ་པས་འདུལ་
བའི་སྐབས ཡིན་ཡང་ཕོ་བདུད་གདུག་པ་ཏ་ར་ཛ མོ་བདུད་ལྡེ་ཕུར་དུག་གཟའ་དཔལ་སྒྲོན་མ ཁྱོད་ལ་སྡང་ཞིང་ང་
ཡི་བསྟན་ལ་འཚེ༔ མི་དགེ་རང་གིས་སྤྱོད་ཅིང་སྦྱོར་སྒྲོལ་སྨད༔ ལོག་ལྟ་དམ་ཉམས་ཆུ་ལྟར་འཁྲུགས་བྱེད་པསཿ གྲོལ་
བའི་ཐབས་མེད་སྔོན་གྱི་ལས་སུ་སེམས ང་ལ་གསོལ་བ་ཐོབ་དང་ཐུགས་རྗེ་ཡིསཿ མཐུ་སྟོབས་ནུས་པའི་ཡེ་ཤེས་མེ་
ལྕེའི་འོད༔ རབ་འཕྲོས་གདུག་པའི་ཚང་ཚིང་བརླག་ཡང་སྲིད༔ དེ་ཕྱིར་སྙིང་སྟོབས་མ་ཞན་སྒྲུབ་ལ་འབུངས༔ ་ ཕ་ལམ་
རྡོ་རྗེ་ཅིས་ཀྱང་འཇིགས་མེད་ལྟརཿ དྲག་སྒྲུབ་འདི་ཡིས་ཁྱེད་ཅག་སྲུང་ནུས་ཤིངཿ ལས་ངན་དེ་དག་ས་ཁམས་སྤྲེལ་གྱི་
ལོར༔ རྡོ་རྗེ་དམྱལ་བ་ཆེན་པོར་ཨ་ལ་ལ ཤིན་ཏུ་གསང་བའི་དྲག་པོའི་ལས་ཚོགས་འདི༔ མཁའ་འགྲོ་གསང་བའི་བརྡ་
རིས་ཆེན་མོར་ཐོབཿ འབྱུང་བཞིའི་དབྱིངས་སུ་སྦ་བ་ཕངས་བས་མཿ རྡོ་རྗེ་ཕག་མོའི་སྙིང་མཛོད་སྨུག་པོར་སྤོསཿ མ་
འོངས་ལྷ་ལྕམ་བརྟུལ་ཞུགས་ཌཱཀྐི་མརཿ འཕྲད་ནས་གོ་ཆ་གཙན་པོས་ལུས་བསྲུངས་ཤིངཿ གླང་སྨྱོན་མཚོན་འཁོར་ཕ་
རོལ་གཡུལ་གཞོམ་ཤོག བཀའ་འདི་ཀླུ་བདུད་མིང་སྲིང་གཉིས་ལ་གཏདཿ ཐུབ་པར་སྲུངས་ཤིག་དམ་ཚིག་སྲོག་གི་རྒྱ
ས་མ་ཡཿ ན་རཀྐན༔ གུ་ཧྱ༔ ཁ་ཐཾ༔ རང་ལ་གདུག་རྩུབ་མ་བྱེད་ཚེ་བསོད་སྤེལཿ མངོན་ཤེས་མིག་གིས་ལྟོས་ལ་གདུག་
སེམས་ལྡན
263



༢ མདོ་མཁྱེན་བརྩེའི་གསུང་འབུམ། -
༄༅། །བླ་མ་དྲག་པོའི་བསྙེན་ཡིག་དངོས་གྲུབ་ཀྱི་གཏེར་མཛོད་
མ་ཌཱཀྐིའི་གཅེས་ནོར་བཀའ་རྒྱ་ཅན་བཞུགས། །
རྩ་གསུམ་རྒྱལ་ཀུན་འདུས་པའི་ཞལ། །མགོན་མེད་འགྲོ་བའི་གཉེན་གཅིག་པུ། །
བླ་མ་ཨོ་རྒྱན་ཆོས་རྗེའི་ཞབས། །སྒོ་གསུམ་གུས་པས་ཕྱག་བགྱིའོ། །བླ་མ་དྲག་པོའི་
བསྙེན་པ་རྒྱས་པར་འདོད་པས། གནས་ཁང་དང་དུས་ཚོད་ཡོ་བྱད་ལ་སོགས་སྤྲོས་
པ་ཅན་ནི་མི་དགོས་ཏེ་ཐེག་པའི་རྩེ་རྒྱལ་ཨ་ཏི་ཡོ་གའི་ཁྱད་ཆོས་ཐུན་མོང་མ་ཡིན་
པ་དབང་རབ་ཅིག་ཆར་བའི་ནོར་སྐལ་བླ་ན་མེད་པ་ཡིན་ནོ། །དེ་ཡང་གཞུང་དུ།
གནས་དུས་ཡོ་བྱད་སྤྲོས་པ་བྲལ། །ཞེས་སོགས་དང་། དེ་ཉིད་ལས། དང་པོ་ལས་
ཅན་དག་གིས་འདི་མི་རྟོགས། །སེང་གེའི་འོ་མ་སྣོད་མིན་མི་ཆུམ་བཞིན། །ཡོངས་
སུ་གྲགས་ན་ཕངས་པའི་རྒྱུ་ལས་གང་། །གསུངས་པ་ལྟར་རོ། །འོན་ཀྱང་རང་མཚམས་
སྒྲུབ་དང་པོ་ལ་འཇུག་སྐབས་ཡིན་ན་དུས་ཚོད་ལ་ངེས་བཟུང་དང་། ཡོ་བྱད་ཀྱི་སྤྲོས་
པ་དབེན་ཀྱང་སྤྱི་ཆིངས་ཆོ་གའི་འགྲོས་ཙམ་ནི་དཔལ་ཆེན་སྐབས་ལྟར་བྱ་ཆོག་ལ།
དེ་ཡང་དང་པོ་བདེ་བའི་གདན་ལ་བག་ཕེབས་པར་འཁོད་ལ་ཐུན་མོང་གི་སྔོན་
འགྲོས་རྒྱུད་སྦྱངས་རྗེས་བླ་མའི་རྣལ་འབྱོར་དབང་བཞི་བླང་བ་དང་བཅས་མན་
ངག་དམིགས་གནད་ལྡན་པས་གསོལ་བ་བཏབ་ཅིང་ཐུགས་ཡིད་བསྲེས་པར་བྱས་
པས་ཉམས་ཆག་དག་ཅིང་བསྒྲུབ་པ་མཐར་ཕྱིན་པ་ཡིན་ནོ་གསུངས། དེ་ནས་སྐྱབས་
，
264



ཡང་གསང་ཐུགས་ཐིག་ཡི་དམ་སྐོར།
སེམས་ཡན་ལག་བདུན་པ་ཚར་གསུམ་བྱ། སྡེ་བརྒྱད་གསེར་སྐྱེམས་མཆོད། མཚམས་
ཐོ་འཛུགས་ཤིང་བསྐྱེད་བསྟིམ་ཕྲིན་ལས་བཅོལ་བ་སོགས་བྱ། གཉིས་པ་བགེགས་
བསྐྲད་ནི་ཆོ་ག་གཞན་ལྟར་གཉིས་འཛིན་གྱི་བློས་ཁྲོ་བོ་ཡེ་ཤེས་པའི་དམག་ཚོགས་
ཀྱིས་འདྲེར་འཛིན་འཁྲུལ་གཟུང་དམིགས་བྱར་བྱེད་པའི་རྒྱ་མཚོའི་ཕ་མཐར་བསྐྲད་
པ་ལྟ་བུ་མིན་པ། ང་ནི་ཡེ་ནས་རང་བྱུང་བ༔ ཞེས་པའི་དོན་གདོད་ནས་ཁྲོ་བོ་འཆོལ་
བའི་རང་བཞིན་དུ་དེ་ལྟར་ཡིན་པ་ལ་ཡིན་པའི་གནས་ལུགས་ཀྱི་དོན་དྲན་པར་
བྱས་ནས་གློ་བུར་གཞུང་དུ། གཟུང་དང་འཛིན་པའི་རྒྱུ་རྐྱེན་ལསཿ མ་རིག་རྣམ་
རྟོག་བགེགས་ཤར་བ༔ དམིགས་མེད་བརྗོད་བྲལ་ངང་དུ་བསྐྲདི༔ གསུངས་པ་
ལྟར་སེམས་ཀྱི་དྲི་མ་སྦྱོང་བའི་རྟེན་འབྲེལ་ཙམ་དུ་དཔལ་ཆེན་ཕྱག་རྒྱ་རྒྱས་པའམ།
ཡང་ན་ཕྱག་རྒྱ་གཅིག་པ་ལྟར་བསྒོམས་ལ་སྣོད་དང་བཅུད་དུ་འཛིན་པའི་རྣམ་རྟོག་
གི་བགེགས་བསྐྲད་པའོ། །གསུམ་པ་སྲུང་གུར་ནི་དག་པ་རབ་འབྱམས་ཀྱི་རོལ་བར་
ཤེས་པར་བྱའོ། །བཞི་བ་བྱིན་འབེབས་ནི་སྣང་སྲིད་བླ་མར་ཤེས་པས་བྱིན་ཕབ་པའོ། །
ལྔ་པ་མཆོད་པ་བྱིན་གྱིས་བརླབ་པ་ནི། ཕྱི་སྣོད་དག་པ་རབ་འབྱམས། ནང་བཅུད་
དཔའ་བོ་མཁའ་འགྲོ། ཡུལ་དྲུག་འདོད་ཡོན་མཆོད་རྫས། དེ་ལས་འོད་ཟེར་སྤྲོ་
བསྡུས་མཆོད་པའོ། །དངོས་གཞིའི་བསྐྱེད་རིམ་ཏིང་འཛིན་གསུམ་གྱི་གོ་དོན་བླང་
བ་ནི། ཕྱི་རྟེན་གཞལ་ཡས་ཁང་དང་། ནང་བརྟེན་པ་ཁྲོ་རྒྱལ་ཆེན་པོའི་ཞལ་ཕྱག་
གི་ངེས་པ། སྐུའི་རྣམ་འགྱུར་ཕྱག་མཚན། གོ་ཆའི་ལྷ་ལྔ། སྲས་མཆོག་རིགས་བཞི།
མཚམས་བཞིའི་ལྷ། དེའི་ཕྱི་རོལ་དྲེགས་པ་སྡེ་བརྒྱད། དེའི་རྒྱབ་ཏུ་ཁྲོ་བཅུ། གཞན་
-
-
265
265



མདོ་མཁྱེན་བརྩེའི་གསུང་འབུམ།
ཡང་རྩ་གསུམ་གྱི་ལྷ་ཚོགས། གིང་ལང་འབར་མ་སོགས་ཀྱི་དེ་ཉིད་སླར་བསྐྱེད་རིམ་
རྒྱས་སྤྲོས་སྐབས་དང་། དག་རྫོགས་སྨིན་གསུམ་སྦྱར་ཐོག་རང་ཕྱོགས་གཏེར་རྙིང་
དང་མཐུན་པར་གསུངས། དེ་ནས་རིགས་བདག་སྤྱན་དྲངས་དབང་བསྐུར་བ། སྤྱན་
འདྲེན་མཆོད་བསྟོད་བཞུགས་གསོལ་གདབ་པ་ནི་གཞུང་གི་ཚིག་གསལ་ལྟར་རོ། །དེ་
ནས་ཐུགས་དམ་བསྐུལ་ཞིང་བསྙེན་སྒྲུབ་ཆིག་དྲིལ་བཟླས་པ་བྱ་བ་ནི། རང་ཉིད་གུ་
རུ་དྲག་པོ་ཡབ་ཡུམ་དུ་གསལ་བའི་སྐུ་ལུས་འཇའ་ཚོན་ནམ་དྭངས་ཤེལ་གྱི་མེ་ལོང་
སྒྲིབ་གཡོགས་དང་བྲལ་བ་ལྟ་བུའི་ཐུགས་ཀར་ཡེ་ཤེས་སེམས་དཔའ་ཀུན་བཟང་
མཐིང་གསལ་སྐུ་གཅེར་བུ་རྒྱན་ཐམས་ཅད་སྤངས་པ། ཞབས་སྐྱིལ་མོ་ཀྲུང་། ཕྱག་
དམ་རྒྱ་མཛད་པ་གསལ་བའི་ཐུགས་ཀའི་ཐད་དབུས་དྲང་པོར་ལུས་ཀྱི་བག་ཆགས་
སྦྱང་ཕྱིར་སྐུའི་རྟེན་རིན་ཆེན་ཟུར་བརྒྱད་གསེར་བཙོ་མའི་མདོག་ལྟར་འོད་ཟེར་
འཚེར་བ། དེའི་དབུས་སུ་ཉི་གདན། ： སེམས་ཀྱི་བག་ཆགས་སྦྱང་ཕྱིར་ཐུགས་ཀྱི་
རྟེན་ཧཱུྃ་མཐིང་ཀ་གནམ་སྔོན་བཞུས་པའི་ཁུ་བས་བྲིས་པ་ལྟ་བུའི་རི་མོ་ཅན་ཧ་ཁོག་
དཔུང་པ་མདུན་གཏད་པ། དེའི་མཐར་ངག་གི་བག་ཆགས་སྦྱང་ཕྱིར་གསུང་གི་རྟེན་
སྔགས་ཀྱི་ཕྲེང་བ་དམར་པོ་བྱུ་རུའི་ཕྲེང་བ་ལ་ཏིལ་མར་བསྐུས་པའི་དཔེར་འོས་པ་
ཡིག་ངོ་ནང་བསྟན་གཡས་བསྐོར་དུ་འཁྱིལ་བ་ལ་དམིགས་པ་གཏད། སྔགས་ཕྲེང་
ལས་ཐུགས་རྗེ་བསྐུལ་བའི་འོད་ཟེར་ཁ་དོག་ལྔ་ལྡན་ཐུགས་སྲོག་ལ་ཕོག་པ་ཙམ་
གྱིས་ཐུགས་སྲོག་གཟི་བྱིན་འབར་ཏེ། དེ་ལས་འོད་ཟེར་མུ་མཐའ་མེད་པར་འཕྲོས།
ཡེ་ཤེས་སེམས་དཔའི་ཞལ་ནས་ཐོན་དྲག་པོའི་རྔམ་སྐད་འཚེར་བའི་ཞལ་ནས་
་
266



，
ཡང་གསང་ཐུགས་ཐིག་ཡི་དམ་སྐོར། ག༽
ཐོན། འོད་ཟེར་གྱི་རྩེ་མོ་རེ་རེ་བཞིན་འདོད་པའི་ཡོན་ཏན་ལྔ་ལྡན་གྱི་མཆོད་རྫས་
ཐོགས་པའི་ལྷ་མོ་མཛེས་ཤིང་ཡིད་དུ་འོང་བ་གྲངས་དང་མཐས་མི་གཏུགས་པ་ཉི་
མའི་ཟེར་ལ་རྡུལ་འཁྲིགས་པ་བཞིན་སྤྲོས་ཏེ། སྟེང་ཕྱོགས་ནང་གསལ་ཐིམ་ལ་མ་
རྨུགས་པའི་གདོད་མའི་སངས་རྒྱས་ཀུན་ཏུ་བཟང་པོའི་ཞིང་ཁམས་བསམ་བརྗོད་
ཡུལ་ལས་འདས་པ། དེ་འོག་ངེས་པ་ལྔ་ལྡན་རང་སྣང་ལོངས་སྐུ་ཆེན་པོའི་ཞིང་ཁམས།
དེ་འོག་སྒྱུ་འཕྲུལ་མེ་རི་འབར་བའི་ཞིང་ཁམས། དེ་འོག་ཤར་ན་མངོན་པར་
དགའ་བ། ལྷོ་རུ་དཔལ་དང་ལྡན་པ། ནུབ་ཏུ་པདྨ་བརྩེགས་པ། བྱང་དུ་ལས་རབ་
གྲུབ་པ། དབུས་སུ་སྟུག་པོ་བཀོད་པ་སྟེ་ཕྱེད་སྤྲུལ་ལོངས་སྐུའི་ཞིང་ཁམས་ལྔ།
གཞན་ཡང་རྔ་ཡབ་བདེ་བ་ཆེན་པོའི་ཕོ་བྲང་། ནུབ་ཕྱོགས་དྷུ་མ་ཐ་ལ་མཁའ་
འགྲོའི་གྲོང་ཁྱེར། མཁའ་སྤྱོད་དང་ས་སྤྱོད་སྤྲུལ་པ་སྐུའི་ཞིང་ཁམས་ན་བཞུགས་
པའི་རྩ་གསུམ་རྒྱལ་པ་རབ་འབྱམས་ཀྱི་ལྷ་ཚོགས་ཞི་དང་ཁྲོ་བོའི་རྣམ་འགྱུར་མ་
ངེས་པ་སྣ་ཚོགས་སྟོན་པའི་བྱང་སེམས་ཆོས་ཀྱི་དབྱིངས་དང་མཉམ་ཞིང་བསམ་
གྱིས་མི་ཁྱབ་པ་དཔེར་ན་ཏིལ་གྱི་གོང་བུ་ཁ་ཕྱེ་བ་ལྟར་བཞུགས་པ་ལ་བདེ་སྟོང་
བདུད་རྩིས་མཆོད་པ་དེ་ཉིད་ཀྱི་གྲངས་དང་མཉམ་པའི་བསམ་བརྗོད་གཉིས་ཀའི་
ཕ་མཐའ་མི་དཔོག་པ་ཕུལ་བས། ལྷ་ཚོགས་དེ་དག་གི་ཐུགས་བདེ་སྟོང་གི་རོས་
ཚིམ་ཞིང་ཡབ་ཡུམ་བདེ་བ་ཆེན་པོས་མྱོས་པའི་འཁྲིལ་སྦྱོར་མཛད། སླར་ཡང་སྐུ་
དགྱེས་པའི་གར་བསྒྱུར། གསུང་དགྱེས་པའི་མགུར་གླུ་སྒྲོག་ས། ཐུགས་བདེ་ཆེན་
གྱི་ཉམས་སྣང་འུར་ནས་སྤྲུལ་པའི་དཀྱིལ་འཁོར་རྟེན་དང་བརྟེན་པ་བཅས་སྐད་
267



E
,
་ ：
-
-
--
མདོ་མཁྱེན་བརྩེའི་གསུང་འབུམ།
ཅིག་གིས་མདུན་གྱི་ནམ་མཁར་སྤྱན་དྲངས་འོད་དུ་ཞུ་ནས་གསང་བ་གསུམ་བླ་མ་
དྲག་པོའི་རྡོ་རྗེ་གསུམ་ལ་འདྲེས། ཞིང་ཁམས་ཀྱི་བཀོད་པ་གཞལ་ཡས་ཁང་ལ་
འདྲེས། དེ་དག་གི་ཐུགས་རྒྱུད་ན་བཞུགས་པའི་སྟོང་ཉིད་བདེ་བའི་ཡེ་ཤེས་ཀྱི་ངོ་བོ།
མཁྱེན་བརྩེ་ནུས་གསུམ་གྱི་དཔལ་ཡོན་དང་བྱིན་རླབས་དངོས་གྲུབ་ཐམས་ཅད་
ཐུགས་སྲོག་གི་ས་བོན་ལ་ཐིམ་པར་མོས་སོ༑ །དེའི་རྐྱེན་གྱིས་ཐུགས་སྲོག་གཟི་
བྱིན་ལྷག་པར་རྒྱས་ཏེ་ཉི་མ་འཆར་ཀའི་ཟེར་ལྟར་བཀྲག་མདངས་གཟི་བརྗིད་མིག་
གིས་མི་བཟོད་པ་ཙམ་དུ་གྱུར་པར་བསྒོམས་ལ་མཆོག་ཐུན་མོང་གི་དངོས་གྲུབ་
ཐོབ་བྱུང་བར་མོས་སོ། །ཡང་སྔགས་ཕྲེང་ལས་འོད་ཟེར་འཕྲོས། གུ་རུ་དྲག་པོའི་
ཞལ་དགུ་ལས་དམིགས་བསལ་མན་ངག་གི་ཞལ་ནས་ཐོན། ཁམས་གསུམ་རྒྱུད་
དྲུག་ལམ་ལྔས་བསྡུས་པའི་ནང་བཅུད་ཀྱི་སེམས་ཅན་ཐམས་ཅད་ལ་ཕོག་པ་ཙམ་
གྱིས་ལས་དང་ཉོན་མོངས་པ་ན་ཚ་སྡུག་བསྔལ་ཉེས་ལྟུང་དྲི་མའི་ཚོགས་བག་
ཆགས་དང་བཅས་པ་ལྷག་མེད་དུ་གཞོབ་ཐུལ་གྱིས་བསྲེགས་ཤིང་སྣོད་དང་བཅུད་
དུ་འཛིན་པའི་ཞེན་རྟོག་ཉི་མས་བ་མོར་བཞུ་བ་ལྕགས་བསྲེགས་ལ་མར་གྱིས་རེག་
པ་ལྟར་འོད་དུ་ལྟེམ་གྱིས་ཞུ་ནས་ཕྱི་རྟེན་གུ་རུ་དྲག་པོའི་གཞལ་ཡས་ཁང་དང་
འདྲེས། ནང་བཅུད་བླ་མ་དྲག་པོའི་ལྷ་ཚོགས་སུ་གྱུར་པར་བསམས་ལ། སླར་འོད་
ཟེར་ཚུར་འདུས་སྔགས་ཕྲེང་ལ་ཐིམ་པར་བསམ་མོ། །སྡེ་བརྒྱད་གནད་ལ་འབེབས་
པ་ནི། ཡང་སྔགས་ཕྲེང་ལས་འོད་ཟེར་འཕྲོས། སྐུའི་དབྱིབས་བརྒྱུད་བདེ་བའི་
མན་ངག་དང་ལྡན་པའི་ཞལ་ནས་ཐོན། སྣང་སྲིད་ཀྱི་དྲེགས་པ་སྡེ་བརྒྱད་ཐམས་ཅད་
-
སྣ
་
，，
268



__ ཡང་གསང་ཐུགས་ཐིག་ཡི་དམ་སྐོར། ག༽
དང་ཁྱད་པར་སྙིགས་དུས་སེམས་ཅན་བསོད་ནམས་དམན་ཞིང་སྨོན་ལམ་ལོག་
པའི་གདུག་འདྲེ། གཞན་ཡང་ཚེ་ཆོས་ལ་བར་དུ་གཅོད་པའི་དགྲ་གདོན་བགེགས་
རིགས་སྤྱི་དང་བྱེ་བྲག་ལ་ཕོག་པས། དེ་ཐམས་ཅད་ཀྱི་འཁོར་སྡེ་རིས་དང་བཅས་
སྐྱོབ་བྱེད་རྒྱབ་རྟེན་དང་བཅས་ལ་སྤུ་རྡུལ་ལ་ལྕགས་སྲེག་འཕྲད་པའམ། དུས་
མཐའི་བསྐལ་པའི་མེ་ལྕེས་རྩྭ་སྤུར་ཕྲ་མོ་ལ་རེག་པ་ཇི་བཞིན་མིང་མཐར་གཞོབ་
ཐུལ་གྱིས་ལྷག་མེད་དུ་བསྲེགས་ཤིང་འོད་དུ་བཞུས་ཤིང་ལུས་ངག་ཡིད་གསུམ། ཚེ་
བསོད་དཔལ་འབྱོར་མཐུ་སྟོབས་ནུས་པ་གཟི་བརྗིད་བཀྲག་མདངས་ཐམས་ཅད་རུབ་
ཀྱིས་བསྡུས་ཤིང་དྲངས་ཏེ་ཐུགས་སྲོག་སྔགས་ཕྲེང་དང་བཅས་པ་ལ་ཐིམ། དེ་དག་
གི་རྣམ་ཤེས་དབྱིངས་ཀྱི་ཡུམ་ཆེན་མོའི་ཐུགས་ཀློང་དུ་འདྲེས། དེའི་རྐྱེན་གྱིས་གཙོ་
འཁོར་གྱི་ལྷ་ཚོགས་ཐམས་ཅད་ཀྱང་སྐུའི་བཀྲག་མདངས་པདྨ་རཱ་གའི་ལྷུན་པོ་ལ་ཉི་
འོད་འབུམ་གྱིས་འཁྱུད་པ་ལྟ་བུར་གྱུར། གསུང་གི་བཀྲག་མདངས་འབྲུག་སྟོང་དུས་
གཅིག་ལྡིར་བའི་རང་སྒྲ་བཞིན་དུ་གྱུར། གཞན་ཡང་མཐུ་སྟོབས་ནུས་པ་རྫུ་འཕྲུལ་
སོགས་བསམ་གྱིས་མི་ཁྱབ་པ་རྒྱས་ཏེ་ཁམས་གསུམ་ལས་རྣམ་པར་རྒྱལ་བའི་
བདག་ཉིད་ཅན་དུ་གྱུར་པར་བསམ་ལ། རབ་ཆོས་ཉིད་ལྟ་བ་རྟོགས་པའི་རྣལ་
འབྱོར་པ་ཡིན་ན་གདོད་ནས་མ་བསྐྱེད་ཡོངས་གྲུབ་ལྷ་ཡིན་དུས་དེ་ལ་དམིགས་
པའི་ཁྱེར་སོ་སོགས་གསར་སྤྲོས་མི་དགོས་ཏེ། གཞུང་ནས། ཡེ་ནས་དག་པ་སྐུ་
གསུམ་ལྷ། གསུངས་པ་ལྟར་རོ། །དེ་མིན་སྒོ་གསུམ་པོ་ཐ་མལ་དུ་མ་སོང་བར་རྩེ་
གཅིག་ཏིང་འཛིན་ཡེངས་མེད་དགོངས་པ་ནི། དེ་ཉིད་ལས། སྒྲར་གྲགས་སྔགས་



-
མདོ་མཁྱེན་བརྩེའི་གསུང་འབུམ།
དང་དྲན་རྟོག་ཐུགསཿ ཁྱེར་སོ་གསུམ་དང་མ་བྲལ་ན འཁོར་བ་མ་སྤངས་གནས་
སུ་དག༔ གསུངས་དོན་དྲན་བཞིན་པའི་ངང་དུ་བཟླ་བ་ལ་འབད། སྐབས་རེ་དམིགས་
པའི་འཕྲོ་འདུ་མི་གསལ་ཞིང་བྱིང་རྨུགས་འཐིབ་པ་སོགས་བྱུང་ན། གཞུང་ལས།
ཏིང་འཛིན་སེམས་དཔའི་མཐའ་བསྐོར་དུ༔ སྔགས་ཕྲེང་འགལ་མེའི་འཁོར་ལོ་བཞིན
སྒྲ་དང་བཅས་ཏེ་འཁོར་བ་ལསཿ སེམས་བཟུང་སྣང་བ་ཧུར་བསྐྱེད་དོ༔ ཞེས་པའི་
དོན་ནམ་མཁའི་ཀློང་ནས་སྤྲིན་གྱི་རྔ་གསང་འབུམ་དུས་གཅིག་ཏུ་ལྡིར་བ་དང་།
བུང་བ་ཚང་ཞིག་པ་ལྟར་རང་སྒྲ་དང་བཅས་འཁོར་བ་ལ་སེམས་གཏད་པའོ། །
གནས་སྐབས་འདི་ཚོར། ཡེ་ཤེས་ལྷ་ཡི་ལུང་བསྟན་དང་། །བར་ཆོད་བགེགས་ཀྱི་
མཚན་ལྟས་སོགས། །ཆོ་འཕྲུལ་སྣ་ཚོགས་གང་ལྟར་ཡང་། །བཟང་ངན་རེ་དོགས་
མི་བྱ་བར། །གནས་ལུགས་གཉུག་མའི་ཞལ་ལ་ལྟོས། །དེ་ཚེ་གཞུང་ལས། སྲིད་
གསུམ་འཇིག་ཀྱང་མི་སྐྲག་པའི༔ འཇིགས་མེད་རྡོ་རྗེའི་དཔའ་ངར་བཟུང གསུངས་
བཞིན་ཐམས་ཅད་འཁྲུལ་སྣང་ཤ་སྟག་ཡིན་པ་ཐག་ཆོད་དགོས་ཞེས་བཀའ་གནང་
འདུག སྐབས་རེར་སྣང་བ་གཏད་མེད་རིག་པ་སྤྱད་སྤྱོད་ཀྱི་བརྗོད་བྲོལ་ཉམས་ཤར་
ཚེ་འདི་ནི་ཟབ་མོ་ཐུགས་ཀྱི་སྒྲུབ་པའི་ཐུགས་སྲོག་གི་ཧཱུྃ་གླུ་གྱུར་ཀྱུར་ལེན། དེ་ཁོ་ན་
བཟླས་པས་ཆོག་པར་གསུངས་སོ། །གྲུབ་པའི་མཚན་མ་ནི་གཞུང་དུ་གསུངས་པ་
ལྟར་རོ། །གཉིས་པ་སྒྲུབ་ཆེན་འདོ་ལིའི་བཟླས་པ་ནི། ཡེ་ཤེས་སེམས་དཔའི་
ཐུགས་སྲོག་མཐར་སྔགས་ཕྲེང་མར་མེ་གཅིག་ལས་གཉིས་མཆེད་དང་། ཆུ་ལས་
ཆུ་བུར་ཐོལ་ཐོལ་རྡོལ་བའི་མཚུངས་དཔེར་འོས་པ་ལུ་གུ་རྒྱུད་དུ་བྱུང་། ཡབ་ཀྱི་ཞལ་
270



ཡང་གསང་ཐུགས་ཐིག་ཡི་དམ་སྐོར།
ནས་ཐོན། ཡུམ་གྱི་ཞལ་དུ་ཞུགས། ཐུགས་སྲོག་བཻ་ཡིག་ལ་སྔགས་ཕྲེང་གཡོན་
བསྐོར་དུ་འཁོར། དེའི་འོད་ཀྱིས་ཐུགས་སྲོག་བསྐུལ་བ་ཙམ་གྱིས་དེ་ལས་འོད་ཟེར་
ཁ་དོག་ལྔ་ལྡན་འཕྲོས། སྟེང་ཞལ་ནས་ཐོན། དེ་ལས་འོད་ཟེར་མུ་དང་མཐའ་མེད་
ཅིང་བསམ་བརྗོད་གཉིས་ཀའི་ཕ་རོལ་དུ་འདས་པ་ཕྱོགས་བཅུར་འཕྲོས། འོད་
ཟེར་དེ་དག་རེ་རེའི་སྣེ་མོར་ཕྱི་སྒེག་བཞི། ནང་སྒེག་བཞི། གསང་བའི་རིགས་མ་
ལྔ༈ འདོད་ཡོན་གྱི་ལྷ་མོ་གསུམ་ལ་སོགས་གཞོན་ནུ་མ་བཅུ་དྲུག གཞན་ཡང་མཆོད་
རྫས་ཀྱི་རྣམ་གྲངས་སྣ་ཚོགས་ཐོགས་པའི་ལྷ་མོ། བླ་མས་རྗེས་སུ་བཟུང་བའི་རྟེན་
འབྲེལ་དུ་མཛེས་ཤིང་ཡིད་དུ་འོང་བ་མཐོང་ན་མི་མཐུན་པ་མེད་པ། དཔེར་ན་དབྱིངས་
ཕྱུག་མའི་ཀློང་དུ་གཟའ་སྐར་ཤར་བ་ལྟ་བུ། སངས་རྒྱས་སྤྱན་མའི་ཀློང་དུ་མེ་ཏོག་
སྣ་ཚོགས་འགྲེམ་པ་ལྟ་བུ། མཁའ་ཁྱབ་རྒྱལ་བའི་ཞིང་ཁམས་ཀྱི་རྡུལ་གྲངས་མཉམ་
པ་སྤྲོས། ཕྱོགས་བཅུ་དུས་བཞིའི་རྩ་གསུམ་རྒྱལ་བ་རབ་འབྱམས་ལ་བདེ་སྟོང་བདུད་
རྩིས་མཆོད་པ་ཕུལ་བས་དགྱེས་པ། ཡབ་ཡུམ་བདེ་བའི་མཉམ་སྦྱོར་མཛད། སླར་
ཡང་ཐུགས་རྗེས་ཆགས་བརྩེ་བ་ཆེན་པོས་དགོངས་བཞིན་དུ་དཀྱིལ་དང་འཁོར་གྱི་
ལྷ་ཚོགས་ཐམས་ཅད་སྐད་ཅིག་གིས་མདུན་གྱི་ནམ་མཁར་ཁ་བ་བུ་ཡུག་འཚུབ་པ་
ལྟར་བྱོན་འོད་དུ་ཞུ། ཐུགས་སྲོག་སྔགས་ཕྲེང་དང་བཅས་པ་ལ་ཐིམ་པས་གཟི་བྱིན་
ལྷག་པར་འབར་ཞིང་ཟབ་མོ་སྔགས་ཀྱི་རང་སྒྲ་དང་བཅས་ཐུགས་སྲོག་ལ་གཡོན་
བསྐོར་དུ་གདན་ལས་འཕགས་ཏེ་ལན་གསུམ་འཁོར་ནས་སྐུའི་དབྱིབས་བརྒྱུད་
རྣལ་འབྱོར་མའི་མཁའ་ཀློང་ནས་ཐོན། ཡབ་ཀྱི་རྡོ་རྗེ་ནོར་བུར་ཞུགས་ཐུགས་སྲོག་
271



མདོ་མཁྱེན་བརྩེའི་གསུང་འབུམ།
གི་ས་བོན་ལ་འཁོར་ཞིང་སྔགས་ཕྲེང་རྣམས་རང་རང་ལ་ཐིམ་པར་བསམ། དེའི་རྐྱེན་
གྱིས་དགའ་བ། མཆོག་དགའ། ཁྱད་པར་གྱི་དགའ་བ། བསམ་གྱིས་མི་ཁྱབ་པའི་
དགའ་བ་སྟེ་བདེ་ཆེན་དགའ་བ་རྣམ་བཞིའི་རྩལ་དྲག་པོར་འབར་ཞིང་བསམ་གྱིས་
མི་ཁྱབ་པའི་བདེ་བས་མྱོས་པའི་དོན་གྱིས་ལུས་ཀྱི་རྔུལ་ཆུ་རྡོལ་བ་ལྟར་ཐུགས་ཀ་
སོགས་སྐུ་ལུས་ཀྱི་ཆ་ཐམས་ཅད་ནས་བྱིན་རླབས་ཡེ་ཤེས་ཀྱི་འོད་ཟེར་མུ་མཐའ་
མེད་པར་ཐོན་ནས་འཁོར་ལ་ཕོག དེ་ཀུན་ཀྱང་བཀྲག་མདངས་གཟི་བརྗིད་པདྨ་རཱ་
གའི་ལྷུན་པོར་ཉི་འོད་འབུམ་གྱིས་འཁྱུད་པ་ལྟར་དུ་གྱུར་ནས་ཞི་རྒྱས་དབང་དྲག་
བཞི་ཡིས་ཕྲིན་ལས་རབ་འབྱམས་ཐོགས་མེད་དུ་སྒྲུབ་པར་བསམ་པ་དང་། འཁོར་
གྱི་ལྷ་ཚོགས་ཐམས་ཅད་ཀྱིས་འོད་ཟེར་བཀྱེས་པས་ཕྱི་སྣོད་འབྱུང་བ་ལྔ་ནང་
བཅུད་སྐྱེ་འགྲོའི་ཚེ་བསོད་དཔལ་འབྱོར་ཏེ་མདོར་ན་སྣང་ཞིང་སྲིད་པའི་ཆོས་སོ་
ཅོག་འོད་དུ་ཞུ་ནས་བཀྲག་མདངས་མཐུ་སྟོབས་ནུས་པ་སོགས་ཚོགས་ཀྱི་དཔལ་
ཡོན་ཇི་སྙེད་མཆིས་པ། དེ་ཀུན་འོད་ཟེར་སྣེ་མོར་བསྡུས་ཏེ་རང་དང་འཁོར་གྱི་ལྷ་
ཚོགས་ལ་ཐིམ་པས་དབང་དང་བྱིན་རླབས་དངོས་གྲུབ་ཐམས་ཅད་ཐོབ་བྱུང་བར་
བསམ་པ་ནི་འཁོར་བྱིན་གྱིས་རློབས་པ་ཡིན། དེ་དག་གི་རིག་པ་ཡུམ་མཁར་འདྲེས་
ནས་སྣོད་བཅུད་ཡོངས་བསྒྲལ་དག་ཞིང་དུ་བསྒྱུར་བར་བསམ་ལ་བཟླས་པ་ལ་
འབད། ལས་སྦྱོར་དྲག་པོ་ཐོག་རྒོད་ནི། ཡང་བདག་ཉིད་པདྨ་དྲག་ཁྲོས་གསལ་
བའི་ཐུགས་སྲོག་ལས་དྲག་པོའི་འོད་ཟེར་ཚ་ལ་རྩུབ་པ། རྣོ་ལ་མྱུར་བ་རྔམ་ལ་འབར་
བ་གློག་ལྟར་འཁྱུགས་པ་ཞིག་འཕྲོས། སྐུའི་དབྱིབས་བརྒྱུད་གོ་ཆ་གསང་བའི་ལྷ་
272
，



ཡང་གསང་ཐུགས་ཐིག་ཡི་དམ་སྐོར། ག༽
ལྔ་བསྐུལ། ལྷ་ལྔའི་སྐུའི་ཆ་ཐམས་ཅད་ལས་འོད་ཟེར་འཕྲོས། དྲག་རྩལ་རིགས་
བཞི། རྟ་ནག་སེང་གདོང་ཀི་ལ་ཡ་བསྐུལ། དེ་ནས་འོད་འཕྲོས་འཁོར་ལྷ་ཚོགས་
ཐམས་ཅད་བསྐུལ་བས། དེ་རྣམས་ཀྱང་སྙིགས་མའི་དུས་ཀྱི་རྒྱལ་འགོང་དམ་སྲི་ལོག་
འདྲེན་གདུག་པ་ཅན་ཐམས་ཅད་ཚར་བཅད་པའི་ཕྱིར་དུ་མངོན་སྤྱོད་དྲག་པོའི་ལས་
ལ་རྔམས་བཞིན་དུ་སྐུ་མི་སྡུག་སྲིན་པོ་ཁྲོས་པའི་ཟིལ་ཕྱུང་། གསུང་མི་སྙན་ཛ་བྷོ་ཕཊ༔
གསུམ་གྱི་ངར་སྐད་སྒྲོགས། ཐུགས་དྲག་གཏུམ་སྙིང་རྗེ་ཁྲོས་པའི་ཞེ་སྡང་གི་ཤུགས་
བསྐྱེད། དཀྱིལ་འཁོར་གྱི་བདག་པོའི་སྤྱི་གཙུག་ནས་བྱ་ཁྱུང་གི་དམག་ཚོགས། མེ་
དབལ་རང་འདྲའི་དམག་ཚོགས། ཕྱག་མཚན་སྡིག་པ་དམར་ནག་ལས་སྡིག་པའི་
དམག་ཚོགས། གཞན་ཡང་ཁྲོ་བོ་དང་ཁྲོ་མོ་སོགས་ལས་གཤིན་གྱི་ཕོ་ཉ་བསམ་གྱིས་
མི་ཁྱབ་པ་གླག་ནག་གཟན་ལ་འཛུམ་པ་ལྟར་མྱུར་བའི་ཤུགས་ཀྱིས་བསྐྱོད་པ་སྤྲོས་
པས། སྲིད་པ་གསུམ་པོ་འདི་བསྐལ་པ་འཇིག་པའི་འུར་སྒྲ་བཞིན། གཡོ་རབ་ཏུ་
གཡོ། འགུལ་རབ་ཏུ་འགུལ། ལྡེག་རབ་ཏུ་ལྡེག ཤིག་ཤིག་ཡོམ་ཡོམ་དུ་གྱུར།
དམིགས་བྱའི་བསོད་ནམས་དབང་ཐང་རླུང་རྟ་སྒྲུབ་པའི་མན་ངག་གི་གནད་ནི།
སྟོན་པ་ཉན་ཐོས་རང་རྒྱལ་ནས་མྱ་ངན་ལས་འདས་པ་ཐམས་ཅད་དང་། མནར་མེད་
དམྱལ་ཁམས་ཡན་ཆོད་རིགས་དྲུག་གི་སེམས་ཅན་འགྲོ་དང་མི་འགྲོ་ཐམས་ཅད་
མདུན་དུ་བཀུག མེ་དབལ་ཁྱུང་དང་སྡིག་པའི་དམག་ཚོགས་བསམ་གྱིས་མི་ཁྱབ་
པས་བསད་བཅད་གཏུབ་ཅིང་རྡུལ་དུ་བརླགས་ནས་ཤ་ཁྲག་རུས་གསུམ་ལྷག་མ་
མེད་པར་རོལ། ཁྱད་པར་ལོག་འདྲེན་གདོན་བགེགས་ཀྱི་ཚོགས་སྤྱི་དང་། བྱེ་བྲག་
A
273



. ་མདོ་མཁྱེན་བརྩེའི་གསུང་འབུམ།
རྒྱལ་བའི་བསྟན་པ་སེམས་ཅན་གྱི་བདེ་སྐྱིད་ཚེ་ཆོས་ལ་བར་དུ་གཅོད་པར་བྱེད་
པའི་ལས་ངན་སྡིག་པོ་ཆེ་སྔར་བཀའ་དང་དམ་འོག་ཏུ་མ་འདུས་པའི་རིགས་གང་
ཡིན་པ་ནི་བྱེའུ་ཕྲུག་ཁྲ་ཡིས་བཙུམ་པ་དང་། ཉ་མོ་ལྕགས་ཀྱུས་དྲངས་པ་བཞིན་དུ་
བྲོས་ཤིང་འཁྱེར་དབང་མེད་པར་མདུན་དུ་བཀུག འཁྲུལ་གཟུགས་ཀྱི་ཕུང་ལྔ་རྡུལ་
དུ་བརླག་ཕྱིར་ཁྲོ་རྒྱལ་ཆེན་པོའི་རྩ་ཕྱག་འོག་མ་གཉིས་ཀྱིས་སྒྲོལ་ཕུར་ཐུགས་ཀར་
བསྒྲིལ། ཕྱག་མཚན་གྱི་སྡིག་པ་དམར་ནག་གཉིས་ཞབས་གཡས་གཡོན་ཟུར་ལ་
བབ་ནས་རང་འདྲའི་སྤྲུལ་པའི་དམག་ཚོགས། ས་ཆེན་པོའི་རྡུལ་གྲངས་མཉམ་པར་
སྤྲུལ། དེ་ནས་བསྒྲལ་བའི་ཞིང་དུ་གྱུར་པའི་ལུས་ལ་སྡིག་ཕྲུག་མ་ལ་རུབ་པ་ཇི་བཞིན་
ལ་ལ་སྙིང་དུ་ཞུགས། ལ་ལ་གོ་བ། ལ་ལ་མཆིན་པ་སོགས་གནམ་ལྕགས་ཀྱི་ཐོག་
ཕོག་པ་བཞིན་ཐལ་མར་ཕུག སྦུ་གུས་བཅུད་དྲངས་པ་བཞིན་དུ་ཤ་ཁྲག་རུས་གསུམ་
དོན་ལྔ་སྣོད་དྲུག་དང་བཅས་པ་ལྷག་མེད་དུ་ཟོས་ཤིང་། རྣམ་ཤེས་ནམ་ཞིག་བདག་
ལྟ་མ་ཞིག་བར་དུ་ཧོམ་ཁུང་དུ་ཐུབ་བོ། །དེ་སྐབས་སུ་སྡིག་ཅན་དེ་ཉིད་ཀྱི་སྐད་ངན་
གྱི་ཙིར་སྒྲ་གནམ་ས་ཁེངས་པར་བསྒྲགས་པའི་རྒྱུ་མཚན་དེས། དེ་ན་གནས་པའི་
འཁོར་གྱི་སྡེ་བརྒྱད་གཙོ་བོ་དང་། ཁམས་གསུམ་གྱི་དྲེགས་ཚོགས་མ་ལུས་ཤིང་
ལུས་པ་མེད་པ་ཐམས་ཅད་སྔངས་སྐྲག་འདར་གསུམ་གྱི་ངང་ནས་དར་ཅིག་བརྒྱལ་
ནས། སླར་ཡང་བཀའ་དམ་ལ་གནས་པའི་ཁས་བླངས་བྲོ་བོར་སྲོག་སྙིང་ཕུལ་ཏེ་
ཞབས་འོག་ཏུ་ཚུད་པར་གྱུར། དེ་ནས་འོད་ཟེར་ཚུར་འདུས་པའི་སྣེ་མོར་དེ་དག་གི་
བཀྲག་འོད་མདངས་གསུམ་ཚེ་དཔལ་ནུས་སྟོབས་ཡོད་ཚད་རྡོ་ཁབ་ལེན་གྱིས་
，
་
274
274.



ཡང་གསང་ཐུགས་ཐིག་ཡི་དམ་སྐོར། ག༽
ལྕགས་ཕྱེ་བླངས་བ་བཞིན་བླ་མ་ཁྲོས་པའི་རྡོ་རྗེ་གསུམ་ལ་འདྲེས། འོད་ཟེར་སྔགས་
ཕྲེང་ལ་ཐིམ། ཡེ་ནས་ཆོས་ཀྱི་སྐུ་འདུས་མ་བྱས་པའི་རང་བཞིན་བསམ་གྱིས་མི་ཁྱབ་
པའི་གནས་ལུགས་རྫོགས་པ་ཆེན་པོའི་ངང་མདངས་སྐྱོང་བཞིན་པར་བཟླས་པ་ལ་
འབད་དོ། །འཆི་མེད་ཚེ་ཡི་སྒྲུབ་པ་ནི། རང་གཞུང་དུ་གསལ་ཆེ་བས་དེས་འཐུས་
ལ་འོད་ཟེར་སྤྲོ་བསྡུས་དམིགས་གནད་ནི་གོང་དང་འདྲ། རྗེས་ཀྱི་རིམ་པ་ནི། འཛབ་
མཇུག་བསྡུ་ཞིང་གསོལ་གདབ་མཆོད་བསྟོད་ནི་གཞུང་གི་ཚིག་གསལ་ཆེ་བས་དེ་
ལྟར་ཆོག་པར་གསུངས། དེ་ཕན་འདི་ལ་བདག་དོན་དངོས་གྲུབ་ལེན་པ་སོགས་ནི་
སྔར་འོད་ཟེར་སྤྲོ་བསྡུའི་སྐབས་དོན་གཉིས་བསྒྲུབས་ཚར་བ་དེས་འཐུས་ལ་གསར་
དུ་བསྐྱར་མི་དགོས་གསུངས། བསྡུ་རིམ་ནི། བསྐྱེད་རིམ་བསྒོམ་པས་ཆད་མཐའ་
བསལ་ཞིང་། ཆོས་ཉིད་ཀྱི་ངང་མདངས་དང་མི་འབྲལ་བས་རྟག་པའི་མཐའ་བསལ་
བ་ཡིན་ཏེ། གཞུང་ལས། ཆད་མཐའ་བསལ་བ་བསྐྱེད་རིམ་ལྷ་བསྒོམས་ཏེ རྟག་
མཐའ་བསལ་བ་ངང་མདངས་སྐྱོང་བའོ། །ཞེས་གསུངས་པ་ལྟར་ཡིན་གསུངས་སོ། །
འདི་ལྟར་ཉམས་སུ་ལེན་པའི་གང་ཟག་དེ་གྲོལ་བའི་དུས་ཚད་ནམ་ཡིན་ན། དེ་ཉིད་
ལས། ཉིན་གྱི་རྣལ་འབྱོར་ལྷ་དང་མ་བྲལ་ཞིངཿ མཚན་གྱི་རྣལ་འབྱོར་འོད་དང་མ་
བྲལ་ན༔ ཆོས་ཉིད་བར་དོའི་སྣང་བ་ཤར་བའི་ཚེ༔ ང་དང་ལོངས་སྐུའི་ཞིང་དུ་
མངོན་འཚང་རྒྱ ཞེས་གསུངས་ཏེ། དེ་ལྟར་ཡིན་པའི་རྒྱུ་མཚན་ཡང་དབང་རབ་
ཚེ་འདིར་གྲོལ་ཚུལ་ནི་ཉིན་སྣང་སྣང་གྲགས་རིག་གསུམ་དཀྱིལ་འཁོར་གསུམ་
ལས་གཡོ་བ་མེད་པ་དང་། མཚན་སྣང་ལྷུན་གྲུབ་འོད་ལྔའི་ཟེར་མདངས་དང་མི་
275



མདོ་མཁྱེན་བརྩེའི་གསུང་འབུམ།
འབྲལ་བའི་གནས་སྐབས་རང་སྣང་ལོངས་སྐུའི་ཞིང་དུ་མངོན་འཚང་རྒྱ་བ་དོན་གྱི་
དགོངས་པ་དང་། དེ་བཞིན་དུ་དབང་པོ་འབྲིང་རྣམས་འཆི་ཁ། དབང་རྟུལ་བར་དོ་
གྲོལ་བའི་ཚུལ་ཟབ་མོ་འདིའི་ཁྱད་ཆོས་ཐུན་མོང་མ་ཡིན་པ་ཡིན་པའི་བཀའ་ལུང་
མན་ངག་བྱིན་རླབས་ཚན་ཆེ་བ་རྒྱ་མཚོ་ཙམ་གསུངས་པའི་ནང་ནས་རྟེན་འབྲེལ་ས་
བཅད་བསྡུས་ཚིག་ཏུ་བྲིས་པ་ལགས་སོ། །རྡོ་རྗེ་སློབ་དཔོན་ཅི་གསུང་ཚད་མར་འཛིན། །
དབང་ཐོབ་དམ་ཚིག་ལ་གནས་སྐལ་བ་ཅན། །ཚེ་གཅིག་བྱང་ཆུབ་འདོད་པའི་རྣལ་
འབྱོར་རྣམས། །སྔོན་མེད་ཨོ་རྒྱན་གསང་ལམ་འདིར་ཞུགས་མཛོད། །འདི་ལྟར་
ཞབས་འགྱུར་གྱིས་ཡི་གེ་བྲི་བ་པོ་བགྱིས་པའི་ལེགས་ཚོགས་གཙོ་བོར་སྨོན་པ་ནི།
བདག་གིས་དུས་གསུམ་བསགས་དགེའི་མཐུ་སྟོབས་ཀྱིས་ཀུན་མཁྱེན་བླ་མའི་སྐུ་
ཚེ་མཛད་ཕྲིན་རྟེན་འབྲེལ་ཕྱོགས་བཅུར་རྒྱས་པ་དང༌། དེ་ནས་བཟུང་སྒྲུབ་བརྒྱུད་
ཀྱི་བསྟན་པའི་གདུགས་དཀར་པོ་སྲིད་པ་གསུམ་གྱི་བླ་རུ་འཁོར་ཞིང་དར་རྒྱས་
འབྱུང་བའི་སྨོན་ལམ་ཞུ་ན། མཐུན་འགྱུར་རྒྱལ་བ་སྲས་དང་བཅས་པས་མཛད་པར་
ཞུ༑ འགྲུབ་པར་ཤོག །དགེའོ། །དགེའོ། །དགེའོ།། །།
276



ཡང་གསང་ཐུགས་ཐིག་ཡི་དམ་སྐོར།
W ཡང་གསང་བླ་མེད་རིག་འཛིན་ཐུགས་ཐིག་
་ ལས༔ ཡི་དམ་ཙིཏྟ་དམར་པོ་
་་་་་བཞུགས༔
277



་ ་མདོ་མཁྱེན་བརྩེའི་གསུང་འབུམ།
ཨོཾ༔ ན གན3དཔལ་ཆེན་ཧེ་རུ་ཀ་ལ་འདུད༔ ཆོས་ཀྱི་སྐུ་ལས་ལོངས་སྐུར་ཤར༔ སྤྲུལ་པ་སྐུ་ཡི་ཞིང་ཁམས་
ནི༔ བྱེ་བ་ཕྲག་བརྒྱར་ཤར་བ་ལསཿ སངས་རྒྱས་རྣམས་ཀྱི་ཐུགས་རྗེ་དང༔ ཕྲིན་ལས་གཅིག་ཏུ་བསྡུས་པ་ཡིས༔ ཨ་
ཙར་པདྨ་ཀ་ར་དངཿ ཁྲག་འཐུང་རྒྱལ་པོ་དབྱེར་མེད་འདྲེས༔ དེ་ཉིད་ཁྲོ་བོ་འཆོལ་བའི་སྐུ༔ ཡོངས་བཞེངས་གཏུམ་ཆེན་
གྲོ་བོ་ལོད༔ བསྒྲུབ་ཅིང་འཁོར་འདས་སྟོང་སྲོག་དབང༔ ཚེ་གཅིག་རིག་འཛིན་བསྒྲུབ་པ་ཡིས༔ གདམས་པ་མཁའ་
འགྲོའི་སྙིང་བཅུད་འདི༔ རིན་ཆེན་སྲོག་ལས་ཕངས་མོད་ཀྱང༔ ད་ལྟ་རིག་འཛིན་ཡབ་ཡུམ་དང༔ མ་འོངས་སྤྲུལ་པའི་
་ མཐའ་འཁོབ་ཏུ༔ - འགྲོ་དོན་སྤྱོད་པའི་བརྣོགས་ཆོས་བསྟན༔ སྙིང་ལ་འཆོངས་ཤིག་ས་མ་ཡ༔ སྤྲོས་བཅས་དཀྱིལ་
འཁོར་གནས་དུས་བསྟན༔ ཕུར་པ་ཐོད་སྐུ་གང་རུང་པར༔ གཏོར་མ་སྨན་རཀ་མཆོད་པས་བསྐོར༔ ཡིད་མཐུན་བག་
དྲོ་བྱིན་ཆགས་བྱ༔ སྤྲོས་མེད་རང་ལུས་སྒྲུབ་རྫས་དཀྱིལ༔ ཕྱི་སྣོད་འདོད་ཡོན་རྫས་མཆོད་འཁོར༔ ཏིང་འཛིན་དམིགས་
པའི་བྱེ་བྲག་གོ༔ དངོས་གཞི་ཉམས་ལེན་རིམ་པ་ནི༔ དང་པོ་ཚོགས་ཞིང་གསལ་གདབ་པ༔ ན་མོ༔ མདུན་གྱི་
ནམ་མཁར་འཇའ་འོད་སྤྲིན་ཕུང་དབུསཿ ངོ་མཚར་ཞིང་ཁམས་རྒྱན་བཀོད་ཕུན་སུམ་
ཚོགས བླ་མ་ཨོ་རྒྱན་པདྨ་ཐོད་ཕྲེང་རྩལ༔ འཁོར་དུ་ཡི་དམ་དཔའ་བོ་མཁའ་འགྲོ་
དང༔ སངས་རྒྱས་བྱང་སེམས་རིག་འཛིན་ཚོགས་ཀྱིས་བསྐོར༔ ཐུགས་རྗེའི་དགྱེས་
ཆགས་བདག་ལ་ལྷག་པར་དགོངསཿ བདག་དང་ཕ་མ་མཁའ་མཉམ་སེམས་ཅན་
ཀུན༔ ཁྱོད་ལས་རེ་ས་མེད་དོ་ཐུགས་རྗེས་ཟུངས༔ གཉིས་པ་སྐྱབས་སུ་འགྲོ་བ་ནི༔ ན་མོ༔
སྐུ་གསུམ་རང་རིག་དོན་གྱི་བླ་མ་དངཿ རོལ་རྩལ་རྩ་གསུམ་རྒྱལ་བ་རབ་འབྱམས་
ལཿ ཡེ་ཤེས་འདུ་འབྲལ་མེད་པར་སྐྱབས་སུ་མཆི༔ གསུམ་པ་སེམས་བསྐྱེད་པ་ནི༔ ཀྱེ་མ༔
འཁྲུལ་སྣང་དྲག་པོའི་འཁོར་བ་འཁྱམས་པ་ཡི༔ རིགས་དྲུག་སྡུག་བསྔལ་གྱིས་མནར་
སེམས་ཅན་ཀུན༔ སྐུ་གསུམ་རང་ངོ་འཕྲོད་པར་སེམས་བསྐྱེད་དོ༔ བཞི་པ་ཡན་ལག་
、
278



，
ཡང་གསང་ཐུགས་ཐིག་ཡི་དམ་སྐོར། ག༽
བརྒྱད་པ་ནི༔ ན་མོ༔ བདག་ལུས་རབ་འབྱམས་ཞིང་གི་རྡུལ་སྙེད་ཀྱིས༔ སྐུ་གསུམ་ལྷ་
ཚོགས་རྣམས་ལ་ཕྱག་འཚལ་ལོ༔ རབ་འབྱམས་ཞིང་གི་ལྷ་མིའི་མཆོད་རྫས་དང༔
བདག་ལུས་ལོངས་སྤྱོད་དངོས་འབྱོར་ཡིད་སྤྲུལ་འབུལ༔ ཐོག་མར་འཁྲུལ་བ་ནས་
བཟུང་ད་ལྟའི་བར༔ གསང་སྔགས་དམ་ཚིག་ཉམས་འགལ་རལ་བགྱིས་བཤགས༔
བླ་མ་ཁྲག་འཐུང་སངས་རྒྱས་འདུས་པའི་དཔལ༔ སྦྱོར་སྒྲོལ་གསང་སྔགས་མཛད་
ལ་རྗེས་ཡི་རངཿ ཨ་ཏི་ཟབ་གསང་རྡོ་རྗེ་སྙིང་པོ་ཡི༔ སྨིན་གྲོལ་ཆོས་ཀྱི་འཁོར་ལོ་བསྐོར་
བར་བསྐུལ༔ སྐལ་ལྡན་གདུལ་བྱ་གྲོལ་བར་མ་གྱུར་བར༔ བདག་དང་འབྲལ་མེད་
བཞུགས་པར་གསོལ་བ་འདེབས༔ ཞི་རྒྱས་དབང་དང་དྲག་པོ་མངོན་སྤྱོད་ལསཿ ཐོགས་
པ་མེད་པའི་རྫུ་འཕྲུལ་བསྟན་དུ་གསོལ༔ འདིས་མཚོན་དུས་གསུམ་དགེ་བ་ཅི་བསགས་
པཿ ཕ་མ་འགྲོ་ཀུན་སངས་རྒྱས་ཐོབ་ཕྱིར་བསྔོ༔ ལྔ་པ་བགེགས་ལ་བཀའ་བསྒོ་བ༔ ཧཱུྃ༔ རང་
ཉིད་དཔལ་ཆེན་རྡོ་རྗེ་གྲོ་བོ་ལོད༔ གཏུམ་རྔམས་རབ་ཁྲོས་སྐུ་རུ་ལམ་གྱིས་གསལ༔
སྣང་བ་རྣམ་པར་དག་པའི་དཀྱིལ་འཁོར་འདིརཿ གློ་བུར་རྣམ་རྟོག་འཁྲུལ་བ་ལས་
བྱུང་ཞིང༔ དུག་ལྔ་དྲག་པོའི་དབང་གྱུར་འཁོར་བར་འཁྱམསཿ གླག་ལྟ་བར་ཆད་
མ་རུངས་བདུད་ཀྱི་སྡེ༔ གནས་འདིའི་འཁོར་ཡུག་ཙམ་དུ་མ་ཉེ་བར༔ རྒྱ་མཚོའི་
མཐའམ་དམིགས་པའི་ཡུལ་དུ་སོང༔ དཀར་ཕྱོགས་དྲེགས་པའི་ཚོགས་རྣམས་ལས་
ལ་འདུས༔ གང་དག་བཀའ་ལས་འདའ་ཞིང་དམ་འགལ་རིགས བདག་ཉིད་དཔལ་
ཆེན་ཐུགས་ལས་སྤྲུལ་པ་ཡི༔ ཤ་ཟ་ཁྲོ་བོའི་ཚོགས་ཀྱིས་ནམ་མཁའ་གངཿ ཁྲག་
འཐུང་ཁྲོ་མོའི་ཚོགས་ཀྱིས་ས་གཞི་གངཿ གསོད་བྱེད་ཁྲོ་ཆུང་ཚོགས་ཀྱིས་བར་སྣང་
， 279



མདོ་མཁྱེན་བརྩེའི་གསུང་འབུམ།
གང༔ ལས་མཁན་གིང་ཕོ་གིང་མོ་སྐར་ལྟར་འཁྲུགསཿ ལུས་ངག་ཡིད་གསུམ་ཐལ་
བའི་རྡུལ་དུ་བརླག༔ རྣམ་པར་ཤེས་པ་ཨུར་མོར་སྡུག་བསྔལ་མྱོང ་དེ་བས་ནག་
ཕྱོགས་འབྱུང་པོ་ཕྱིར་དེངས་ཤིག༔ ཨོཾ་སུམ་བྷ་ནི་སུམ་བྷ་ནི་ཧཱུྃ༔ ཧཱུྃ་ཧ་ན་ཧཱུཾ་ཧ་ན་ཧཱུྃ༔
ཤྲཱི་ཧ་ན་པཱ་ཡ་ཤྲཱི་ཧ་ན་པཱ་ཡ་ཧཱུྃ༔ ཨ་ན་ཡ་ཧོ༔ བྷ་ག་ཝན་བིདྱ་རཱ་ཛ་ཀྲོ་ཏ་ཧཱུྃ་ཕཊ༔
ཚམ་རྔམ་དྲག་པོའི་བརྗིད༔ ཨོཾ་བཛྲ་ཀྲོ་ཏ་ཨརྩིག་ནིརྩིག་ཀྲོ་ཏི་ཤྭ་རི་ཀ་ལ་རཱུ་པཱ་སརྦ་དུཏྟན༔
གནོད་བྱེད་མ་ར་ལ་ཛཱ་ཡ་རཾ་རཾ་ཨུ་ཙ་ཏ་ཡ་ཕཊ༔ ཅེས་བརྗོད་གུ་གུལ་དུད་བའི་བདུག༔ དྲུག་པ་
མཚམས་བཅད་པ་ནི༔ ཧཱུྃ༔ སྟེང་ཡང་ཁྲོ་མཚོན་གུར་ཁང་ལ མཚོན་ཆའི་ཐོག་དང་སེར་
ཆེན་འབེབས༔ བར་མཚམས་ཁྲོ་མཚོན་ར་གུར་ལཿ མཚོན་ཆའི་བུ་ཡུག་རླུང་ལྟར་
འཁྲུགས༔ འོག་ཀྱང་ཁྲོ་མཚོན་ས་གཞི་ལ༔ མཚོན་ཆའི་ཚྭ་ཚྭ་སྐར་ལྟར་འཕྲོ༔ མ་
རུངས་ལོག་འདྲེན་ལྟ་ཅི་སྨོསཿ འཇིག་རྟེན་མཁའ་འགྲོ་མི་མ་ཡིན༔ དྲེགས་ཚོགས་
རྒྱུ་བའི་སྐབས་མེད་དོ༔ མཐུ་ཆེན་ཚོགས་ཀྱང་བརླག་ཏ་རེ༔ ཨོཾ་བཛྲ་ཙཎྜ་ཀྲོ་ཏ་རཀྵ་
ཛྭ་ལ་རཾ་རཾ་ཙཀྲ་ཝཱནྟི་རཀྵ་རཀྵ་ཧཱུྃ་ཕཊ༔ བདུན་པ་དམ་བཅའ་བ་ནི༔ སྔོན་ཚེ་འདས་དུས་
འཕགས་ཡུལ་ཨ་སུ་རརཿ རྩེ་གཅིག་བསྙེན་ཅིང་བསྒྲུབ་པའི་རྟགས་ཐོན་པ༔ བླ་མ་
ཡི་དམ་དབྱེར་མེད་རྔམས་བརྗིད་རྒྱལ༔ ད་ལྟ་སྨོན་ལམ་དུས་སུ་བབ་ལགས་ན
སྲོག་གི་ཕྱིར་ཡང་མི་གཏོང་ཁྱོད་བསྒྲུབ་བོ༔ ཞལ་བཞེས་དུས་ལ་བབ་པོ་ས་མ་ཡ༔
བརྒྱད་པ་བྱིན་འབེབས་པ་ནི༔ སྤོས་རོལ་བྱ་ཞིང་གདུང་བའི་བློས༔ ཧཱུྃ༔ དབང་དྲག་རོལ་པའི་དུར་ཁྲོད་
ཆེན་པོ་ནས༔ བདུད་འདུལ་ཁྲོ་བོ་འཆོལ་བའི་ལྷ་ཚོགས་རྣམསཿ ཆོས་ཀྱི་དབྱིངས་
ལས་གཟུགས་ཀྱི་སྐུར་བཞེངས་པ༔ བདག་ཅག་སྒྲུབ་པ་པོ་ལ་བྱིན་ཕོབ་ཅིག༔ བྱིན་
བa
་
་ ་
280.



ཡང་གསང་ཐུགས་ཐིག་ཡི་དམ་སྐོར། ག༽
ཆེན་བྱིན་ཕོབ་བླ་མ་རིག་འཛིན་རྗེ༔ དངོས་གྲུབ་མཆོག་སྩོལ་ཡི་དམ་ཞི་ཁྲོའི་ལྷ༔ དབང་
ཆེན་དབང་བསྐུར་རྡོ་རྗེ་རྣལ་འབྱོར་མ གསོལ་བཏབ་ལས་ཀྱི་འབྲས་བུ་མཆིས་པར་
མཛོད༔ གུ་རུ་དྷེ་ཝ་ཌཀི་ནི་ཛྙཱ་ན་སརྦ་ས་མ་ཡ་ཨ་ཝེ་ཤ་ཡ་ཕེམ་ཕེམ་ཧཱུྃ་ཧཱུྃ༔ཧཾ༔ བཅུ་
བ་མཆོད་བ་བྱིན་རླབས་པ༔ མཁའ་ལས་ཡི་གེ་རཾ་ཡཾ་ཁཾ་གསུམ་བྱུང༔ ཕྱི་སྣོད་ནང་བཅུད་
མཆོད་པའི་རྫས་རྣམས་ཀྱིས༔ མ་དག་ཉེས་པའི་ཚོགས་རྣམས་བསྲེགས་གཏོར་བཀྲུས
སླར་ཡང་སྐུ་གསུང་ཐུགས་ཀྱི་ཡི་གེ་ལསཿ བྱིན་རླབས་འོད་ཞུ་མཆོད་རྫས་བྱེ་བྲག་
ཀུན༔ རང་རང་ནུས་པ་ཕུན་སུམ་ཚོགས་པར་གྱུར༔ རཾ་ཡཾ་ཁཾ༔ ལན་གསུམ༔ ཨོཾ་བཛྲ་
ཨགྷཾ་པདྡྷཾ་པུཥྛ་ཌྷ་ ཨ་ལོ་ཀེ་གྷནྡྷེ་ནི་ཝི་ཏྱཱ་ཤབྟ་ཨཱཧཱུྃ༔ རཱུ་བཱ་ཤབྷ་གྷནྡྷེ་ར་ས་སྤངྒེ་ཨཱ༔ཧཱུྃ༔
ཨོཾ་སརྦ་པཉྩ་ཨ་མྲྀ་ཏ་ཧཱུྃ་ཧཱུྃ༔ ཨོཾ་མ་ཧཱ་བཱ་ལིང་ཏ་ཧཱུྃ་ཧཱི ཨོཾ་མ་ཧཱ་རཀྟ་ཧཱུྃ་ཧཱི བཅུ་
གཅིག་དངོས་གཞི་ལྷ་བསྐྱེད་པ་ནི༔ ཨཱུ༔ སྤྲོས་བྲལ་མ་བཅོས་རིག་པ་དེ་བཞིན་ཉིད༔ རྩལ་
ལས་སྒྱུ་མ་ལྟ་བུའི་སྙིང་རྗེ་ཤར༔ རྒྱུ་ཡི་རིག་པ་རྡོ་རྗེ་ཧཱུྃ་གིས་མཚན༔ དེ་ལས་འོད་
འཕྲོས་བརྟན་པ་སྣོད་ཀྱི་ཁམས འོག་མིན་གཏུམ་དྲག་རོལ་པའི་གཞལ་ཡས་ཁང༔
ཕྱི་ནི་རིན་ཆེན་ནང་ནི་ཐོད་པའི་མཁར༔ གྲུ་བཞི་སྒོ་བཞི་རྒྱན་བཀོད་ཕུན་སུམ་ཚོགས
རྒྱུ་འབྲས་རྟ་བབ་ཁྱམས་དང་དུར་ཁྲོད་སོགས༔ དག་པ་རབ་འབྱམས་ངོ་བོ་ལྷུན་
གྱིས་གྲུབ༔ ནང་དབྱིངས་ཁྲག་ཞག་རྒྱ་མཚོ་ཆེན་པོའི་ཀློང༔ རྡོ་རྗེ་འོད་ཞུ་རྒྱུ་ཡི་ཡི་
གེ་དང༔ ཉི་ཟླ་ཡོངས་གྱུར་རྩ་གསུམ་འདུས་པའི་དཔལ༔ ཁྲག་འཐུང་རྒྱལ་པོ་
རྔམས་བརྗིད་ཧེ་རུ་ཀ༔ ཁྲོ་བོ་འཆོལ་བ་རྡོ་རྗེ་གྲོ་བོ་ལོད༔ སྐུ་མདོག་དམར་ནག་ཁྲོ་
གཏུམ་འཇིགས་པའི་ཉམས༔ ཞལ་གཅིག་ཁྲོ་གཉེར་དྲག་པོའི་ཨ་གཙིགས་བསྡམས
O
281



མདོ་མཁྱེན་བརྩེའི་གསུང་འབུམ།
སྤྱན་གསུམ་དམར་ཟླུམ་ཁྲོ་བོའི་སྡང་མིག་གཡོ༔ དབུ་སྐྲ་ཁམས་ནག་ཨང་མིག་གཡས་་
སུ་འཁྱིལ༔ སྨ་ར་ཨག་ཚོམ་མེ་སྟག་ཚྭ་ཚྭ་འཕྲོ༔ ཕྱག་གཡས་གནམ་ལྕགས་རྡོ་རྗེ་རྩེ་
དགུ་ཕྱརཿ བསྡིག་མཛུབ་རྩེ་ནས་ཁྱུང་གི་སྐར་ཚོགས་འཁྲུགས༔ གཡོན་པས་གནམ་
ལྕགས་ཕུར་བུས་དྲེགས་ཚོགས་གཟིརཿ བསྡིག་མཛུབ་རྩེ་ལས་ཐོག་སེར་བུ་ཡུག་
འཚུབས༔ བེར་མཐིང་སྟག་ཤམ་རུས་རྒྱན་མགོ་ཕྲེང་དང༔ ཆོས་གོས་དམར་པོ་
གསེར་གྱི་ཧ་རིས་གཡེངསཿ སྙན་ཆ་ཞོ་འཐུང་རུས་པའི་ཨང་མིག་མཛེསཿ ཁྲོ་བོ་
གཏུམ་ཆེན་རྒྱ་སྟག་དྲུས་མའི་སྟེང༔ ཁྲོ་བོ་རོལ་པའི་སྟབས་སུ་འགྱིངས་བག་ལྡན༔
སྐུ་ལས་ཁྲོ་ཆུང་ཚྭ་ཚྭ་སྐར་ལྟར་འཁྲུགས༔ ཡེ་ཤེས་མེ་རི་འབར་བས་ལོག་འདྲེན་
བསྲེགས༔ སྟག་མོ་རྔམས་པའི་དམ་སྲི་བདུད་བཞི་ཡི༔ སྙིང་གི་དཀར་ནག་མཚམས་
སུ་སྦར་གྱིས་འདེབས༔ མུ་སྟེགས་བན་བོན་བྱེད་མ་ཟས་སུ་ཟླ ནམ་མཁར་སངས་
རྒྱས་བྱང་སེམས་བླ་མ་དངཿ བར་སྣང་ཡི་དམ་ཞི་ཆགས་ཁྲོ་བོའི་ཚོགས༔ ས་གཞིར་
མཁའ་འགྲོ་མ་ཚོགས་སྤྲིན་ལྟར་གཏིབས༔ གསེར་ཁྱམས་དམ་ཚིག་ཤ་ཟ་མཁའ་འགྲོ་
དངཿ ཁྲག་ཁྱམས་དབང་ཕྱུག་མ་མོ་ས་མཚམས་འཛིན༔ ཆོས་སྐྱོང་དམ་ཅན་དམག་
ཚོགས་དམ་ལ་འདུ༔ དྲེགས་པ་སྡེ་བརྒྱད་སྲོག་སྙིང་འདར་བཞིན་འདུད༔ སྒོ་བཞིར་
གིང་ཆེན་སྡེ་བཞི་ལས་ལ་རྔམསཿ དཔྲལ་བར་སྐུ་ཡི་སྤྲུལ་པ་གཤིན་རྗེ་གཤེད༔ མགྲིན་
པར་གསུང་གི་སྤྲུལ་པ་རྒྱ་གྷིར༔ སྙིང་ཁར་ཐུགས་སྤྲུལ་རྡོ་རྗེ་གཏུམ་པོའི་རྒྱལ༔ ལྟེ་
བར་ཡོན་ཏན་མཁའ་འགྲོ་སེང་གདོང་མ༔ གསང་གནས་ཕྲིན་ལས་ཡཀ་མེ་དབལ་
ནག ཁྲོ་བོ་ཁྲོ་མོ་བྱ་ཁྱུང་ག་རུ་ཊ༔ ལས་ལ་འགྱེད་ཅིང་མངོན་སྤྱོད་ཐོགས་པ་མེད༔
]
_282



ཡང་གསང་ཐུགས་ཐིག་ཡི་དམ་སྐོར། ག༽
ཁྲག་འཐུང་དཀྱིལ་འཁོར་མ་འདྲེས་ཡོངས་རྫོགས་གསལ༔ བཅུ་གཉིས་དབང་བསྐུར་བ་ནི༔
ཐུགས་ཀའི་འོད་ཀྱིས་རིགས་ལྔ་སྤྱན་དྲངས་ཤིང༔ ནམ་མཁར་བཞུགས་པའི་ལྷ་རྣམས་
ཐམས་ཅད་ཀྱིས༔ ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏེ་ས་མ་ཡ་ཤྲཱི་ཧཱུྃ༔ ཞེས་གསུངས་
བརྡས་བསྐུལ་དབང་ལྷ་ཡབ་ཡུམ་རོལ༔ བྱིན་རླབས་བསྡུས་ཤིང་རིགས་ལྔའི་སྦྱོར་
མཚམས་ནས༔ བདུད་རྩིའི་ཆུ་རྒྱུན་གནས་ལྔར་བབ་པ་ཡིས༔ ལུས་གང་སྒོ་གསུམ་
ཆ་མཉམ་སྒྲིབ་བཞི་དག༔ དབང་བཞི་ཡོངས་རྫོགས་སྐུ་ལྔའི་འབྲས་བཟང་སྨིན༔ ཆུ་
ལྷག་ཡར་ལུད་སྤྱི་བོའི་ནམ་མཁའ་ལ༔ རིགས་བདག་ཚེ་ལྷ་ཡབ་ཡུམ་དབུ་བརྒྱན་
གྱུར༔ སླར་ཡང་གནས་གསུམ་འོད་ཀྱི་འཕྲོ་འདུ་ལས༔ ཡེ་ཤེས་ལྷ་ཚོགས་དབྱིངས་
ནས་སྤྱན་དྲངས་བསྟིམ༔ བཅུ་གསུམ་ཡེ་ཤེས་ལྷ་ཚོགས་སྤྱན་འདྲེན་པ༔ ཧཱུྃ༔ ཆོས་དབྱིངས་མ་
བཅོས་ཀ་དག་སྤྲོས་བྲལ་ཀློང༔ ཀུན་བཟང་རྒྱལ་བ་རྒྱ་མཚོའི་བྱིན་རླབས་ལསཿ ཞི་
ཆགས་ཁྲོ་བོའི་རྣམ་རོལ་དུ་མར་ཤར༔ གཏུམ་དྲག་རོལ་དང་མེ་རི་འབར་བའི་ཞིང༔
རྔམས་བརྗིད་འབར་བའི་དུར་ཁྲོད་ཆེན་པོ་ལས༔ ཁྲག་འཐུང་རྒྱལ་པོ་བཛྲ་གྲོ་བོ་ལོད༔
གཏུམ་ཆེན་རྔམས་པའི་ལྷ་ཚོགས་འཁོར་དང་བཅས༔ ཐུགས་དམ་ཞལ་བཞེས་དུས་
ལས་མ་གཡེལ་བར༔ ཐུགས་རྗེ་གློག་ལྟར་མྱུར་བར་གཤེགས་སུ་གསོལ༔ སྐལ་
ལྡན་མོས་པའི་བུ་ལ་བྱིན་གྱིས་རློབས༔ གནས་མཆོག་འདི་རུ་བྱིན་ཆེན་བྱིན་ཕོབ་
ལ༔ དྲག་གཏུམ་འཆོལ་བ་ཆེན་པོའི་དངོས་གྲུབ་སྩོལ༔ ཨོཾ་ཨཱ༔ཧཱུྃ་བཛྲ་གུ་རུ་པདྨ་ཐོད་
ཕྲེང་རྩལ་བཛྲ་ས་མ་ཡ་ཛ་ཛ་ཛ་སིདྡྷི་ཕ་ལ་ཧོ༔ གདུང་བའི་དབྱངས་ཀྱིས་སྤྱན་དྲངས་ལ མོས་གུས་
སྣང་བ་འགྱུར་བར་བྱ༔ བཅུ་བཞི་པ་བཞུགས་སུ་གསོལ་བ་ནི༔ ཧཱུྃ༔ ཡེ་ནས་རང་རིག་ལྷ་དང་འདུ་
་
283
283



མདོ་མཁྱེན་བརྩེའི་གསུང་འབུམ།
འབྲལ་མེད༔ སྤྱན་འདྲེན་བཞུགས་སུ་གསོལ་བ་མི་དམིགས་ཀྱངཿ གློ་བུར་མ་རིག་
རྣམ་རྟོག་བསལ་བའི་ཕྱིར༔ ཡེ་ཤེས་ལྷ་ཚོགས་བདག་དང་དབྱེར་མེད་བཞུགས ཇི་
སྲིད་བྱང་ཆུབ་སྙིང་པོ་མཆིས་ཀྱི་བར༔ འབྲལ་མེད་བརྟན་པར་བཞུགས་ཤིག་ཏིཥྛ
ལྷན༔ སུ་པྲ་ཏིཥྛ་བཛྲ་ཡེ་སྭཱ་ཧཱ༔ བཅོ་ལྔ་པ་ཕྱག་འཚལ་བ་ནི༔ ན་མོ༔ ལས་དང་དམ་ཚིག་ཤ་
ཟ་ཌཀྐི་མ ཁམས་གསུམ་དབང་བསྒྱུར་སྟོབས་ལྡན་དྲེགས་པའི་ཚོགས༔ དབང་
མེད་བཀའ་རྟགས་ཕྱག་རྒྱའི་ཟིལ་གྱིས་མནན༔ དཔའ་འཁུམ་སྒོ་གསུམ་གུས་པས་
ཕྱག་འཚལ་ལོ༔ ཨ་ཏི་པཱུ་ཧོ༔ པྲ་ཏིཙྪ་ཧོ༔ བཅུ་དྲུག་ཕྱི་མཆོད་ནི༔ ཧཱུྃ༔ འདོད་ཡོན་མཆོད་
པའི་ལྷ་མོ་དཔག་མེད་ཀྱིས༔ ཁྲག་ཆེན་ཨརྒྱུ་སྨན་གྱི་ཞབས་བསིལ་དངཿ དབང་
ལྔའི་མེ་ཏོག་ཤ་སྣའི་བདུག་སྤོས་དྲི༔ ཞུན་ཆེན་མར་མེ་མཁྲིས་སྣའི་དྲིས་བྱུག་པཿ ཤ་
རུས་ཞལ་ཟས་རྐང་གླིང་ཐོད་རྔ་བཅས༔ གཞན་ཡང་གཟུགས་སྒྲ་དྲི་རོ་རེག་བྱའི་ཚོགས༔
དཔལ་ཆེན་དཀྱིལ་འཁོར་ལྷ་ལ་མཆོད་པ་འབུལཿ བཛྲ་ཨགྷཾ་པརྱ་པུངྒེ་དྷཔྤེ་ཨ་ལོ་
ཀེ་གནྡྷེ་ནེ་ཝི་དྱ་ཤརྡ་རུ་པཱ་ཤབ་གནྡྷེ་རཱས་སྤྱནེ་པཱུ་ཙཱ་ཧོ༔ བཅུ་བདུན་ནང་མཆོད་འབུལ་བ་ནི༔
ཧཱུྃ༔ རྩ་བ་བརྒྱད་ལ་ཡན་ལག་སྟོང་སྦྱར་བར༔ རིགས་ལྔའི་ཡེ་ཤེས་བདུད་རྩིར་
བྱིན་རླབས་སྨན༔ ཁམས་གསུམ་དུག་གསུམ་རུ་ཏྲ་བསྒྲལ་བ་ཡིས༔ ཤ་ཁྲག་རུས་
ཀླད་སྦྱར་བའི་བཱ་ལིང་ཏ༔ རྒྱུ་གཉིས་རྐྱེན་བཞིའི་དགྲ་གདོན་སྙིང་ཁྲོག་དང༔ མཁའ་
དབྱིངས་མཚལ་ཆེན་སྦྱར་བའི་རཀྟའི་བཅུད༔ ཁྲོ་བོ་འཆོལ་བ་འཁོར་དང་བཅས་
ལ་འབུལཿ ཨོཾ་ཨཱཧཱུྃ༔ སརྦ་པཉྩ་ཨ་མྲྀ་ཏ་ཁཱ་ཧི༔ མ་ཧཱ་བ་ལིཾ་ཏ་ཁཱ་ཧི༔ མ་ཧཱ་རཀྟ་ལ་
ཁཱ་ཧི༔ བཅོ་བརྒྱད་གསང་མཆོད་འབུལ་བ་ནི༔ ཧཱུྃ༔ བཅུ་དྲུག་མཛེས་ལྡན་ལྷ་མོ་རི་དྭགས་མིག༔
284



，
ཡང་གསང་ཐུགས་ཐིག་ཡི་དམ་སྐོར། ག༽ །
རྩ་བཅུད་ཁམས་ཀྱི་ཆགས་པ་རབ་གཡོས་པའི༔ བདེ་ཆེན་དགའ་བཞིའི་ཡེ་ཤེས་བདེ་
བའི་རོ༔ མ་རིག་རྣམ་རྟོག་གཟུང་འཛིན་རུ་ཏྲ་དང༔ གློ་བུར་འཁྲུལ་སྣང་དགྲ་གདོན་
བགེགས་ཀྱི་ཚོགས༔ ཐུགས་རྗེའི་ཤུགས་ཀྱི་བསད་པའི་དུག་ལྔའི་ཁམས གཏུམ་
ཆེན་ཁྲོ་རྒྱལ་འཆོལ་བའི་ལྷ་ཚོགས་ལ༔ འབུལ་ལོ་ཚོགས་རྫོགས་སྒྲིབ་པ་ཡོངས་དག་
ཤོག༔ ཨ་ལ་ལ་ཧོ༔ ཏ་ན་ག་ཎ་པཱུ་ཙ་ཧོ༔ བཅུ་དགུ་བསྟོད་བ་བྱ་བ་ནི༔ ཧཱུྃ༔ གཏུམ་ཆེན་
འབར་བ་ཁྲག་འཐུང་དཔལ་ཆེན་པོ༔ རྔམས་བརྗིད་རྒྱལ་པོ་རྡོ་རྗེ་གྲོ་བོ་ལོད༔ སྐུ་
མདོག་དམར་ནག་གར་དགུ་རོལ་བའི་ཉམས༔ མཐོང་བ་ཙམ་གྱིས་ཁམས་གསུམ་
བརྒྱལ་བར་བྱེད༔ གསུང་ནི་དྲག་པོའི་ང་རོས་ས་གསུམ་གཡོ༔ ཁྲོ་བོ་ཁྲོ་མོའི་གད་
རྒྱང་འབྲུག་སྟོང་ལྡིར༔ རྒྱ་སྟག་ངར་སྐད་སྒྲོགས་པའི་དམ་སྲི་དཔུང༔ སྲོག་སྙིང་
འགས་ཤིང་རང་གཤེད་རང་ལ་དབབ༔ ཆོས་སྐུ་འགྱུར་མེད་བདེ་བ་ཆེན་པོ་ལས༔
ཐུགས་མཆོག་རྡོ་རྗེ་ཁྲོས་པའི་ཞེ་སྡང་གཅོད༔ ཁམས་གསུམ་རྣམ་ཤེས་དབྱིངས་སུ་
སྤར་མཛད་པའི༔ གཏུམ་ཆེན་འབར་བའི་གསང་བ་གསུམ་ལ་བསྟོད༔ རྩེ་གཅིག་
གཡེལ་བ་མེད་པར་ཁྱོད་བསྒྲུབས་ན༔ རང་རིག་ཡི་དམ་ལྷ་དང་དབྱེར་མེད་འདྲེས
སྒོ་གསུམ་རྡོ་རྗེ་གསུམ་དུ་གནས་འགྱུར་ཞིངཿ ཁམས་གསུམ་གདུག་བ་འདུལ་བའི་
བྱིན་ནུས་སྩོལཿ ཉི་ཤུ་བསྙེན་བསྒྲུབ་ལས་གསུམ་གྱི༔ དང་པོ་བསྙེན་བསྒྲུབ་ཆིག་དྲིལ་ནི༔ བདག་ཉིད་
གཏུམ་ཆེན་ཧེ་རུ་ཀའི༔ ཐུགས་ཀར་ཡེ་ཤེས་སེམས་དཔའ་ནི༔ ཡུམ་ཆེན་རྡོ་རྗེ་རྣལ་
འབྱོར་མཿ གཅེར་མོ་རུས་རྒྱན་གར་སྟབས་རོལ༔ ཞལ་གཅིག་ཕྱག་གཉིས་གྲི་ཐོད་
འཛིན༔ ཐུགས་ཀར་པདྨ་ཉི་ཟླའི་སྟེང༔ ཧཱུྃ་ཡིག་མཐའ་མར་སྔགས་ཀྱིས་བསྐོར༔
285



•
མདོ་མཁྱེན་བརྩེའི་གསུང་འབུམ།
འོད་ཀྱིས་ཞིང་ཁམས་རབ་འབྱམས་མཆོད༔ དབང་དང་བྱིན་རླབས་དངོས་གྲུབ་
བསྡུས༔ མཁའ་ཁྱབ་སེམས་ཅན་ལས་ཉོན་སྦྱངས༔ གདུག་བ་ཅན་རྣམས་ཚར་བཅད་
ཅིང༔ དྲེགས་ཚོགས་སྲོག་སྙིང་བླ་ཡིད་འཕྲོག ཁམས་གསུམ་ཚེ་བསོད་བཀྲག་མདངས་
བསྡུསཿ བདག་ཉིད་བཀྲག་མདངས་གཟི་བརྗིད་རྒྱསཿ གསལ་བརྟན་མཐུ་སྟོབས་
ནུས་པ་འབར༔ ཆོས་ཉིད་ཁྱབ་བདལ་ཆེན་པོའི་ངངཿ ཨོཾ་མ་ཧཱ་གུ་རུ་བཛྲ་གྲོ་བོ་
ལོད་སརྦ་སིདྡྷི་ཝ་ཤཾ་གུ་རུ་ཨཱཧཱུྃ༔ བསྙེན་སྒྲུབ་ཆུ་བོའི་གཞུང་བཞིན་བཟླ༔ ཡེ་ནས་རང་རིག་ཡི་དམ་ལྷ
ཡིན་པར་ཤེས་པའི་ང་རྒྱལ་ཟུང༔ རྩ་བའི་དམ་ཚིག་མ་ཉམས་ན༔ འདི་ཉིད་འགྲུབ་རྟགས་ཤིན་ཏུ་ཉེ༔ དངོས་ཉམས་རྨི་
ལམ་རབ་འབྲིང་ཐ ཞེལ་མཐོང་གསུང་ཐོས་དབང་བསྐུར་ཞིང༔ མ་ཚོགས་མཁའ་འགྲོ་དབང་དུ་འདུ༔ ཆོས་སྐྱོང་དམ་
ཅན་བྲན་དུ་ཁོལ༔ སྡེ་བརྒྱད་དྲེགས་པའི་སྲོག་སྙིང་ལོན༔ མ་རུངས་འབྱུང་པོའི་ཚོགས་རྣམས་འདུལ༔ འདི་ཡི་ཡོན་ཏན་
བརྗོད་མི་ལང༔ རྟགས་མཐོང་བསྙེན་པའི་ཚད་ཡིན་ནོ༔ དེ་ནས་སྒྲུབ་པ་ཆེན་པོ་ནི༔ རང་ཉིད་ཁྲག་འཐུང་
ཧེ་རུ་ཀའི༔ སྐུ་ལས་ཁྲོ་ཆུང་སྤྲུལ་པ་འཕྲོས༔ སྟོང་གསུམ་འཇིག་རྟེན་ཀུན་སྦྱངས་
ཤིངཿ རྣམ་དག་ཁྲོ་བོའི་ཞིང་དུ་གྱུརཿ ཐུགས་སྲོག་ཧཱུྃ་གླུ་གྱུར་ཀྱུར་བཟླ༔ སྐབས་འགར་ལྟ་བའི་ང་
མདངས་བསྐྱངས༔ དམིགས་པས་འཕྲུལ་འཁོར་ཉམས་དང་སྦྱར༔ གཉིས་པ་གོ་ཆའི་ལྷ་བསྒྲུབ་པ༔ སྐུ་མཆོག་གཤིན་
རྗེ་གཤེད་གསལ་ཞིང༔ ཨོ་ཧིཏྟི་ཝིཏྟི་ཏ་ན་ན་ཧཱུྃ་ཕཊ༔ གསུང་མཆོག་རྟ་མགྲིན་ལ་དམིགས་དེ༔ ཨོ་པདྨ་
ཀྲོ་ཏ་ཧྱ་གྷིཝ་ཧུ་ལུ་ཧུ་ལུ་ཧཱུྃ་ཕཊ༔ ཐུགས་མཆོག་གསང་བདག་ལ་དམིགས་ཏེ༔ ཨོཾ་བཛྲ་ཙན་མ་ཧཱ་
རོ་ཥ་ཎ་ཧཱུྃ་ཕཊ༔ ཡོན་ཏན་མཁའ་འགྲོ་ལ་དམིགས་ཏེ༔ ཨཀསམརཙཤདརསམ
རཿཡཿཕཊ༔ ཕྲིན་ལས་མེ་དབལ་ལ་དམིགས་ཏེ༔ ཨོཾ་བཛྲ་ཡཀྵ་རཀྟ་ཛྭ་ལ་པཱ་ཡ་ཧཱུྃ་ཕཊ༔ ཕོ་ཉ་
བྱ་ཁྱུང་ལ་དམིགས་ཏེ། ཨོ་ཁྲོ་བཛྲ་ག་རུ་ཊ་ཙ་ལེ་ཙ་ལེ་དུཏྟན་མ་ར་ཡ་ཧཱུྃ་ཕཊ༔ ལས་མཁན་སྟག་
•
286



•
[1
ཡང་གསང་ཐུགས་ཐིག་ཡི་དམ་སྐོར། - ག༽།
མོར་གཟི་བྱིན་བསྐྱེད༔ ཨོ་ཙནཱི་ཤྭ་རི་མ་ཧཱ་དྷ་དྷི་སརྦ་དུཥྛན་མ་ར་ཡ་ཕཊ༔ བརྒྱ་ཕྲག་ཉེར་གཅིག་
སྐབས་དང་སྦྱར༔ སྒྲུབ་ཚེ་ཁྲི་འབུམ་དག་ཏུའོ༔ སོ་སོའི་གྲུབ་རྟགས་མངོན་དུ་གྱུར༔ སྒྲུབ་པ་ཆེན་པོའི་མན་ངག་གོ༔
ཟབ་པའི་མཐར་ཐུགས་ས་མ་ཏི༔ སརྒཛཆ་ནརྒྱལཿ བསྙེན་བསྒྲུབ་རྟགས་ཐོན་མཐར་ཕྱིན་ནས༔ ལས་ལ་སྦྱོར་བ་
སྐབས་དང་བསྟུན༔ པདྨའི་སྙིང་ཁྲག་དམར་འབྱིན་ཆོས༔ སྙིང་ལ་སྦོས་ཤིག་ས་མ་ཡ༔ ཉེར་གཅིག་འཛབ་མཇུག་བསྡུ་
བ་ནི༔ རྩ་སྔགས་ཤམ་བུར༔ ཤརྙིང་པུཏྟཾ་ཝ་ཤཾ་མ་ར་ཡ་ཕཊ༔ རྩ་གསུམ་རྒྱལ་བ་ཞི་ཁྲོའི་ལྷ་
ཚོགས་འགྲུབ་པར་གྱུར་ཅིག༔ ཨོཾ་ཨ་ཨཱ༔ ཨི་ཨཱི༔ ཨུ་ཨཱུ༔ རྀ་རྀ༔ ལིལཱི༔ ཨེ་ཨཻ༔
ཨོ་ཨོ ཨཾ་ཨཱཿ ཀ་ཁ་ག་གྷ་ང ཙ་ཚ་ཛ་ཛྷ་ཉ ཊ་ཋཌ་ཌྷ་ཎ ཏ་ཐ་ད་དྷ་ན པ་ཕ་
བ་བྷ་མ ཡ་ར་ལ་ཝ ཤ་ཥ་ས་ཧ་ཀྵ ཧོ༔ ཡི་དམ་རྩ་བ་གསུམ་གྱི་ལྷ་ཚོགས་ཁྱེད་
རྣམས་ལ་མཁྱེན་པའི་ཡེ་ཤེས༔ བརྩེ་བའི་ཐུགས་རྗེ སྐྱོབ་པའི་ནུས་མཐུ རྣམ་
བཞིའི་ཕྲིན་ལས༔ བསམ་གྱིས་མི་ཁྱབ་པའི་མངའ་བདག་སྟེ༔ བདག་ཅག་སྒྲུབ་པ་
པོ་རྗེས་སུ་དགོངས་ལ༔ སྒོ་གསུམ་སྒྲིབ་གཉིས་བག་ཆགས་དང་བཅས་པ་བྱང་ཞིང་
དག་ནས༔ མཆོག་གི་དངོས་གྲུབ་རྩ་གསུམ་རྒྱལ་བ་ཞི་ཁྲོའི་གསང་བ་གསུམ་དང་
དབྱེར་མེད་དུ་འདྲེས་ཤིང་ལོངས་སྐུ་ཆེན་པོར་འཚང་རྒྱ་བ་དངཿ ཐུན་མོང་གི་དངོས་
གྲུབ་ཞི་རྒྱས་དབང་དྲག་གྲུབ་པ་བརྒྱད༔ ལས་ཆེན་བཅུ་གཉིས་སོགས་མྱུར་བ་ཉིད་
དུ་འགྲུབ་པར་བྱིན་གྱིས་བརླབ་པར་མཛད་དུ་གསོལ༔ ཨོཾ་ཡེ་དྷརྨཱ་ཧེ་ཏུ་པྲ་བྷ་ཝ་
ཧེ་ཏུནྟེ་ཥཱནྟ་ཐཱ་ག་ཏོ་ཧྱ་བ་དཏཏེཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎ་སྭཱ་ཧཱ༔
མཆོད་ཅིང་བསྟོད་པའི་རིམ་པ་ནི༔ ཡི་དམ་རྩ་གསུམ་ལྷ་ཚོགས་འཁོར་བཅས་ལ༔ མཆོད་
ཡོན་ཞབས་བསིལ་མེ་ཏོག་བདུག་སྤོས་དྲི༔ མར་མེ་དྲི་ཆབ་ཞལ་ཟས་རོལ་མོ་དང
287



མདོ་མཁྱེན་བརྩེའི་གསུང་འབུམ། ་ ་་
གཟུགས་སྒྲ་དྲི་རོ་རེག་བྱ་ཆོས་ལ་སོགསཿ བདུད་རྩི་སྨན་དང་རཀྟ་བཱ་ལིང་ཏཿ སྦྱོར་
སྒྲོལ་བདེ་བ་ཆེན་པོའི་མཆོད་པ་འབུལ༔ བཛྲ་ཨགྷཾ་པཧུཾ་པུཉྫ་དྷབྦེ་ཨ་ལོ་ཀེ་གྷནྡྷེ་ནེ་
ཝི་དྱ་ཤལྟ་རཱུ་པཱ་ཤབྷ་གནྡྷེ་ར་ས་སྤརེ་སརྦ་པཉྩརཀྟ་བ་ལིང་ཏ་དྷརྨ་དྷཆུ་ཏ་ན་ག་ཎ་
པཱ་ཙ་ཁ་ཧི༔ བསྟོད་ཅིང་ཐུགས་དམ་བསྐུལ་བ་ནི༔ ཧཱུྃ༔ སྐྱེ་འཆི་གཉིས་སྤངས་འཆི་མེད་རིག་
འཛིན་བརྙེས༔ སྐུ་གསུམ་སྟོན་པ་འཇའ་ལུས་རྡོ་རྗེའི་སྐུ༔ ཡི་དམ་དབྱེར་མེད་ཁྲག་
འཐུང་རྔམས་བརྗིད་རྒྱལ༔ འཁོར་འདས་སྤྱི་དཔལ་ཧེ་རུ་ཀ་ལ་འདུད༔ ཉི་མ་ལས་
ནི་འོད་ཟེར་མཆེད་པ་བཞིན༔ སྤྲུལ་པའི་ཁྲོ་བོ་ཁྲོ་མོ་གིང་ཀ་རཿ རྩ་གསུམ་དཔའ་
བོ་མཁའ་འགྲོ་ཆོས་སྲུང་བཅསཿ དཀྱིལ་འཁོར་ཡོངས་རྫོགས་ལྷ་ལ་ཕྱག་འཚལ་
བསྟོད༔ ཚེ་རབས་སྔོན་ནས་བསྒྲུབ་པའི་ལྷག་པའི་ལྷ༔ བླ་མ་ཡི་དམ་དབྱེར་མེད་
ཐུགས་རྗེའི་གཏེརཿ སྙིགས་དུས་འགྲོ་བ་མགོན་མེད་སྐྱོབ་པ་དང༔ བདག་ཅག་
སྨོན་ལམ་འབྲེལ་བའི་སྒྲུབ་པ་པོར༔ མཆོག་ཐུན་དངོས་གྲུབ་སྩོལ་ཞིང་སྣང་སེམས་
འདྲེས༔ རྫུ་འཕྲུལ་ཐོགས་མེད་འབྱུང་བཞིར་རང་དབང་བསྒྱུརཿ ཁྱོད་དང་མཁྱེན་
བརྩེ་ནུས་པའི་སྟོབས་མཉམ་པརཿ ཞལ་བཞེས་དུས་ལ་བབ་པོ་ས་མ་ཡ༔ སྙིགས་
དུས་དཀར་ཕྱོགས་ཕམ་ཤིང་ནག་ཕྱོགས་དང༔ རྒྱལ་བསེན་དམ་སྲི་མ་རུངས་སྡེ་བརྒྱད་
དཔུང༔ གསར་སྐྱེས་འབྱུང་པོ་གདུག་པའི་ཁ་དར་ཚེ༔ ཐུགས་དམ་གནད་ནས་བསྐུལ་
ལོ་ཞི་རྒྱས་དབངཿ མངོན་སྤྱོད་དྲག་པོ་རོལ་པའི་དངོས་གྲུབ་སྩོལ༔ ཡེ་ཤེས་ལྔ་ལྡན་
འབྲས་བུ་ཐོབ་པར་ཤོག༔ བཤགས་པ་བྱ་བ་ནི༔ ཚེ་རབས་སྔོན་ནས་ད་ལ་ཐུག་གི་བར༔
ཡི་དམ་ལྷ་ལ་སྤོང་ལེན་ཤོར་བ་དང༔ རྡོ་རྗེ་སློབ་དཔོན་སྐུ་གསུང་ཐུགས་དང་འགལ
288



ཡང་གསང་ཐུགས་ཐིག་ཡི་དམ་སྐོར། ག༽
གསང་སྔགས་དམ་ཚིག་ཉམས་འགལ་རལ་བགྱིས་བཤགས༔ ཡི་གེ་བརྒྱ་པ་ལན་གསུམ་
མཐར༔ འ་ཨ་ཧ་ཤ་ས་མ༔ རྟག་མཐའ་བསལ་ཕྱིར་སྤྲོས་བྲལ་དང༔ ཆད་མཐའ་བསལ་ཕྱིར་སྤྱོད་ལམ་ཀུན༔ ཧེ་རུ་ཀ་
ཡི་ང་རྒྱལ་དརཿ རྩ་བསྙེན་ཐུགས་སྲོག་གང་རིགས་བཟླ༔ མན་ངག་རྒྱ་མཚོ་ལྟ་བུའི་བཅུད༔ གསེར་གྱི་ཡང་ཞུན་སུ་
ཝརྞ༔ ཤིན་ཏུ་གསང་བའི་གདམ་པ་འདི༔ དམ་སེལ་རླུང་གིས་མ་བསྐྱོད་ན༔ བྱིན་རླབས་རི་གཟར་རྦབ་དང་འདྲ༔ ཤིན་
ཏུ་གསང་ཞིང་སྙིང་ལ་སྦོས༔ ས་མ་ཡ༔ ཁ་ཐཾ༔ རྒྱ་རྒྱ་རྒྱ༔ སྦྱོར་སྒྲོལ་ཚོགས་ཀྱི་འཁོར་ལོ་ནི༔ ཞལ་ཟས་ཐབས་ཤེས་
རྫས་མཆོག་དང༔ ཟས་སྣ་བཏུང་བའི་བྱེ་བྲག་སོགས༔ དམ་ཉམས་སྐྱོན་གྱིས་མ་གོས་ཤིང༔ གཙང་མར་སྦྱར་བའི་ཡོ་
བྱད་བཤམས༔ དམ་གཙང་རྣལ་འབྱོར་ཕོ་མོ་ཡི༔ བག་དྲོ་ཉམས་དགའི་ངང་ཉིད་ནས༔ དང་པོ་བྱིན་གྱིས་བརླབ་བ་ནི༔
རང་གི་ཐུགས་ལས་རཾ་ཡཾ་ཁཾ༔ འཕྲོས་པས་ཚོགས་ཀྱིས་མ་དག་སྐྱོན༔ བསྲེག་གཏོར་
བཀྲུས་ཤིང་སྟོང་པར་སྦྱངས༔ སླར་ཡང་བྷན་དྷའི་སྣོད་མཆོག་ཏུ༔ ངོ་བོ་ཡེ་ཤེས་བདུད་
རྩི་ལཿ རྣམ་པ་ཚོགས་ཀྱི་ལོངས་སྤྱོད་རྫསཿ རོ་བརྒྱ་ནུས་པ་ཕུན་སུམ་ཚོགསཿ མི་
ཟད་འདོད་ཡོན་གཏེར་དུ་གྱུར༔ རཾ་ཡཾ་ཁཾ༔ ལན་གསུམ༔ ཨོཾ་ཨཱཧཱུྃ་ཧ་ཧོ་ཧཱུྃ༔ གཉིས་པ་
ཚོགས་མགྲོན་སྤྱན་འདྲེན་པ༔ ཧཱུྃ་ཧཱུྃ༔ ཆོས་དབྱིངས་མཐའ་བྲལ་ཞིང་ཁམས་ནས༔ ཆོས་སྐུ་
ཀུན་བཟང་ཡབ་ཡུམ་འཁོར༔ སྟུག་པོ་བཀོད་སོགས་ལྔ་ལྡན་ཞིང༔ རིགས་ལྔ་ལོངས་
སྤྱོད་རྫོགས་པའི་འཁོརཿ མེ་རི་འབར་དང་གཏུམ་དྲག་རོལཿ པདྨ་འོད་དང་དུར་ཁྲོད་
བརྒྱད༔ ཉི་ཤུ་རྩ་བཞིའི་གནས་ཡུལ་ནས༔ རྩ་གསུམ་རྒྱལ་བ་ཞི་ཆགས་ཁྲོ༔ ཀུན་
འདུས་བླ་མ་དཔལ་ཆེན་པོ༔ ཧེ་རུ་ཀ་དཔལ་གྲོ་བོ་ལོད༔ དཔའ་བོ་མཁའ་འགྲོའི་
ཚོགས་དང་བཅས༔ དབུ་སྐྲ་ཐོར་གཙུག་ལྡེམས་སེ་ལྡེམ རིན་ཆེན་རུས་རྒྱན་ཁྲ་ལ་
ལ༔ དར་གོས་ཅོད་པཎ་པུ་རུ་རུ༔ རྡོ་རྗེའི་གར་སྟབས་ཤིགས་སེ་ཤིག༔ ཐོད་རྔ་ཅང་
289



མདོ་མཁྱེན་བརྩེའི་གསུང་འབུམ།
ཏིའུ་ཁྲོ་ལོ་ལོ༔ རྐང་གླིང་བཤུགས་གླུ་ཀྱུ་རུ་རུ༔ མཁའ་འགྲོའི་བརྡ་སྐད་སངས་སེ་
སངཿ གླུ་ལེན་གར་བྱེད་ཁྱུགས་སེ་ཁྱུག ཚོགས་ཀྱི་འདུ་བར་གཤེགས་སུ་གསོལ༔
དམ་གཙང་རྣལ་འབྱོར་ཕོ་མོ་དང༔ ཚོགས་ཁང་འདི་ལ་བྱིན་ཕོབ་ཅིག༔ ཚོགས་
རྫས་རྣམས་ལ་བཅུད་ཆེན་ཕོབ༔ དགྱེས་པ་ཆེན་པོའི་དངོས་གྲུབ་སྩོལཿ གུ་རུ་དྷེཝ་
ཊྛཀི་ནི་བཛྲ་ས་མ་ཡ་ཛ་ཛ༔ གསུམ་པ་ཚོགས་ཕུད་འབུལ་བ་ནི༔ ཧཱུྃ༔ དཔལ་ཆེན་རྡོ་རྗེ་གྲོ་བོ་
ལོད༔ རྩ་གསུམ་དཔའ་བོ་མཁའ་འགྲོ་ལ༔ ཟག་པ་མེད་པའི་བདུད་རྩིའི་བཅུད༔
འདོད་ཡོན་ལོངས་སྤྱོད་ཚོགས་ཀྱིས་མཆོད༔ ལྷ་ཚོགས་དགྱེས་པ་ཡོངས་སྐོང་ཞིང༔
མཆོག་དང་ཐུན་མོང་དངོས་གྲུབ་སྩོལ༔ གྷ་ཎ་ཙཀྲ་པཱུ་ཙ་ཁཱ་ཧི བཞི་པ་བསྐང་ཞིང་བཤགས་
མཆོད་ནི༔ ཧོ༔ རབ་འབྱམས་རྒྱལ་བ་རྒྱ་མཚོ་དང༔ བླ་མ་ཡི་དམ་མཁའ་འགྲོའི་
ཚོགས༔ ཕྱི་ནང་གསང་བའི་མཆོད་པ་དང༔ སྤྱན་གཟིགས་ལྷ་མིའི་ལོངས་སྤྱོད་
རྫས འདོད་ཡོན་ཚོགས་ཀྱི་འཁོར་ལོ་ཡིས༔ ཐུགས་དམ་བསྐང་ལ་བྱིན་གྱིས་རློབས༔
རྣལ་འབྱོར་ཕོ་མོར་མཉམ་སྦྱོར་བའི༔ ལྷན་སྐྱེས་བདེ་བ་ཆེན་པོས་རོལཿ རྩ་ཁམས་
ལྷ་ཚོགས་ཐུགས་དམ་བསྐངཿ ཚེ་རབས་ཐོག་མ་མེད་པ་ནསཿ ཐ་མ་ད་ལ་ཐུག་གི་
བར༔ མ་རིག་འཐིབ་པོའི་དབང་གྱུར་པའི༔ སྡིག་པ་མི་དགེའི་ལས་བགྱིས་པ༔ སོ་
ཐར་སྡོམ་དང་བྱང་སེམས་བསླབ༔ གསང་སྔགས་ཟབ་མོའི་དམ་ཚིག་ཉམས༔ བླ་
མ་ཡི་དམ་མཁའ་འགྲོ་ཡི༔ ཐུགས་དང་འགལ་བ་གང་བགྱིས་པཿ བཤགས་སོ་
ཚངས་པའི་དངོས་གྲུབ་སྩོལ༔ ཧེ་རུ་ཀ་ཡི་ཡིག་བརྒྱ་བཟླ༔ ལྔ་པ་བསྒྲལ་ཞིང་བསྟབ་པ་ནི༔ ཚོགས་ཟན་
རུས་པ་ཤ་ཁྲག་བཤམས༔ ཨེ་ལས་དྲག་པོའི་ཧོམ་ཁུང་དུ༔ རཱུ་པ་རྨི་ཏྲི་ལས་གྲུབ་པའི༔ དགྲ་
，
290



22
ཡང་གསང་ཐུགས་ཐིག་ཡི་དམ་སྐོར། ག༽ ་
གདོན་མངོན་སུམ་ཇི་བཞིན་གྱུར༔ ན་མོ༔ སངས་རྒྱས་ཆོས་དང་དགེ་འདུན་སྡེ༔ བླ་
མ་ཡི་དམ་མཁའ་འགྲོ་མ༔ དཔལ་ཆེན་རྡོ་རྗེ་གྲོ་བོ་ལོད༔ དཀྱིལ་འཁོར་ལྷ་ཚོགས་
བདེན་པའི་མཐུ༔ སྔགས་དང་ཕྱག་རྒྱ་ཏིང་ངེ་འཛིན༔ ཆོས་ཉིད་འགྱུར་བ་མེད་པ་
དང༔ ཆོས་ཅན་བསླུ་བ་མེད་པའི་སྟོབས གིང་ལང་དབང་ཕྱུག་རྩལ་ཤུགས་ཀྱིས
སྡང་བའི་དགྲ་དང་གནོད་པའི་བགེགས༔ བྱད་མ་དགྲ་གདོན་འབྱུང་པོའི་ཚོགས༔
དམ་ཉམས་དམིགས་པའི་ཡུལ་གྱུར་ཀུན༔ ཚོགས་ཀྱི་ཐ་མ་རུ་པ་འདིར༔ ཁུག་ཅིག་
ཨཾ་ཀུ་ཤ་ཡ་ཛ༔ ལན་གསུམ་བརྗོད་ཅིང་ཕྱག་རྒྱ་བཞིས༔ ཛཧཱུྃ་བཾ་ཧོ༔ དབྱེར་མེད་བསྟིམས་ཞིང་ཕུར་པ་
བསྒྲིལ༔ ཧཱུྃ༔ དཔལ་ཆེན་ཁྲག་འཐུང་འབར་བ་ཡིས༔ ཕྱག་མཚན་བཛྲ་ཀཱི་ལ་ཡ༔
དགྲ་གདོན་བགེགས་ཀྱི་སྙིང་ཁར་གཟིར༔ སྲོག་དབུགས་རཀྟའི་དྭངས་མ་བསྡུས༔
ཚེ་བསོད་བཀྲག་མདངས་གཟི་བརྗིད་ཕྲོག རྣམ་ཤེས་སྐྱེ་མེད་དབྱིངས་སུ་ཕཊ༔
ཨོཾ་བཛྲ་མ་ཧཱ་ཀྲོ་ཏ་ཀཱི་ལི་ཀཱི་ལ་ཡ་རྨི་ཏྲི་ཤ་ཏུན་མ་ར་ཡ་ཕཊ༔ ཧཱུྃ༔ དཔལ་ཆེན་ཕོ་ཉ་
སྒྲོལ་བྱེད་གིརཿ རྣོ་དབལ་གདུག་པའི་མཚོན་ཆ་ཡིས༔ དགྲ་གདོན་མ་རིག་རུ་ཏྲའི་
སྡེ༔ ལྔ་ཕུང་ཤ་རུས་དུམ་བུར་གཏུབསཿ རྨི་ཏྲི་ཤ་ཏུན་མ་ར་ཡ་ཕཊ༔ ཧཱུྃ༔ རུ་ཏྲ་
བསྒྲལ་བའི་ཤ་ཁྲག་རུསཿ ནང་རོལ་ཕུང་ཁམས་སྐྱེ་མཆེད་ཀུན༔ ཁྲག་འཐུང་ལྷ་
ཚོགས་ཞལ་དུ་སྟོབས༔ ཨ་ལ་ལ་ཧོ་དགྱེས་པར་རོལཿ མཾ་ས་རཀྟ་ཙིཏྟ་ཀོ་རོ་ཙ་ན་
བཱ་སུ་ཏ་ཀཾ་ནི་རི་ཏི་ཏ་ལ་ཁ་རཾ་ཁཱ་ཧི༔ དམ་རྫས་རྨད་དུ་བྱུང་བ་ཡི༔ ཡེ་ཤེས་བདུད་
རྩི་ཨ་མྲྀ་ཏ༔ ཁྲག་འཐུང་ལྷ་ཚོགས་ཞལ་སྐྱེམས་འབུལ༔ དགྱེས་པ་སྐོང་ལ་
དངོས་གྲུབ་སྩོལཿ ཨོཾ་ཨཱཿཧཱུྃ་སརྦ་པཱཉྩ་ཨམྲྀ་ཏ་ལ་ཁ་རཾ་ཁཱ་ཧི༔ དྲུག་པ་དགའ་སྟོན་
，
291



མདོ་མཁྱེན་བརྩེའི་གསུང་འབུམ།
རོལ་བ་ནི༔ ཧོ༔ གསང་བ་བསྔགས་ཀྱི་དམ་རྫས་ནི༔ བླ་མེད་ཚོགས་ཀྱི་འཁོར་ལོ་
རྣལ་འབྱོར་དངོས་གྲུབ་བསྒྲུབས་པའི་བཅུད༔ མྱོང་བ་ཙམ་གྱིས་དངོས་གྲུབ་
ཐོབ༔ ཆོས་ཉིད་རིག་པའི་རྩལ་འབར་ཞིང༔ བདེ་ཆེན་ཟག་མེད་རྟོག་པ་སྐྱེས༔ ཐེ་
ཚོམ་མེད་པར་ཨ་ལ་ལ་ཧོ༔ རྣལ་འབྱོར་ཕོ་མོ་ཚོགས་ལ་རོལ༔ རྡོ་རྗེའི་གླུ་དང་གར་གྱིས་མཆོད༔ ཤག་དང་
རྩོད་པ་ཀུ་ཅོ་དང༔ ལོག་ལྟ་ཐེ་ཚོམ་སྒྲོ་བསྐུལ་སྤང༔ རྡོ་རྗེ་སློབ་དཔོན་ཕུད་ལྷག་དང༔ དཀྱིལ་འཁོར་ལྷ་ཚོགས་ལྷག་
མར་བསྡུ༔ བདུད་རྩིས་བྲན་ཞིང་རྐང་གླིང་སྒྲོགསཿ བཤུགས་གླུ་ལེན་ཞིང་བྱིན་གྱིས་བརླབ༔ བདུན་པ་ལྷག་གཏོར་
བསྔོ་བ་ནི༔ པཉྩ་ཨ་མྲྀ་ཏ་ཨཱཧཱུྃ ཨ་ཀ་རོ་མུ་ཁཾ་སརྦ་དྷརྨཱ་ཎཾ་ཨ་ཏེ་ནུཏྤནྣ་ཏོ་ཏ་ཨོཾ་ཨཱཧཱུྃ་
ཕཊ་སྭཱ་ ༦ ཚོགས་ཀྱི་ལྷག་ལ་དབང་བ་ཡི༔ དམ་ཚིག་ཤ་ཟ་མཁའ་འགྲོ་དང༔
གིང་ཆེན་སྡེ་བཞི་ལང་ཀ་འབུམ༔ དབང་ཕྱུག་ཉེར་བརྒྱད་ཕོ་ཉའི་ཚོགས༔ ཕ་འབབ་
ཚོགས་ཀྱི་ལྷག་གཏོར་བཅུད༔ མི་ཟད་པ་ཡི་གཏེར་དུ་གྱུར༔ ཧེ་རུ་ཀ་ཡི་བཀའ་
བཞིན་དུ༔ ཕྲིན་ལས་རྣམ་བཞི་ཐོགས་མེད་སྒྲུབས༔ དམ་ལས་མ་འདའ་ས་མ་ཡ༔
ཊཱ་ཀི་ཌཱ་ཀི་གིང་ཀ་ར་ཨུ་ཙི་ཊ་བ་ལིཾ་ཏ་ཁཱ་ཧི༔ གཙང་མའི་ཕྱོགས་སུ་དོར་ལ་བཤལ་ཆུས་བསྐོར་
བརྒྱད་པ་ཐུགས་དམ་བསྐུལ་བ་ནི༔ ཤ་ཁྲག་བརྒྱན་པའི་གཏོར་མ་བཤམས འགུགས་གཞུག་དྲག་པོ་ལན་གསུམ་བྱ༔ རྨི་
ཏྲི་ཤ་ཏུན་མ་ར་ཡ་ཕཊ༔ གཏོར་མ་དགྲ་བགེགས་བསྒྲལ་བའི་དུག་གསུམ་ཤ་ཁྲག་
རུས་པའི་རྣམ་པ་ལ་ངོ་བོ་བདུད་རྩིའི་རང་བཞིན་དུ་གྱུར༔ ཨོཾ་ཨཱཧཱུྃ༔ ཧཱུྃ༔ སྣང་བ་
རྣམ་དག་སྐུ་གསུམ་ཞིང་ཁམས་ནས༔ རིག་གདངས་རྩ་གསུམ་ཞི་དང་ཁྲོ་བའི་གར
ཕྲིན་ལས་དྲག་གཏུམ་འཆོལ་བའི་སྐུར་བཞེངས་པ༔ དབང་དྲག་པདྨ་གཏུམ་པོའི་
ལྷ་ཚོགས་རྣམས༔ མ་གཡེལ་མ་གཡེལ་ཐུགས་དམ་གནད་ནས་བསྐུལ༔ དེང༌
Olo'
་ _292



ཡང་གསང་ཐུགས་ཐིག་ཡི་དམ་སྐོར། ག༽
སྐབས་ལྔ་ཕྲག་ཐ་མའི་དུས་འདི་རུ༔ འགྲོ་ཀུན་མ་རིག་ལོག་རྟོག་གློ་བུར་རྐྱེན གཟུང་
འཛིན་ཨ་འཐས་དགྲ་གདོན་བགེགས་དཔུང་དང༔ ནད་མཚོན་བྱད་ཕུར་ཡེ་འདྲོགས་
དུག་ལྟར་བྱུར༔ འགྲོ་ཀུན་འཁྲུལ་སྣང་སྡུག་བསྔལ་ལས་ལ་སྤྱོད༔ འདི་ལ་སྐྱོབས་
པའི་ལྷ་གཞན་མ་མཆིས་པསཿ སངས་རྒྱས་ཀུན་འདུས་པདྨ་ཐོད་ཕྲེང་རྩལ༔ ཆོས་
དབྱིངས་ཁྱབ་བདལ་ངང་ལས་མ་གཡོས་ཀྱངཿ གདུག་པ་འདུལ་ཕྱིར་ཁྲོ་བོ་འཆོལ་
བའི་སྐུརཿ ཡོངས་བཞེངས་དབང་དྲག་གཏུམ་ཆེན་ཧེ་རུ་ཀ༔ བདག་ཅག་དམ་གཙང་
རྣལ་འབྱོར་སྒྲུབ་པ་པོའི༔ ཐུགས་དམ་གནད་ནས་བསྐུལ་ལོ་མ་གཡེལ་ཅིག༔ གཏུམ་
དྲག་མེ་ལྟར་འབར་བའི་ཀློང་ནས་བཞེངས༔ སྙིང་རྗེ་ཁྲོས་པའི་ཐུགས་ནི་གར་དགུའི་
ཉམསཿ གློག་ལྟར་མྱུར་བའི་རྩལ་ཤུགས་སྟོབས་བསྐྱེད་ལ༔ གཟུང་འཛིན་དགྲ་
གདོན་བྱད་མ་ཐལ་བར་རློགས༔ གློ་བུར་གསར་སྐྱེས་འདྲེ་གདོན་ཕྱེ་མར་ཐོངས༔
དྲེགས་པ་སྡེ་བརྒྱད་སྟོབས་ལྡན་སྲོག་སྙིང་ལོངས༔ བསྟན་སྲུང་དམ་ཅན་རྒྱ་མཚོ་
ལས་ལ་བསྐུལ༔ སྣང་སྲིད་མ་མོ་མཁའ་འགྲོ་ར་མདར་སྔོན, དགྲ་བགེགས་ཤ་
ཁྲག་གཏོར་མ་འདི་རོལ་ལཿ བཟློག་སྒྱུར་དྲག་པོའི་ཕྲིན་ལས་དུས་ལ་བབཿ སྒྲུབ་
པའི་རྣལ་འབྱོར་བདག་ཅག་འཁོར་བཅས་དངཿ བསྲུང་བྱ་དད་ལྡན་དམིགས་པའི་
ཡུལ་གྱུར་གྱིས༔ ཆགས་ཆེ་ཉམས་ང་ལོ་ཟླ་ཞག་དུས་སྐེགས༔ རྨི་ལྟས་མཚན་ངན་
ཡས་བདུད་མས་སྲི་ལང༔ ཐན་དང་ཡེ་འདྲོགས་བགེགས་ཀྱི་གནོད་པ་དང༔ གེགས་
སྲི་དགྲ་གདོན་བྱད་ཕུར་རྒོད་གཏོང་སོགས༔ དབང་དྲག་ལྷ་ཚོགས་ནུས་པའི་སྟོབས་
ཀྱིས་བཟློག༔ སྡོང་བར་བྱེད་པའི་དགྲ་བོའི་སྟེང་དུ་བཟློག གནོད་པར་བྱེད་པའི་
293:



མདོ་མཁྱེན་བརྩེའི་གསུང་འབུམ། .
བགེགས་གདོན་སྟེང་དུ་བཟློག བྱད་ཕུར་རྒོད་གཏོང་བྱད་མའི་སྟེང་དུ་བཟློག༔ ཡི་
དམ་ལྷ་ཚོགས་རྫུ་འཕྲུལ་སྟོབས་མ་ཞན༔ - མངོན་སྤྱོད་དྲག་པོའི་ཕྲིན་ལས་དུས་ལ་
བབ༔ ཨོཾ་མ་ཧཱ་གུ་རུ་བཛྲ་གྲོ་བོ་ལོད་ཀྲི་ཏ་རཱ་ཛ་ཀྲོ་ཏི་ཤྭ་རི་ཌཱ་ཀ་ཌཱ་ཀི་ནི་ཆད་ཆ5༔
སརྦ་མ་ར་ཡ་བྷོ་བྷོ་བཟློག་བཟློག༔ གཏོར་མ་དགྲ་གདོན་ཕྱོགས་སུ་འཕངས༔ དགུ་པ་ཆད་ཐོའི་བརྔན་
སྦྱིན་པ༔ བྱིན་གྱིས་བརླབས་ལ་འདི་སྐད་དོ༔ ཧཱུྃ༔ སྔོན་ཚེ་འོག་མིན་གཏུམ་དྲག་རོལ་པའི་ཞིང༔
བཅོམ་ལྡན་དཔལ་ཆེན་ཆེ་མཆོག་ཧེ་རུ་ཀའི༔ རྔམས་བརྗིད་ཁྲོ་བོའི་དཀྱིལ་འཁོར་
ཞལ་ཕྱེས་ཚེ༔ སྔགས་སྲུང་རལ་གཅིག་འདོད་ཁམས་དབང་ཕྱུག་མའི༔ ཅི་ལྟར་
ཞལ་བཞེས་ཐུགས་དམ་དྲན་པར་མཛོད༔ བར་དུ་ཟངས་གླིང་དབུ་མའི་གསང་ཕུག་
ཏུ༔ རིག་འཛིན་སློབ་དཔོན་པདྨ་ཐོད་ཕྲེང་དང ཤེས་རབ་གསང་ཡུམ་མན་དཱ་ར་
བ་ཡིས༔ སྲོག་སྙིང་འཕྲོག་ཅིང་དབང་བསྐུར་དམ་ནོད་ཚེ༔ ཡང་གསང་པདྨའི་ཐུགས་
ཐིག་མེལ་ཚེ་དང༔ ཕྲིན་ལས་གློག་ལྟར་མྱུར་བའི་དམ་བཅའ་དགོངས དེ་རྗེས་རྒྱ་
བལ་གཉིས་ཀྱི་ས་མཚམས་སུ༔ ཁྲོ་བོ་འཆོལ་བ་རྡོ་རྗེ་གྲོ་ལོད་ཀྱིསཿ ལྷ་ལྕམ་ཡུམ་
ལ་གདམས་པའི་ཕ་ཕོག་བསྩལ༔ བལ་བོད་ལྷ་སྲིན་དམ་ལ་བཏགས་པའི་ཚེ༔ ཀླུའི་
དགེ་བསྙེན་བསྙོ་ཁ་ཏི་པ་ཙཱ༔ སྲོག་སྙིང་ཕུལ་ཞིང་ཁས་བླངས་བྲོ་བོར་ཚེ༔ ཇི་ལྟར་
བཀའ་བསྒོས་ཐ་ཚིག་དྲན་པར་མཛོད༔ ད་ལྟ་ལྔ་ཕྲག་ཐ་མའི་དུས་ཀྱི་ཚེ༔ པདྨའི་
ཐུགས་སྤྲུལ་འཇའ་ལུས་རྡོ་རྗེ་ཡི༔ རྫུ་འཕྲུལ་ཆོས་ཉིད་ཉམས་ཀྱི་སྣང་བ་ལ༔ བདེ་
ཆེན་དབང་དྲག་རོལ་པའི་དུར་ཁྲོད་ནས༔ རྔམས་བརྗིད་རྒྱལ་པོ་ཁྲག་འཐུང་ཡབ་
ཡུམ་གྱིས༔ དབང་བཞི་ཡོངས་རྫོགས་སྨོན་ལམ་གཏད་རྒྱས་བཏབ༔ དགོངས་
294



ཡང་གསང་ཐུགས་ཐིག་ཡི་དམ་སྐོར། ག༽
གཏེར་ནམ་མཁའ་མཛོད་ལ་དབང་བསྒྱུར་ཚེ༔ མ་མོ་གཟའ་དང་རྡོ་རྗེ་ལེགས་པ་ཡིས༔
ཁས་བླང་དམ་བཅས་གཉེར་གཏད་ཇི་བཞིན་དུ༔ ཤ་ཁྲག་བརྒྱན་པའི་གཏོར་མ་འདི་
བཞེས་ལཿ ཨ་ཏིའི་རིང་ལུགས་ཐིག་ལེ་སྐོར་གསུམ་སྲུངས༔ པདྨའི་རིང་ལུགས་མ་
ནོར་འཛིན་པ་ཡི༔ དམ་ཚིག་ལྡན་པའི་རྣལ་འབྱོར་མེལ་ཚེ་གྱིས༔ གཡེལ་བ་མ་མཛད་
ཕྲིན་ལས་ཐོགས་མེད་སྒྲུབས༔ སྡང་དགྲ་མྱུར་དུ་སྒྲོལ་བའི་ཕྲིན་ལས་མཛོད༔ བཅུ་པ་
བརྟན་མ་སྡེ་བརྒྱད་ལ༔ ཕ་འབབ་བཤལ་ཆུའི་གཏོར་མར་བརླབས བྷོ༔ བལ་བོད་གཉིས་ཀྱི་ས་མཚམས་
ནས༔ པདྨ་བཛྲ་སྤྱན་སྔ་རུ༔ བསྟན་པ་སྐྱོང་བར་ཁས་བླང་བའི༔ བོད་ཁམས་བརྟན་
མ་བཅུ་གཉིས་དང༔ གསང་བའི་དཀྱིལ་འཁོར་ཞལ་མཐོང་ཞིང༔ དབང་ནོད་ཁས་
བླང་དམ་བཅས་པའི༔ སྟོབས་ལྡན་དྲེགས་པ་སྡེ་བརྒྱད་ཚོགས བཤལ་ཆུའི་གཏོར་
མ་འདི་བཞེས་ལཿ བཅོལ་པའི་ཕྲིན་ལས་འགྲུབ་པར་མཛོདཿ མ་མ་ཧྲིང་ཧྲིང་ཨ་ཡ་
མ་དུ་རུ་ཙ་ཤ་ནཱ་བཱ་ལིང་ཨ་མྲྀ་ཏ་ཁཱ་ཧི༔ བཅུ་གཅིག་ལས་མཇུག་དམ་སྲི་མནན༔ ཏིང་འཛིན་དམིགས་
གནད་ལྡན་པ་ཡིས གཏོར་གཞོང་འོག་ཏུ་འགུགས་གཞུགས་བྱ༔ ཧཱུྃ༔ གསང་སྔགས་དམ་ཚིག་ཉམས་
པ་དངཿ སྒྲུབ་ལ་བར་ཆོད་ཐུགས་རྒྱུད་དཀྲུགསཿ སྨོན་ལམ་ལོག་པའི་དམ་སྲིའི་
དཔུང༔ རིམ་པ་དགུ་ཡི་ས་འོག་ཏུ ལས་གཤིན་ཆུ་སྲིན་ཁ་རུ་བརྫངསཿ གཏད་པ་
ཡིན་ནོ་མ་ཤོར་ཅིག༔ བྱང་ཆུབ་སེམས་མཆོག་མ་སྐྱེས་པརཿ ནམ་ཡང་མ་གཏོང་ས་
མ་ཡ༔ སྟོ་བྷ་ཡ་ནན༔ གཏོང་རག་མཆོད་བསྟོད་གོང་ལྟར་བྱ༔ བཅུ་གཉིས་བཤགས་པ་བྱ་བ་ནི༔ ཧཱུྃ༔ རྩ་
གསུམ་རྒྱལ་བ་རྒྱ་མཚོའི་དཀྱིལ་འཁོར་དུ༔ ཏིང་འཛིན་མ་གསལ་བསྙེན་སྒྲུབ་རྫས་
མ་ཚང༔ རྫས་དང་ཡོ་བྱད་སེར་སྣའི་དབང་གྱུར་ཞིང༔ ཐེ་ཚོམ་ལོག་ལྟ་གཉིས་
295



མདོ་མཁྱེན་བརྩེའི་གསུང་འབུམ།
འཛིན་འཁྲུལ་དབང་ཤོར༔ རྡོ་རྗེ་སློབ་དཔོན་ཐུགས་དང་འགལ་བགྱིས་པ༔ བཤགས་
སོ་ཚངས་པ་དོན་གྱི་དངོས་གྲུབ་སྩོལ༔ ཡི་གེ་བརྒྱ་བ་ལན་གསུམ་མཐར༔ ཆོས་ཉིད་དོན་གྱི་བཤགས་
པ་བྱ༔ བཅུ་གསུམ་དངོས་གྲུབ་ལེན་པ་ནི༔ ཧོ༔ དགོངས་ཤིག་རྡོ་རྗེ་སློབ་དཔོན་སངས་རྒྱས་
དཔལ༔ སྟོན་པ་རྔམས་བརྗིད་རྒྱལ་པོ་ཡབ་ཡུམ་དང༔ རྩ་གསུམ་རྒྱལ་བ་རབ་འབྱམས་
དཀྱིལ་འཁོར་ལྷ༔ སྒྲུབ་པའི་རྟགས་རྫོགས་དུས་ཀྱི་ཞག་གྲངས་ཐེམསཿ ཁྱོད་ཀྱི་
ཞལ་མཐོང་བརྩེ་བའི་རྗེས་སུ་བཟུང༔ དངོས་གྲུབ་སྩོལ་བའི་དུས་ལ་བབ་ལགས་
ན༔ སྐུ་གསུང་ཐུགས་ཡོན་ཕྲིན་ལས་རྣམ་པར་ལཿ མཆོག་གི་དངོས་གྲུབ་ཁྱེད་དང་
དབྱེར་མེད་འདྲེས༔ རིག་འཛིན་རྣམ་བཞིའི་གོ་འཕང་མྱུར་ཐོབ་ཅིང༔ ཐུན་མོང་
གྲུབ་པ་བརྒྱད་དང་རབ་འབྱམས་ལསཿ ཐོགས་པ་མེད་པ་མྱུར་དུ་འགྲུབ་པ་ཡིས༔
དངོས་གྲུབ་ད་ལྟ་ཉིད་དུ་སྩལ་དུ་གསོལ༔ རྩ་སྔགས་ཤམ་བུར༔ ཀཱ་ཡ་ཝཱཀ་ཙིཏྟ་གུ་ཎ་ཀརྨ་
སརྦ་སིདྡྷི་ཕ་ལ་ཧཱུྃ༔ སྒྲུབ་རྫས་འདོད་གནས་གསུམ་ལ་གཏུགས༔ སྤྲོས་མེད་དམིགས་པ་མཆོག་ཏུའོ༔ བཅུ་
བཞི་ཉེར་བསྡུས་ལྟར་ལྡང་ནི༔ ཧཱུྃ༔ ཆོས་ཉིད་རྟག་པའི་མཐའ་བསལ་ཕྱིར༔ ཕྱི་སྣོད་དཀྱིལ་
འཁོར་ལྷ་ལ་བསྡུ༔ དེ་ཡང་འཇའ་འོད་འཁྱིལ་བའི་ངང༔ གཙོ་བོར་བསྡུས་ཤིང་
ཐུགས་སྲོག་བར༔ བསྡུ་ཞིང་ཐུགས་སྲོག་ནཱ་དའི་བར༔ རིམ་ཡལ་བརྗོད་བྲལ་ཀ་
དག་ཀློང༔ ཨ་ཨཱ༔ ཆད་མཐའ་བསལ་བའི་རིམ་པ་ནི༔ སླར་ཡང་ཆུ་ལས་ཉ་འཕར་ལྟར༔
རང་རིག་མ་བཅོས་དོན་གྱི་ལྷ༔ དཔལ་ཆེན་རྡོ་རྗེ་གྲོ་བོ་ལོད༔ ཡོངས་རྫོགས་སྐུ་རུ་
ལམ་གྱིས་གསལ༔ རྩ་བསྙེན་བདུན་གྱིས་བརྟན་པར་བྱ༔ བཅོ་ལྔ་དགེ་བ་སྔོ་བ་ནི༔ དེང་འདིར་བསྐྱེད་
རྫོགས་བཟླས་བརྗོད་མཆོད་བསྒྲུབ་བསྐངཿ སྦྱོར་སྒྲོལ་ཡེ་ཤེས་ཆེན་པོའི་དོན་སྒོམ་



ཡང་གསང་ཐུགས་ཐིག་ཡི་དམ་སྐོར། ག༽
པའི༔ ཟག་བཅས་ཟག་མེད་དགེ་ཚོགས་རྒྱ་མཚོ་དང༔ གཞན་ཡང་དུས་གསུམ་བསགས་
པའི་རྣམ་དཀར་དགེ༔ མཁའ་ཁྱབ་སེམས་ཅན་སངས་རྒྱས་ཐོབ་ཕྱིར་བསྔོ༔ བཅུ་དྲུག་
སྨོན་ལམ་མཚམས་སྦྱར་བ༔ སངས་རྒྱས་ཆོས་དང་འཕགས་པའི་དགེ་འདུན་སྡེ༔ བླ་མ་ཡི་
དམ་མཁའ་འགྲོའི་ཚོགས་རྣམས་དངཿ བདག་གི་ལྷག་བསམ་རྣམ་པར་དག་པའི་
མཐུསཿ པད་འབྱུང་གཉིས་པ་རྡོ་རྗེ་འཛིན་དབང་གི སྐུ་ཚེ་ཡུན་བརྟན་བསྟན་པ་
ཕྱོགས་བཅུར་རྒྱས༔ བར་ཆད་བགེགས་ཀྱི་གནོད་པས་མི་ཚུགས་ཤིང༔ དམ་ལྡན་
རིག་འཛིན་ཕོ་མོའི་རི་སུལ་གང༔ འཇའ་ལུས་འཕོ་བ་ཆེན་པོའི་སྐུ་བརྙེས་ཤོག༔
གདུལ་བྱར་གྱུར་པའི་གཟུགས་ཅན་གཟུགས་མེད་རིགསཿ གནས་སྐབས་འཇིགས་
ཚོགས་གནོད་པ་ཀུན་ཞི་ཞིངཿ གཞན་ཕན་བྱང་ཆུབ་སེམས་ཀྱིས་རང་རྒྱུད་བརླན༔
སྨིན་བྱེད་དབང་གི་སྒོ་གསུམ་རྡོ་རྗེར་སྨིན༔ བསྐྱེད་རིམ་ཕྱག་རྒྱ་ཆེན་པོའི་རིག་འཛིན་
གྱིས༔ འཁྲུལ་སྣང་རྨི་ལམ་སྒྱུ་མའི་རོལ་གར་རྟོགས༔ རྫོགས་རིམ་རྩ་འབྱོང་རླུང་
ཆུན་ཐིག་ལེ་གྲོལ༔ འཕོ་མེད་ཆོས་སྐུའི་རྒྱལ་ས་ཟིན་པར་ཤོག བདག་ཀྱང་བླ་
མའི་དགོངས་པ་ཡོངས་རྫོགས་ཤིང༔ ཐུགས་རྒྱུད་དགོངས་པའི་བྱིན་རླབས་བཙན་
ཐབས་འཕོསཿ ཅི་གསུང་བཀའ་སྒྲུབ་ཟབ་མོའི་ཉམས་ལེན་གྱིས༔ སྒོ་གསུམ་
འཁྲུལ་བའི་བག་ཆགས་ཡོངས་དག་ནས༔ སྐྱེ་ཀུན་བླ་མའི་རྣམ་བཞིའི་ཕྲིན་ལས་
ཀྱིས༔ ཕོ་ཉར་གྱུར་ནས་ཐུགས་དགོངས་ཡོངས་རྫོགས་ཤིངཿ ལུས་དང་སྲོག་ལ་
ཕངས་པ་མེད་པ་རུ༔ སེམས་ཅན་རྣམས་ཀྱི་བསམ་པ་རྫོགས་པར་ཤོག༔ ཕ་མར་
གྱུར་པའི་མཁའ་ཁྱབ་འགྲོ་བ་ཀུན༔ མྱུར་དུ་བླ་མེད་བྱང་ཆུབ་ཐོབ་པ་དང༔ བདག་
297



ན
olo
མདོ་མཁྱེན་བརྩེའི་གསུང་འབུམ།
གིས་འབྲེལ་པའི་བསྡུས་པའི་སེམས་ཅན་རྣམསཿ བདེ་ཆེན་དབང་དྲག་རོལ་པའི་
ཞིང་ཁམས་སཿ ཚོམ་བུ་གཅིག་ཏུ་མངོན་སངས་རྒྱས་ནས་ཀྱང༔ ས་ལམ་ཡོན་ཏན་
མིག་འཕྲུལ་ལྟ་བུར་བགྲོད༔ ཆོས་དབྱིངས་ཀ་དག་གཞོན་ནུ་བུམ་སྐུའི་ཀློང༔ ཕྱམ་
གཅིག་གདོད་མའི་རྒྱལ་ས་ཟིན་པར་ཤོག༔ བཅུ་བདུན་པ་བཀྲ་ཤིས་ནི༔ སངས་རྒྱས་བྱང་སེམས་
རྩ་གསུམ་གང་རིགས་མཐར༔ ཐོག་མའི་སངས་རྒྱས་ཀུན་བཟང་འོད་མི་འགྱུར༔ རྡོ་རྗེ་སེམས་
དཔའ་དགའ་རབ་དཔའ་བོ་དང༔ ཤྲཱི་སེང་ཧ་གྲུབ་བརྙེས་རིག་འཛིན་བརྒྱད༔ པད་
འབྱུང་ཡབ་ཡུམ་རྒྱ་བོད་རིག་འཛིན་ཚོགས༔ བཀའ་བརྒྱུད་བླ་མའི་བཀྲ་ཤིས་གང་
ལགས་པ༔ དམ་པ་དེས་ཀྱང་དེང་འདིར་བདེ་ལེགས་ཤོག༔ ཐུགས་གཏེར་ནམ་
མཁའ་མཛོད་ཀྱི་ཆོས་སྡེ་ལ དབང་བསྒྱུར་རིག་འཛིན་འཇའ་ལུས་རྡོ་རྗེ་དང༔ ཡི་
དམ་དྲག་ཁྲོས་རྡོ་རྗེ་གྲོ་བོ་ལོད༔ ཡེ་ཤེས་མཁའ་འགྲོའི་གཙོ་མོ་ཝཱ་ར་ཧི༔ རྩ་གསུམ་
ལྷ་ཚོགས་བཀྲ་ཤིས་གང་ལགས་པ༔ དམ་པ་དེས་ཀྱང་དེང་འདིར་བདེ་ལེགས་ཤོག༔
རྡོ་རྗེ་ཕག་མོའི་ཕྲིན་ལས་རོལ་པའི་གར༔ སྲིད་གསུམ་དབང་བསྒྱུར་ཞིང་ཁམས་ལས་
ལ་དབང༔ བླ་མེད་ཨ་ཏིའི་བཀའ་ཡི་བྱ་ར་བ༔ སྔགས་སྲུང་རལ་གཅིག་མ་མོ་ཁྲོས་
མའི་རྒྱལ༔ དྲག་རྩལ་ཐོགས་མེད་དྲང་སྲོང་རཱ་ཧུ་ལ འཇིག་རྟེན་དྲེགས་པའི་གཙོ་
བོ་དགེ་བསྙེན་ཆེ༔ དམ་ཅན་སྲུང་མའི་བཀྲ་ཤིས་གང་ལགས་པ༔ དམ་པ་དེས་ཀྱང་
དེང་འདིར་བདེ་ལེགས་ཤོག གཞན་ཡང་བཀྲ་ཤིས་གང་རིགས་ཀྱིས་མཐའ་བརྒྱན་པར་བྱའོ༔ ཨེ་མ༔
རྒྱལ་བ་ཀུན་གྱི་ཕྲིན་ལས་གཅིག་བསྡུས་དཔལ མངལ་སྐྱེས་མ་ཡིན་རྫུས་སྐྱེས་སྤྲུལ་པའི་སྐུ༔ པདྨ་འབྱུང་གནས་རྡོ་རྗེ་
ཐོད་ཕྲེང་རྩལཿ རྩ་གསུམ་གཞན་ལས་ཐུགས་རྗེའི་སྟོབས་མྱུར་ཞིང༔ དད་པ་ཅན་ལ་བྱིན་རླབས་གློག་ལས་མྱུར༔ དེ་ཡི་
298



ཡང་གསང་ཐུགས་ཐིག་ཡི་དམ་སྐོར། ག༽
སྒྲུབ་ཐབས་འོ་མའི་རྒྱ་མཚོའི་བཅུད༔ གདམས་པའི་སྙིང་ཁུ་ཡང་ནས་ཡང་བསྡུས་པ༔ མཁའ་འགྲོའི་སྙིང་ཞུན་ཙིཏྟ་
དམར་འབྱིན་འདི༔ སྲིན་པོའི་སྙིང་ཤུན་པད་རག་བརྡ་རིས་བཀོད༔ རྡོ་རྗེ་ཕག་མོའི་མཁའ་དབྱིངས་ཀློང་སྒྲོམ་སྦས༔ མ་
འོངས་ལྔ་ཕྲག་ཐ་མའི་དུས་ཀྱི་ཚེ༔ བྲེ་ཏ་པུ་རི་མཐའ་འཁོབ་གངས་ཅན་ལྗོངས༔ ལྷ་ལྕམ་སྤྲུལ་པ་ཏཱ་རེའི་མིང་འཛིན་
གྱིསཿ ཕྲིན་ལས་རྣམ་བཞིས་འགྲོ་དོན་སྤྱོད་པའི་ཚེ༔ སྒྱུ་མའི་རྣལ་འབྱོར་ཁྲག་འཐུང་དཔའ་བོ་ཞེས༔ གཏེར་སྨྱོན་ཞིག་
པོ་སྣང་བ་གདོང་དེད་མཁན༔ སྤྱོད་ངན་ངོམ་ཞིང་ཡོན་ཏན་ནང་དུ་གབ སྦས་པའི་རྣལ་འབྱོར་དེ་ཡི་བརྡ་རིས་ལས
ཕབ་ཅིང་ཊཀི་མ་དང་འདི་འཕྲད་ཚེ༔ རྩེ་གཅིག་ཉམས་བླང་རིག་འཛིན་མཆོག་འགྲུབ་ཅིང༔ ཚེ་ཆོས་བར་ཆད་བདུད་
ལས་རྣམ་པར་རྒྱལ༔ མ་རུངས་གཟུགས་ཅན་གཟུགས་མེད་དགྲ་གདོན་འཇོམས༔ འགྲོ་དོན་མཐར་ཕྱིན་སེམས་ཅན་
བདེ་ལ་བཀོད༔ ཚེ་ཆོས་རིག་འཛིན་ཞིང་ཀུན་ཡོངས་ཉུལ་ནས༔ འཁོར་བ་དོང་སྤྲུགས་མ་དག་སྐྱེ་མཐའ་ཆོད༔ ཐུགས་
རྗེས་འགྲོ་བའི་སྡུག་བསྔལ་སེལ་བར་ངེས༔ དེ་ཕྱིར་སྙིང་ལ་སྦོས་ཤིག་ས་མ་ཡ༔ གཞན་ལ་སྤེལ་ཞིང་དམ་སེལ་སྐྱོན་ ་
ཞུགས་ན༔ ཆོས་འདིའི་བྱིན་རླབས་ཟུར་ཙམ་ཉམས་འགྱུར་ཞིང༔ མཁའ་འགྲོ་འབུམ་གྱི་སྙིང་ཁྲག་འཕོས་དང་མཚུངས༔
གཅིག་ཤེས་ཀུན་གྲོལ་གསང་ཞིང་ཉམས་བླང་ན༔ འདི་ཕྱིའི་དོན་གཉིས་འབད་མེད་ལྷུན་གྱིས་འགྲུབ༔ པད་འབྱུང་ཉིད་
དང་དགོངས་པ་མ་མཉམ་ན༔ དགའ་རབ་དཔའ་བོས་བསླུས་སོ་ཌཱཀྐི་མ བཀའ་འདི་ཁྲོ་མོ་སྔགས་སྲུང་རལ་གཅིག་མ
མཐུ་ལྡན་གདུག་པའི་གཟའ་རྒོད་རཱ་ཧུ་ལཿ ལས་མྱུར་སྨྱོ་ཁ་ནག་པོ་གསུམ་ལ་གཏད༔ དུས་ཀུན་སྐད་ཅིག་གཡེལ་བ་
མེད་པར་སྲུངས༔ དམ་མེད་རླུང་ཕྱོགས་ཙམ་དུ་མཐོང་མ་འཇུག༔ བཀའ་འདི་འདས་ན་སྙིང་ཁྲག་ཐང་དུ་འཕོས༔ ས་མ་
ན་ར་ཀྐན༔ ཙིཏྟ་རཀྟ་ཁ་ཐཾ༔ མཐུ་ལྡན་ལས་མཁན་གིང་ཆེན་སྡེ་བཞི་ཡིསཿ སྒྲུབ་པ་པོ་ལ་དངོས་གྲུབ་ཆར་ལྟར་
ཕོབ༔ སྐུ་ཡི་རྒྱ༔ གསུང་གི་རྒྱ༔ ཐུགས་ཀྱི་རྒྱ༔ དམ་ཚིག་གི་རྒྱ༔ སྲོག་གི་རྒྱ༔ རྒྱ་རྒྱ་རྒྱ༔ ཨེ་མ་ཧོ༔ དུས་མཐའི་གཏེར་
མིང་སྙོམས་ལས་པ་ཁྲག་འཐུང་དཔའ་བོའི་རྟ་ལོ་སྤྲེལ་ཟླ་ར་བའི་དམར་ཕྱོགས་མཁའ་འགྲོ་འདུ་བའི་དུས་ཆེན་དུ་ཌཱཀྐི་
མའི་བརྡས་བསྐུལ་ཞིང་རྡོ་རྗེ་ཕག་མོའི་བཀའ་རྒྱ་གྲོལ་བ་ལྟར་པད་རག་བརྡ་རིས་ལས་དག་པར་ཕབ་པའི་ཡེ་གེ་འདུ་
299



མདོ་མཁྱེན་བརྩེའི་གསུང་འབུམ། -
བྱེད་དམ་ལྡན་འཇིགས་མེད་འོད་ཟེར་མཐའ་ཡས་ཀྱིས་བགྱིས་པ་ཤིན་ཏུ་བཀའ་གཉན་ཞིང་གསང་བའི་མན་ངག་གི་
སྐོར་ལགས་སོ༔ འདི་ཉིད་བསྒྲུབས་པའི་བྱིན་རླབས་ཀྱིས༔ འགྲོ་བའི་སྡུག་བསྔལ་སེམས་མཛད་མ༔ ཆོས་ཀྱི་བདག་
མོ་ཏཱ་རེ་མའི༔ སྐུ་ཚེ་འགྲོ་དོན་མཐར་ཕྱིན་ནས༔ ཐུགས་ཀྱི་བཞེད་དོན་ཡོངས་འགྲུབ་ཤོག །
ཨི། བླ་མེད་རིག་འཛིན་ཐུགས་ཐིག་ལས༔ རྒྱུན་ཁྱེར་
ཡང་ཟབ་མཐར་ཐུག་བཞུགསཿ
ན།ན།ཐུརླབྲ ན་མོ་གུ་རུ་ཧེ་རུ་ཀཿ དཔལ་ཆེན་འབར་བ་གཏུམ་ཆེན་རྒྱལཿ སྒྲུབ་ཐབས་སྙིང་པོའི་བཅུད་
བསྡུས་པཿ ལྷ་ལྕམ་ཐུགས་ཀྱི་སྙིང་ཁུ་ནི༔ དམ་ཚིག་ལྡན་པའི་རྣལ་འབྱོར་པསཿ ཐོག་མར་རླུང་རོ་ལན་གསུམ་བསལ
ནད་གདོན་ཉམས་གྲིབ་དག་པར་བསམ༔ བླ་མར་མོས་གུས་རྩེ་གཅིག་གི༔ ན་མོ༔ རང་རིག་དོན་གྱི་བླ་མ་
ལཿ འདུ་འབྲལ་མེད་པར་སྐྱབས་སུ་མཆི༔ འཁྲུལ་སྣང་འཁོར་བར་འཁྱམས་པ་ཡི
འགྲོ་ཀུན་གྲོལ་བར་སེམས་བསྐྱེད་དོ༔ ཕྱག་འཚལ་མཆོད་འབུལ་སྡིག་པ་བཤགསཿ
སྦྱོར་སྒྲོལ་ཡི་རང་ཐུགས་དམ་བསྐུལཿ འབྲལ་མེད་བཞུགས་གསོལ་ཟག་མེད་དགེ༔
འགྲོ་ཀུན་ཟུང་འཇུག་ཐོབ་ཕྱིར་བསྔོ༔ ཧཱུྃ་ཧཱུྃ༔ ང་ནི་གཏུམ་ཆེན་གྲོ་བོ་ལོད༔ ཐུགས་
ལས་འཕྲོས་པའི་འོད་ཟེར་གྱིསཿ གཟུང་འཛིན་དགྲ་གདོན་དབྱིངས་སུ་ཡལཿ དག་
པ་རབ་འབྱམས་ཆེན་པོའི་ངངཿ ཧཱུྃ་ཧཱུྃ་ཧཱུྃ༔ རཀྵ་རཀྟ་ཙཀྲ་ཛྭ་ལ་རཾ༔ ཧཱུྃ་ཧཱུྃ༔ ཆོས་
དབྱིངས་མ་བཅོས་སྤྲོས་བྲལ་ངང༔ སྟོང་ཉིད་སྙིང་རྗེ་དབྱེར་མེད་རྩལ༔ རང་རིག་རྡོ་
རྗེ་ཧཱུྃ་གིས་མཚན༔ འོད་ཀྱིས་ཕྱི་སྣོད་ཞིང་ཀུན་སྦྱངསཿ དྲག་པོའི་གཞལ་ཡས་རྒྱན་
300



ཡང་གསང་ཐུགས་ཐིག་ཡི་དམ་སྐོར། ག༽
བཀོད་རྫོགསཿ ནང་དབྱིངས་ཁྲག་ཞག་རྒྱ་མཚོའི་ཀློངཿ ས་བོན་ཡོངས་སུ་གྱུར་པ་
ལསཿ ཁྲག་འཐུང་རྒྱལ་པོ་ཧེ་རུ་ཀ ཁྲོ་བོ་འཆོལ་བ་གྲོ་བོ་ལོད༔ སྒྲ་མདོག་དམར་
ནག་ཁྲོ་གཏུམ་འཇིགསཿ ཞལ་གཅིག་ཁྲོ་གཉེར་ཨམ་གཙིགས་བསྡམས༔ སྤྱན་གསུམ་
དམར་ཟླུམ་སྡང་མིག་གཡོ༔ དབུ་སྐྲ་ཨང་མིག་གཡས་སུ་འཁྱིལཿ སྨ་ར་ཨག་ཚོམ་
མེ་སྟག་འཕྲོ༔ སྙན་ཆ་རུས་པའི་ཨང་མིག་མཛེསཿ ཕྱག་གཡས་གནམ་ལྕགས་རྡོ་
རྗེ་ཕྱར༔ སྡིག་མཛུབ་རྩེ་ནས་ཁྱུང་ཚོགས་འཕྲོ༔ གཡོན་པས་གནམ་ལྕགས་ཕུར་བ་
གཟིརཿ སྡིག་མཛུབ་རྩེ་ནས་ཐོག་སེར་འབེབས༔ བེར་མཐིང་དུར་ཁྲོད་ཆས་བརྒྱད་
དངཿ ཆོས་གོས་གསེར་གྱི་ཧ་རིས་གཡེངཿ ཡུམ་ཆེན་རྡོ་རྗེ་རྣལ་འབྱོར་མཿ རེབ་
ཁྲོས་སྟག་མོ་དྲུས་མ་ནི༔ གཏུམ་རྔམས་དམ་སྲི་བདུད་བཞི་བརྫིསཿ བན་བོན་བྱད་
མ་ཟས་ཟ་བའི༔ སྟེང་དུ་རོལ་པའི་སྟབས་སུ་འགྱིངཿ སངས་རྒྱས་བྱང་སེམས་རྩ་
བ་གསུམཿ མ་མོ་མཁའ་འགྲོའི་འཁོར་གྱིས་བསྐོར༔ དཔྲལ་མགྲིན་སྙིང་ཀ་ལྟེ་གསང་
གནས གཤིན་རྗེ་རྟ་མགྲིན་གཏུམ་པོའི་རྒྱལཿ མཁའ་འགྲོ་སེང་གདོང་མེ་དབལ་
ནག ཁྲོ་བོ་ཁྲོ་མོ་ག་རུ་ཊ༔ ལས་ལ་འགྱེད་ཅིང་གདུག་པ་འདུལཿ དཔལ་ཆེན་
ཁྲག་འཐུང་དཀྱིལ་འཁོར་ལཿ ཡེ་ནས་རང་དང་འདུ་འབྲལ་མེདཿ མ་འདྲེས་ཡོངས་
རྫོགས་ཆེན་པོར་གསལཿ རིགས་ལྔའི་སངས་རྒྱས་སྤྱན་དྲངས་སྦྱོརཿ བྱང་སེམས་
བདུད་རྩིའི་དབང་བསྐུར་ཞིང༔ དག་རྫོགས་སྨིན་ཅིང་ཆུ་ལྷག་ཡརཿ ལུད་པ་ཚེ་ལྷ་
ཡབ་ཡུམ་གྱིས༔ དབུ་བརྒྱན་བྱིན་རློབས་འབྲས་བུ་ཐོབ༔ ཨོཾ་སརྦ་ཏ་ཐཱ་ག་ཏ་ཨ་བྷི་
ཏེ་ག་ཏེ་ས་མ་ཡ་ཤྲཱི་ཧཱུྃ༔ ཧཱུྃ༔ སྣང་བ་རྣམ་དག་སྐུ་གསུམ་ཞིང༔ རྩ་གསུམ་རྒྱལ་བ་
་ ET
，
301
་



མདོ་མཁྱེན་བརྩེའི་གསུང་འབུམ། །
རབ་འབྱམས་གཤེགསཿ བྱིན་ཆེན་ཕོབ་ལ་དངོས་གྲུབ་སྩོལཿ དམ་ཚིག་ཡེ་ཤེས་
གཉིས་མེད་བཞུགས༔ ཁམས་གསུམ་དབང་སྡུད་ཕྱག་བགྱིའོ༔ ཨོཾ་བཛྲ་གུ་རུ་པདྨ་
ཐོད་ཕྲེང་རྩལ་བཛྲ་ས་མ་ཡ་ཛ་ཛ༔ ཏིཥྛ་ལྷན༔ ན་མོ་ནཱ་མ་ཧོ༔ ཨོཾ་ཨཱཧཱུྃ ཡུལ་དྲུག་
འདོད་ཡོན་རྣམ་དག་པའི༔ ཕྱི་ནང་གསང་བའི་མཆོད་པ་དང༔ བདེ་ཆེན་དགའ་བཞི་
བདེ་བའི་རོ༔ མ་རིག་གཟུང་འཛིན་བསྒྲལ་མཆོད་འབུལཿ རུ་པ་ཤབྷ་གྷན་དྷེ་རྭ་ས་
སྨརེ་ཏཱ་ནཱ་ག་ནཱ་པཱུ་ཙ་ཧོ༔ འཁོར་འདས་སྲིད་གསུམ་དབང་བསྒྱུར་རྗེ༔ དྲག་གཏུམ་
ཁྲོ་རྒྱལ་ཧེ་རུ་ཀཿ བྱིན་རླབས་དངོས་གྲུབ་འབྱུང་བའི་གཏེརཿ བཛྲ་གྲོ་བོ་ལོད་ལ་
བསྟོདཿ རྩ་བ་ཡན་ལག་དམ་འགལ་བཤགསཿ མཆོག་དང་ཐུན་མོང་དངོས་གྲུབ་
སྩོལ༔ བདག་ཉིད་རྩ་བའི་ཐུགས་ཀ་རུ༔ རྡོ་རྗེ་ཕག་མོ་གཅེར་མོའི་སྐུ༔ གྲི་ཐོད་
འཛིན་པའི་ཐུགས་ཀ་རུ༔ པདྨ་ཉི་ཟླའི་གདན་སྟེང་དུ༔ ཧཱུྃ་ཡིག་མཐའ་མར་སྔགས་
ཀྱིས་བསྐོརཿ འོད་ཀྱིས་ཞིང་མཆོད་བྱིན་ནུས་བསྡུསཿ མཁའ་ཁྱབ་སེམས་ཅན་ལས་
ཉོན་སྦྱངས༔ གདུག་པ་ཚར་བཅད་དྲེགས་ཚོགས་ཀྱི༔ སྲོག་སྙིང་འཕྲོག་ཅིང་ཁམས་
གསུམ་གྱི༔ ཚེ་བསོད་བཀྲག་མདངས་གཟི་བརྗིད་བསྡུས༔ བདག་ཉིད་མཐུ་སྟོབས་
རྩ་ལ་འབར་ཞིང༔ སྤྲོས་བྲལ་ཆོས་དབྱིངས་ཁྱབ་བདལ་ངང༔ ཨོཾ་མ་ཧཱ་གུ་རུ་བཛྲ་
གྲོ་བོ་ལོད་སརྦ་སིདྡྷི་ཝ་ཤཾ་ཀུ་རུ་ཨཱཧཱུྃ༔ བསྙེན་སྒྲུབ་ཚིག་དྲིལ་ཡང་སྙིང་འདི༔ ཆུ་བོའི་རྒྱུན་བཞིན་
བཟླ་བར་བྱ༔ སྒྲུབ་ཆེན་ཐུགས་སྲོག་བཟླས་པ་ནི༔ རང་ཉིད་ཁྲག་འཐུང་ཧེ་རུ་ཀའི༔ སྐུ་ལས་ཁྲོ་
ཁྱུང་སྤྲུལ་པ་འཕྲོས༔ སྟོང་གསུམ་འཇིག་རྟེན་ཀུན་སྦྱངས་ཤིང༔ རྣམ་དག་ཁྲོ་བོའི་
ཞིང་དུ་གྱུརཿ ཐུགས་སྲོག་ཧཱུྃ་ཡིག་གཙོ་བོར་བཟླ༔ ཆོས་ཉིད་ལྟ་བའི་ངང་གདངས་བསྐྱངས༔ ལས་སྦྱོར་གོ་ཆའི་ལྷ་
302



ཡང་གསང་ཐུགས་ཐིག་ཡི་དམ་སྐོར། ག༽
སྒྲུབ་པ ཨོ་ཧིཔཎྜི་ཝིཊྛི་ཏཱ་ན་ནཱ་ཧཱུྃ་ཕཊ༔ ཨོཾ་པདྨ་ཀྲོ་ཏ་ཧྱ་གྷི་ཝ་ཧུ་ལུ་ཧུ་ལུ་ཧཱུྃ་ཕཊ༔ ཨོ་
བཛྲ་ཙན་མ་ཧཱ་རོ་ཥ་ཎ་ཧཱུྃ་ཕཊ༔ ཨཀསམཐརཿཙཤདྷརཿ སམརཿཡཿཕཊ༔
ཨོཾ་བཛྲ་ཡཀྵ་རཀྟ་ཛྭ་ལ་པཱ་ཡ་ཧཱུྃ་ཕཊ༔ ཧཱུྃ་ཧཱུྃ་གུ་རུ་ཊ་དུཏྟཾ་མ་ར་ཡ་ཧཱུྃ་ཕཊ༔ ཨོ་ཙནྡྲ་
ཤྭ་རི་མ་ཧཱ་དྷ་དྷི་སརྦ་དུཏྟཾ་མ་ར་ཡ་ཕཊ༔ སྐབས་དང་སྦྱར་དེ་བཟླ་བར་བྱ༔ ཐུན་མཐར་རིགས་བདག་
ལ་དམིགས་ཏཿ ཧཱིཙཡིག་བརྒྱ་རྩ་བརྒྱད་བགྲངས་ཤི འཁོར་འདས་ཀུན་གྱི་ཚེ་བཅུད་བསྡུསཿ སྦྱོར་མཚམས་བདུད་
རྩིའི་བདག་ལུས་གང༔ འཆི་མེད་རིག་འཛིན་འགྲུབ་པར་དམིགས༔ ཐུན་མཐར་འཛབ་འཇུག་བསྡུ་བ་ནི༔ རྩ་སྔགས་
ཤམ་བུར༔ ཤནཾ་པུཏྟཾ་ཝ་ཤཾ་མ་ར་ཡ་ཕཊ༔ རྩ་གསུམ་རྒྱལ་བ་ཞི་ཁྲོའི་ལྷ་ཚོགས་འགྲུབ་
པར་གྱུར་ཅིག༔ ཨ་ཨཱ༔ ཨི་ཨཱི༔ ཨུ་ཨཱུ༔ རི་རཱི། ལི་ལཱི ཨེ་ཨཻ ཨོ་ཨོ ཨཾ་ཨཱ༔
ག་ཁ་ག་གྷ་ང ཙ་ཚ་ཛ་ཛྷ་ཉ ཊ་ཋ་ཌོ་དྷ་ཎ ཏ་ཐ་ད་ཌྷ་ན པ་ཕ་བ་བྷ་མ ཡ་ར་
ལ་ཝ ཤ་ཥ་ས་ཧ་ཀྵ ཧོ༔ ཡི་དམ་རྩ་བ་གསུམ་གྱི་ལྷ་ཚོགས་ཁྱེད་རྣམས་ལ་མཁྱེན་
པའི་ཡེ་ཤེསཿ བརྩེ་བའི་ཐུགས་རྗེ སྐྱོབས་པའི་ནུས་མཐུ རྣམ་བཞིའི་ཕྲིན་ལས
བསམ་གྱིས་མི་ཁྱབ་པའི་མངའ་བདག་སྟེ༔ བདག་ཅག་སྒྲུབ་པ་པོ་ལ་རྗེས་སུ་དགོངས་
ལ་སྒོ་གསུམ་སྒྲིབ་གཉིས་བག་ཆགས་དང་བཅས་པ་བྱང་ཞིང་དག་ནས་མཆོག་
གི་དངོས་གྲུབ་རྩ་གསུམ་རྒྱལ་བ་ཞི་ཁྲོའི་གསང་བ་གསུམ་དང་དབྱེར་མེད་དུ་
འདྲེས་ཤིང་ལོངས་སྐུ་ཆེན་པོར་འཚང་རྒྱ་བ་དངཿ ཐུན་མོང་གི་དངོས་གྲུབ་ཞི་རྒྱས་
དབང་དྲག་གྲུབ་པ་བརྒྱད༔ ལས་ཆེན་བཅུ་གཉིས་སོགས་མྱུར་བ་ཉིད་དུ་འགྲུབ་པར་
བྱིན་གྱིས་བརླབ་ཏུ་གསོལ༔ ཨོཾ་ཡེ་དྷརྨཱ་ཧེ་དུ་པྲ་བྷ་ཝ༔ ཧེ་དུན་ཏེ་ཥཱནྟ་ཐཱ་ག་ཏོ་ཧྱ
ཝ་ད་ཏེ་ཥཉྩ་ཡོ་ནི་རོ་དྷ་ཨེ་ཝཾ་པཱ་དི་མཱ་ཧཱ་ཤྲ་མ་ཎཿ སཱ་ཧཱ༔ ཡི་དམ་རྩ་གསུམ་ལྷ་
303



མདོ་མཁྱེན་བརྩེའི་གསུང་འབུམ།
ཚོགས་འཁོར་བཅས་ལཿ མཆོད་ཡོན་ཞབས་བསིལ་མེ་ཏོག་བདུག་སྤོས་དྲི མར་
མེ་དྲི་ཆབ་ཞལ་ཟས་རོལ་མོ་དངཿ གཟུགས་སྒྲ་དྲི་རོ་རེག་བྱ་ཆོས་ལ་སོགསཿ བདུད་
རྩི་སྨན་དང་རཀྟ་བཱ་ལིང་ཏཿ སྦྱོར་སྒྲོལ་བདེ་བ་ཆེན་པོའི་མཆོད་པ་འབུལཿ བཛྲ་ཨ
རྒམ་པཏྱཾ་པུལླེ་དྷུཔྤེ་ཨ་ལོ་གི་གྷནྡྷེ་ནེ་ཝི་ཏྱ་ཤལྟ་རུ་པ་ཤབྷ་གྷནྡྷེ་ར་ས་སྤངྒེ་སརྦ་པཉྩ་
རཀྟ་བཱ་ལིང་ཏ་དྷརྨ་དྷརྟུ་ཏ་ན་གཱ་ན་པཱུ་ཙ་ཁཱི༔ ཧཱུྃ༔ སྐྱེ་འཆི་གཉིས་སྤངས་འཆི་མེད་
རིག་འཛིན་བརྙེསཿ སྐུ་གསུམ་སྟོན་པ་འཇའ་ལུས་རྡོ་རྗེའི་སྐུ༔ ཡི་དམ་དབྱེར་མེད་
ཁྲག་འཐུང་རྔམས་བརྗིད་རྒྱསཿ འཁོར་འདས་སྤྱི་དཔལ་ཧེ་རུ་ཀ་ལ་འདུད༔ ཉི་མ་
ལས་ནི་འོད་ཟེར་མཆེད་པ་བཞིན༔ སྤྲུལ་པའི་ཁྲོ་བོ་ཁྲོ་མོ་གིང་ཀ་རཿ རྩ་གསུམ་
དཔའ་བོ་མཁའ་འགྲོ་ཆོས་སྲུང་བཅསཿ དཀྱིལ་འཁོར་ཡོངས་རྫོགས་ལྷ་ལ་ཕྱག་
འཚལ་བསྟོད༔ ཚེ་རབས་སྔོན་ནས་བསྒྲུབས་པའི་ལྷག་པའི་ལྷ༔ བླ་མ་ཡི་དམ་དབྱེར་
མེད་ཐུགས་རྗེའི་རྩལཿ སྙིགས་དུས་འགྲོ་བ་མགོན་མེད་སྐྱོབ་པ་དང༔ བདག་ཅག་
སྨོན་ལམ་འབྲེལ་པའི་སྒྲུབ་པ་པོ༔ མཆོག་ཐུན་དངོས་གྲུབ་སྩོལ་ཞིང་སྣང་སེམས་
འདྲེསཿ རྫུ་འཕྲུལ་ཐོགས་མེད་འབྱུང་བཞི་རང་དབང་བསྒྱུརཿ ཁྱོད་དང་མཁྱེན་
བརྩེ་ནུས་པའི་སྟོབས་མཉམ་པརཿ ཞལ་བཞེས་དུས་ལ་བབ་པོ་ས་མ་ཡ༔ སྙིགས་
དུས་དཀར་ཕྱོགས་ཕམ་ཞིང་ནག་ཕྱོགས་དརཿ རྒྱལ་བསེན་དམ་སྲི་མ་རུངས་སྡེ་
བརྒྱད་དཔུང༔ གསར་སྐྱེས་འབྱུང་བོ་གདུག་པའི་ཁ་དར་ཚེ༔ ཐུགས་དམ་གནད་
ནས་བསྐུལ་ལོ་ཞི་རྒྱས་དབངཿ མངོན་སྤྱོད་དྲག་པོ་རོལ་པའི་དངོས་གྲུབ་སྩོལཿ ཡེ་
ཤེས་ལྔ་ལྡན་འབྲས་བུ་ཐོབ་པར་ཤོག ཚེ་རབ་སྔོན་ནས་ད་ལ་ཐུག་གི་བརཿ ཡི་
304



ཡང་གསང་ཐུགས་ཐིག་ཡི་དམ་སྐོར། ག༽ །
དམ་ལྷ་ལ་སྤོང་ལེན་ཤོར་བ་དང༔ རྡོ་རྗེ་སློབ་དཔོན་སྐུ་གསུང་ཐུགས་དང་འགལ
བ་ གསང་སྔགས་དམ་ཚིག་ཉམས་འགལ་རལ་བ་བཤགསཿ ཡི་གེ་བརྒྱ་བ་ལན་གསུམ་མཐར
འ་ཨ་ཧ་ཤ་ས་མ རྟག་མཐའ་བསལ་ཕྱིར་སྤྲོས་བྲལ་ངངཿ ཆད་མཐའ་བསལ་ཕྱིར་སྤྱོད་ལམ་རྒྱུན༔ ཧེ་རུ་ཀ་
ཡི་ང་རྒྱལ་ངསཿ ཐུགས་སྲོག་ཧཱུྃ་ཡིག་བརྒྱ་རྩ་བཟླ༔ དྲག་སྒྲུབ་འོ་མའི་རྒྱ་མཚོ་ལསཿ བཅུད་ལས་བཅད་དུ་བསྡུས་པ་སྟེ
ཀླུ་རྒྱལ་གཙུག་གི་ནོར་བུ་འདྲ༔ བྱིན་རླབས་རྟགས་མཚན་བརྗོད་མི་ལསཿ རྩ་གསུམ་བྱིན་རླབས་མཁའ་འགྲོ་འདུ
དམ་ཅན་སྲུང་མ་དྲེགས་ཚོགས་ཀུན༔ དབང་དུ་འདུ་ཞིང་སྲོག་སྙིང་ལོན མན་དཱ་ར་བའི་ཐུགས་ཀྱི་བཅུད༔ ཌཱཀྐིའི་བརྡ་
རིས་ཆེན་མོར་བཏཔཿ རྡོ་རྗེ་ཕག་མོའི་མཁའ་ཀློང་སྦསཿ མ་འོངས་དུས་ཀྱི་སྙིགས་མ་ལ༔ ལྷ་ལྕམ་སྤྲུལ་པའི་ཌཱཀྐི་མརཿ
འཕྲད་ནས་རྡོ་རྗེའི་སྲོག་འགྲུབ་ཤོག༔ ས་མ་ཡ༔ སྐུ་རྒྱ གསུང་རྒྱ ཐུགས་རྒྱ ཁ་ཐཾ༔ གུ་ཧྱ༔ བཀའ་འདི་ཁྲོ་མོ་རལ་
གཅིག་མསཿ ཐུབ་པར་སྲུངས་ཤིག་དམ་ཚིག་རྒྱ བདག་འདྲ་དུས་མཐའི་གཏེར་སྨྱོན་ཁྲག་འཐུང་རྡོ་རྗེའི་རིན་ཆེན་སྙིང་
གཟུགས་ཀྱི་བརྡ་རིས་ལས་དག་པར་ཕབ་པའི་ཡི་གེར་འདུ་བྱེད་དམ་ལྡན་གྱི་སློབ་བུ་རི་སྨིའི་མིང་འཛིན་གྱིས་བགྱིས་པ་
ཤིན་ཏུ་ཟབ་པའི་གདམས་པའི་མཐར་ཐུག་གོ༔ བླ་མ་ཡི་དམ་མཁའ་འགྲོ་ལཿ འདོད་ཡོན་ཚོགས་མཆོད་འབུལ་བ་ནི༔
རཾ་ཡཾ་ཁཾ༔ དངོས་འཛིན་དྲི་མ་བསྲེགས་གཏོར་བཀྲུསཿ ཟག་མེད་ཡེ་ཤེས་བདུད་
རྩིར་བསྒྱུརཿ ཨོཾ་ཨཱ༔ཧཱུྃ་ཧ་ཧོ་ཧཱུྃ༔ ཧཱུྃ༔ རྗེ་བཙུན་པདྨ་ཐོད་ཕྲེང་རྩལ༔ ཁྲོ་བོ་འཆོལ་བ་
གྲོ་བོ་ལོདཿ རྩ་གསུམ་དཔའ་བོ་མཁའ་འགྲོའི་ཚོགས༔ རྔ་ཡབ་གླིང་ནས་སྤྱན་འདྲེན་
གཤེགས༔ དམ་རྫས་ཚོགས་ལ་བྱིན་ཆེན་ཕོབ༔ མོས་པའི་བུ་ལ་དབང་མཆོག་
བསྐུར༔ ཨོཾ་བཛྲ་གུ་རུ་དེ་ཝ་ཌཱཀྐི་ནི་སརྦ་ས་མ་ཡ་ཛ་ཛ༔ མ་ཧཱ་པཉྩ་ཨ་མྲྀ་ཏ་སིདྡྷི་ཕ་
ལ་ཧཱུྃ༔ བཅུ་དྲུག་ཕོ་ཉ་གར་མཁན་མས༔ རོ་བརྒྱ་ནུས་པ་སྟོང་ལྡན་ཚོགསཿ འཆི་
མེད་ཡེ་ཤེས་བདུད་རྩིའི་བཅུད༔ ཀུན་འདུས་དཀྱིལ་འཁོར་ལྷ་ཚོགས་མཆོད༔ མེ་
305



མདོ་མཁྱེན་བརྩེའི་གསུང་འབུམ།
ཏོག་བདུག་སྤོས་མར་མེ་ཆ ལྷ་བཤོས་གཟུགས་སྒྲ་དྲི་རོ་རེག དགའ་བཞི་ཡེ་
ཤེས་བདེ་བའི་རོ༔ ཆོས་ཀྱི་ཕྱག་རྒྱའི་ཐུགས་དམ་བསྐང རྩ་བ་ཡན་ལག་དམ་ཉམས་
བཤགས གཟུང་འཛིན་ཆོས་དབྱིངས་ཀློང་དུ་སྒྲོལཿ ལྷན་སྐྱེས་བདེ་བ་ཆེན་པོར་
སྦྱོརཿ ག་ཎ་ཙཀྲ་པཱུ་ཙ་ཧོ༔ ས་མ་ཡ་ཤུདྡྷེ་ཨཱ༔ ཏ་ན་ག་ཎ་པཱུ་ཙ་ཨ་ལ་ལ་ཧོ༔ ལྷག་
མའི་གཏོར་མ་འབུལ་བ་ནི༔ ཧཱུྃ༔ མཁའ་འགྲོ་མ་དང་ཤུགས་འགྲོ་མཿ དམ་ཚིག་ལས་དང་
ཤ་ཟའི་ཚོགསཿ གིང་དང་ལང་ཀ་དབང་ཕྱུག་མ འབར་མ་བཀའ་ཡི་སྲུང་མར་
བཅས ཧེ་རུ་ཀ་ཡི་ཕམ་བབ་ལོངསཿ བཀའ་དང་དམ་ལས་མ་འདའ་བརཿ སྦྱོར་
སྒྲོལ་བླ་མེད་གསང་སྔགས་སྐྱོངས བཀའ་འདས་བརླག་པའི་ཕྲིན་ལས་མཛོད༔
ཁྲག་འཐུང་ཨ་ཙར་དམར་པོ་ཡིས༔ བརྡ་རིས་ངོས་ནས་དག་པར་ཕབ ས་མ་ཡ༔རྒྱ་རྒྱ་རྒྱ༔
ༀ ཡང་གསང་བླ་མེད་རིག་འཛིན་ཐུགས་ཐིག་ལསཿ མེ་མཆོད་
ཕྲིན་ལས་གློག་ཞགས་བཞུགས༔
མངོན་རྫོགས་ཞིང་དུ་ཁྲག་འཐུང་རྒྱལ༔ རྔ་ཡབ་གླིང་དུ་ཐོད་ཕྲེང་རྩལ༔ ཡི་དམ་དབྱེར་མེད་གྲོ་བོ་ལོད༔ རྩ་གསུམ་
སྤྱི་དཔལ་གཙོ་ལ་འདུད༔ དམ་ཚིག་དང་ལྡན་པའི་རྣལ་འབྱོར་པ་ཧེ་རུ་ཀའི་དཀྱིལ་འཁོར་དུ་རང་གཞན་གྱི་ཚོགས་རྫོགས་
སྒྲིབ་དག་གེགས་དང་བར་ཆད་ཉེ་བར་ཞི་བའི་ཕྱིར་དུ་མེ་མཆོད་འབུལ་བར་འདོད་ན༔ ཡར་གཞི་གཞུང་ལྟར་ལ་བདག་
བསྐྱེད་བཟླས་པ་མཆོད་བསྟོད་ལས་བུམ་བསྒྲུབ་པ་སོགས་གནད་སྨིན་སོང་རྗེས་ས་ལྷར་གཏོར་མ་སྦྱིན༔ མདུན་དཀྱིལ་
གཙང་མའི་ས་སྟེགས་གྲུ་བཞི་རྒྱ་དཔང་ཡུལ་དུས་དང་འཚམས་པར༔ ལྟེ་བར་ཟླུམ་པོར་བསྐོར་བའི་དབུས་སུ་ཆོས་འབྱུང་
306



ཡང་གསང་ཐུགས་ཐིག་ཡི་དམ་སྐོར། ག༽
ཟུར་གསུམ་གྱི་ལྟེ་བར་རྡོ་རྗེ་ཧཱུྃ་གིས་མཚན་པ༔ དེའི་ཕྱིར་པདྨ་འདབ་བརྒྱད༔ མཆུ་དང་ཁ་ཁྱེར་ལ་རྡོ་ར་མེ་རིས་བསྐོར་བའི་
སྟེང་དུ་སྲོག་ཆགས་མེད་པའི་གནག་ལྕི་ལོ་མ་འབྲས་བུ་ཅན་གྱི་ཤིང་གི་ཟླུམ་པོར་བརྩིགས་ཤིང་བསྲེགས་རྫས་བ་ལུ་ཉ་
སྦྲིད་འོམ་བུ་གང་རུང་གི་ཡམ་ཤིང་སོར་བཅུ་གཉིས་པ༔ འབྲུ་མར་རམ་རྩི་དམར་གྱི་མར་ཁུ ཏིལཿ འབྲས༔ སོ་བ
གྲོ ནས སྲན་མ༔ ཞོ་ཟན༔ དུརཿ ཀུ་ཤ མེ་ཏོག་དང་འབྲས་བུ་སྣ་ཚོགས་དཀར་གསུམ་མངར་གསུམ་རིན་ཆེན་ཕྱེ་
མར་སྨན་སྣ་དར་ཟབ་སོགས་གཅིག་ཏུ་སྣམ་ལ༔ ཞི་བར་གཙོ་བོར་འདོད་ན་འོ་མཿ རྒྱས་པར་མར་ཁུ༔ དབང་ལ་ཆང༔
དྲག་པོ་ལ་རཀྟའི་སྦག གཞན་ཡང་སོ་རྩི་གོས་ཟུང་མེ་དར་སོགས་དགོས་པའི་ཡོ་བྱད་རྣམས་མ་ཚང་མེད་པར་བསགས
སློབ་དཔོན་གྱི་མདུན་དུ་རྡོར་དྲིལ་ཐོད་པའི་ཌ་མ་རུ་དགངས་བླུགས་སོགས་འདུ་བྱས་ལཿ ཨོཾ་བཛྲ་ཨ་མྲྀ་ཏ་
ཀུན་ཌ་ལི་ཧ་ན་ཧ་ན་ཧཱུྃ་ཕཊ༔ སྭ་བྷ་ཝ་ཤུདྡྷ་སརྦ་དྷརྨ་སྭ་བྷ་ཝ་ཤུདྡྷོཉཧཾ༔ སྟོང་པའི་
ངང་ལས་ཧཱུྃ་ལས་རྡོ་རྗེ་ཐབས་ཀྱི་རང་བཞིན་ཡེ་ཤེས་ལྔ་ཡི་འོད་ཟེར་འཕྲོ་བ༔ ཚུ་
ལས་དྲིལ་བུ་ཤེས་རབ་ཀྱི་རང་བཞིན་ཆོས་ཉིད་སྟོང་པའི་རང་སྒྲ་སྒྲོགས་པར་གྱུར༔
ཨོཾ་བཛྲ་ཧཱུྃ༔ གྷཌེ་ཧོ དྷརྨ་དྷརྟུ་ཨཱ༔ སླར་ཡང་མཆོད་རྫས་དང་བསྲེག་རྫས་རྣམས་ལ་ལས་བུམ་གྱི་ཆུ་
འཐོར་ཞིང༔ ཨོཾ་བཛྲ་ཨ་མྲྀ་ཏ་ཀུན་ཌ་ལི་ཧ་ན་ཧ་ན་ཧཱུྃ་ཕཊ༔ སྭ་བྷ་ཝ་ཤུདྡྷ་སརྦ་དྷརྨ་སྭཱ་
བྷ་ཝ་ཤུདྡྷོཉ་ཧཾ༔ རྫས་རྣམས་མ་དག་ཉེས་སྐྱོན་དྲི་མ་སྦྱངས༔ མིང་ཡིག་དང་པོ་ཐིག་
ལེའི་བརྒྱན་པ་ལསཿ རང་རང་དམ་ཚིག་རྫས་རྣམས་ལས་གང་འདོད ཐོགས་
མེད་འགྲུབ་ཅིང་ངོ་བོ་ཡེ་ཤེས་ཀྱི༔ བདུད་རྩིའི་དཀྱིལ་འཁོར་ལྷ་ཚོགས་དགྱེས་སྐོང་
གི ནུས་སྟོབས་ཕུན་ཚོགས་འཛད་མེད་གཏེར་དུ་གྱུར༔ ཨོཾ་ཨཱ༔ཧཱུྃ་ཧ་ཧོ་ཧི༔ ལན་
བདུན་བརྗོད༔ ཨོཾ་ཨཱ༔ཧཱུྃ་པཉྩ་ཨ་མྲྀ་ཏ་སྭཱ་ཧྭ༔ ཏིང་འཛིན་དམིགས་པས་བྱིན་གྱིས་བརླབས་བྱས་ལ༔ མཆོད་
པ་ལྔ་དང་སྨན་གཏོར་རཀྟ་ཡང༔ རང་རང་སྔགས་ཀྱིས༔ ཨོཾ་བཛྲ་པུཧྥེ་ཨཱཧཱུྃ ཨོ་བཛྲ་དྷཧྥེ་ཨཱཧཱུྃ༔
h
，
307



，
1，
མདོ་མཁྱེན་བརྩེའི་གསུང་འབུམ།
ཨོཾ་བཛྲ་ཨ་ལོ་ཀེ་ཨཱཧཱུྃ༔ ཨོཾ་བཛྲ་གནྡྷེ་ཨཱཿཧཱུྃ༔ ཨོཾ་བཛྲ་ནེ་ཝི་དྱ་ཨཱཧཱུྃ༔ ཨོཾ་བཛྲ་ཤབ་
ཨཱཧཱུྃ ཨོཾ་སརྦ་པཉྩ་ཨ་མྲྀ་ཏ་ཧཱུྃ་ཧཱུྃ༔ ཨོཾ་མ་ཧཱ་བ་ལིང་ཏ་ཧཱུྃ་ཧྲི༔ ཨོཾ་མ་ཧཱ་རཀྟ་ཧཱུྃ་
ཧྲིཋ ནུས་ལྡན་བརླབས༔ མེ་ཐབ་ལས་བུམ་གྱི་ཆུས་བསང་ཤིང༔ ཨོཾ་བཛྲ་ཨ་མྲྀ་ཏ་ཀུན་ཌ་ལི་ཧ་ན་ཧ་
ན་ཧཱུྃ་ཕཊ སྭ་བྷ་ཝ་ཤུདྡྷ་སརྦ་དྷ་ཛྙཱ་སྭ་བྷ་ཝ་ཤུདྡྷོཉ་ཧཾ༔ ཧཱུྃ༔ ཡུམ་ཆེན་ན་བཟའ་
དཀར་མོའི་ཟེརཿ དམ་ཚིག་སྒྲོལ་མའི་ཤུགས་འགྲོགས་པའི༔ ཡེ་ཤེས་མེ་ཆེན་རབ་
ཏུ་སྦར༔ ལས་ཉོན་བག་ཆགས་ཉམས་སྒྲིབ་བསྲེགས༔ ཡེ་ཤེས་སྣང་བ་རབ་གསལ་
གྱུརཿ ཛྭ་ལ་རཾ༔ ཤུདྡྷེ་ཨཱ༔ ཞེས་པའི་མེ་སྦར་རླུང་གཡབ་བོ༔ ཧཱུྃ མདུན་དཀྱིལ་མེ་ཐབ་རཾ་
ཡིག་ཡོངས་གྱུར་ལས༔ ཡུམ་ཆེན་གོས་དཀར་ཌཱཀྐི་དམར་མོ་ནི༔ ཞི་མ་ཁྲོའི་ཉམས་
གཅེར་མོ་གྲི་ཐོད་བསྣམསཿ རོལ་སྟབས་བཞུགས་པའི་ལྟེ་བར་གཞལ་ཡས་ཁང༔
རབ་འཇིགས་ཚད་དང་མཚན་ཉིད་ཡོངས་རྫོགས་དབུས༔ བདག་ཉིད་ཡི་དམ་ཐུགས་
ལས་ཧཱུྃ་ཡིག་འཕྲོས༔ ཡོངས་གྱུར་དཔལ་ཆེན་རྡོ་རྗེ་གྲོ་བོ་ལོད༔ དམར་ནག་རབ་
འཇིགས་ཁྲོ་གཏུམ་བརྗིད་པའི་ཉམས༔ སྤྱན་གསུམ་དམར་ཟླུམ་མཆེ་བ་ཨ་གཙིགས་
བསྡམསཿ དབུ་སྐྲ་ཨང་མིག་གཡས་འཁྱིལ་སྨིན་མ་དངཿ སྨ་ར་ཨག་ཚོམ་འགྱུར་
མིག་མེ་སྟག་འཕྲོ༔ ཕྱག་གཡས་རྡོ་རྗེ་གཡོན་པས་ཕུར་པ་བསྣམསཿ འཇིགས་རུང་
དུར་ཁྲོད་ཆས་བརྒྱད་ཆོས་གོས་གསོལ༔ མཁའ་འགྲོ་གཏུམ་ཆེན་སྟག་མོ་དྲུས་མ་ཆིབས
འཁོར་དུ་ཁྲོ་བོ་ཁྲོ་མོ་གིང་ཆེན་དང༔ དབང་ཕྱུག་འབར་མ་ལས་མཁན་ཚོགས་ཀྱིས་
བསྐོརཿ བདག་མདུན་ཐུགས་ཀའི་འོད་ཟེར་འཕྲོས་པ་ཡིསཿ ཡེ་ཤེས་ལྷ་ཚོགས་
འཁོར་བཅས་སྤྱན་དྲངས་གྱུར༔ སྤྱན་འདྲེན་གདུང་བའི་དབྱངས་དང་བཅས༔ ཧཱུྃ༔ ཆོས་དབྱིངས་
308



་
ཡང་གསང་ཐུགས་ཐིག་ཡི་དམ་སྐོར། ག༽
མ་བཅོས་ཀ་དག་སྤྲོས་བྲལ་ཀློང༔ ཀུན་བཟང་རྒྱལ་བ་རྒྱ་མཚོའི་བྱིན་རླབས་ལས
ཞི་ཆགས་ཁྲོ་བོའི་རྣམ་རོལ་དུ་མར་ཤརཿ གཏུམ་དྲག་རོལ་དང་མེ་རི་འབར་བའི་
ཞིངཿ རྔམས་བརྗིད་འབར་བའི་དུར་ཁྲོད་ཆེན་པོ་ནས༔ ཁྲག་འཐུང་རྒྱལ་པོ་བཛྲ་
གྲོ་བོ་ལོད༔ གཏུམ་ཆེན་རྔམས་པའི་ལྷ་ཚོགས་འཁོར་དང་བཅས༔ ཐུགས་དམ་
ཞལ་བཞེས་དུས་ལས་མ་གཡེལ་བརཿ ཐུགས་རྗེ་གློག་ལྟར་མྱུར་བར་གཤེགས་སུ་
གསོལ༔ སྐལ་ལྡན་མོས་པའི་བུ་ལ་བྱིན་གྱིས་རློབས༔ གནས་མཆོག་འདི་རུ་བྱིན་
ཆེན་བྱིན་ཕོབ་ལ༔ དྲག་གཏུམ་འཆོལ་བ་ཆེན་པོའི་དངོས་གྲུབ་སྩོལ༔ ཨོཾ་ཨཱ༔ཧཱུྃ་བཛྲ་
གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛ་ཛ་ཛཝསིདྡྷི་ཕ་ལ་ཧོ༔ བཞུགས་སུ་གསོལ་བ་ནི་
ཧཱུྃ༔ ཡེ་ནས་རང་རིག་ལྷ་དང་འདུ་འབྲལ་མེད༔ སྤྱན་འདྲེན་བཞུགས་སུ་གསོལ་བ་
མི་དམིགས་ཀྱངཿ གློ་བུར་མ་རིག་རྣམ་རྟོག་བསལ་བའི་ཕྱིརཿ ཡེ་ཤེས་ལྷ་ཚོགས་
བདག་དང་དབྱེར་མེད་བཞུགས༔ ཇི་སྲིད་བྱང་ཆུབ་སྙིང་པོ་མཆིས་ཀྱི་བར༔ འབྲལ་
མེད་བརྟན་པར་བཞུགས་ཤིག་ཏིཥྛ་ལྷན༔ སུ་པྲ་ཏིཥྛ་བཛྲ་ཡེ་སྭཱ་ཧཱ༔ ཕྱག་འཚལ་བ་ནི༔ ན་
མོ༔ ལས་དང་དམ་ཚིག་ཤ་ཟ་ཌཱཀྐི་མཿ ཁམས་གསུམ་དབང་བསྒྱུར་སྟོབས་ལྡན་
དྲེགས་པའི་ཚོགསཿ དབང་མེད་བཀའ་རྟགས་ཕྱག་རྒྱའི་ཟིལ་གྱིས་མནན༔ དཔའ་
འཁུམས་སྒོ་གསུམ་གུས་པས་ཕྱག་འཚལ་ལོ༔ ཨ་ཏི་པཱུ་ཧོ༔ པྲ་ཏི་ཙྪ་ཧོ༔ ཕྱི་མཆོད་
འབུལ་བ་ནི༔ ཧཱུྃ༔ འདོད་ཡོན་མཆོད་པའི་ལྷ་མོ་དཔག་མེད་ཀྱིསཿ ཁྲག་ཆེན་ཨརྒྱུ་སྨན་
གྱི་ཞབས་བསིལ་དང༔ དབང་ལྔའི་མེ་ཏོག་ཤ་སྣའི་བདུག་སྤོས་དྲི ཞུན་ཆེན་མར་
མེ་མཁྲིས་སྣའི་དྲིས་བྱུག་པཿ ཤ་རུས་ཞལ་ཟས་རྐང་གླིང་ཐོད་རྔར་བཅསཿ གཞན་
309



，
I
མདོ་མཁྱེན་བརྩེའི་གསུང་འབུམ།
ཡང་གཟུགས་སྒྲ་དྲི་རོ་རེགས་བྱའི་ཚོགས༔ དཔལ་ཆེན་དཀྱིལ་འཁོར་ལྷ་ལ་མཆོད་
པ་འབུལཿ བཛྲ་ཨགྷཾ་པདྡྷཾ་པུཉྫ་དྷུ་པེ་ཨ་ལོ་ཀེ་གྷནྡྷེ་ནི་ཝི་ཏྱཱ་ཤབྷ་རཱུ་པཱ་ཤབྷ་གྷནྡྷེ་རྭ་
ས་སྤརེ་པཱུ་ཙ་ཧོ༔ ནང་མཆོད་འབུལ་བ་ནི༔ ཧཱུྃ༔ རྩ་བ་བརྒྱད་ལ་ཡན་ལག་སྟོང་སྦྱར་བརཿ
རིགས་ལྔའི་ཡེ་ཤེས་བདུད་རྩིར་བྱིན་རླབས་སྨན ཁམས་གསུམ་དུག་གསུམ་རུ་ཏྲ་
བསྒྲལ་བ་ཡིས༔ ཤ་ཁྲག་རུས་ཀླད་སྦྱར་བའི་བ་ལིང་ཏཿ རྒྱུ་གཉིས་རྐྱེན་བཞིའི་དགྲ་
གདོན་སྙིང་ཁྲག་དངཿ མཁའ་དབྱིངས་མཚལ་ཆེན་སྦྱར་བའི་རཀྟའི་བཅུད༔ ཁྲོ་བོ་
འཆོལ་པ་འཁོར་དང་བཅས་ལ་འབུལཿ ཨོཾ་ཨཱ༔ཧཱུྃ་སརྦ་པཉྩ་ཨ་མྲྀ་ཏ་ཁཱ་ཧི༔ མ་ཧཱ་བ་
ལིང་ཏ་ཁཱ་ཧི༔ མ་ཧཱ་རཀྟ་ཁཱ་ཧི༔ གསང་མཆོད་འབུལ་བ་ནི༔ ཧཱུྃ༔ བཅུ་དྲུག་མཛེས་ལྡན་ལྷ་
མོ་རི་དྭགས་མིག༔ རྩ་བཅུད་ཁམས་ཀྱི་ཆགས་པ་རབ་གཡོས་པས༔ བདེ་ཆེན་དགའ་
བཞིའི་ཡེ་ཤེས་བདེ་བའི་རོ༔ མ་རིག་རྣམ་རྟོག་གཟུང་འཛིན་རུ་ཏྲ་དངཿ གློ་བུར་
འཁྲུལ་སྣང་དགྲ་གདོན་བགེགས་ཀྱི་ཚོགསཿ ཐུགས་རྗེའི་ཤུགས་ཀྱིས་བསད་པའི་
དུག་ལྔའི་ཁམསཿ གཏུམ་ཆེན་ཁྲོ་རྒྱལ་འབར་བའི་ལྷ་ཚོགས་ལཿ འབུལ་ལོ་ཚོགས་
རྫོགས་སྒྲིབ་པ་ཡོངས་དག་ཤོག ཨ་ལ་ལ་ཧོ༔ ཏ་ན་གྷ་ན་པཱུ་ཙ་ཧོ༔ བསྟོད་པ་བྱ་བ་ནི༔
ཧཱུྃ༔ གཏུམ་ཆེན་འབར་བ་ཁྲག་འཐུང་དཔལ་ཆེན་པོ རྔམས་བརྗིད་རྒྱལ་པོ་རྡོ་རྗེ་
གྲོ་བོ་ལོད༔ སྐུ་མདོག་དམར་ནག་གར་དགུ་རོལ་པའི་ཉམསཿ མཐོང་བ་ཙམ་གྱིས་
ཁམས་གསུམ་བརྒྱལ་བར་བྱེད༔ གསུང་ནི་དྲག་པོའི་ང་རོ་ས་གསུམ་གཡོ༔ ཁྲོ་བོ་
ཁྲོ་མོའི་གད་རྒྱངས་འབྲུག་སྟོང་ལྡིརཿ རྒྱ་སྟག་ངར་སྐད་སྒྲོགས་པའི་དམ་སྲི་དཔུང
སྲོག་སྙིང་འགས་ཤིང་རང་གཤེད་རང་ལ་དབབ༔ ཆོས་སྐུ་འགྱུར་མེད་བདེ་བ་ཆེན་
310



ཡང་གསང་ཐུགས་ཐིག་ཡི་དམ་སྐོར། ་ ག༽
པོ་ལསཿ ཐུགས་མཆོག་སྙིང་རྗེ་ཁྲོས་པའི་ཞེ་སྡང་གཅོད༔ ཁམས་གསུམ་རྣམ་ཤེས་
དབྱིངས་སུ་སྤར་མཛད་པའི༔ གཏུམ་ཆེན་འབར་བའི་གསང་བ་གསུམ་ལ་བསྟོད
རྩེ་གཅིག་གཡེལ་བ་མེད་པར་ཁྱོད་བསྒྲུབས་ན༔ རང་རིག་ཡི་དམ་ལྷ་དང་དབྱེར་
མེད་འདྲེསཿ སྒོ་གསུམ་རྡོ་རྗེ་གསུམ་དུ་གནས་འགྱུར་ཞིངཿ ཁམས་གསུམ་གདུག་
པ་འདུལ་བའི་བྱིན་རླབས་སྩོལཿ མེ་མཆོད་དངོས་ལ་འཇུག་པ་ནི༔ ཧཱུྃ༔ རང་གི་ཐུགས་ལས་
སྤྲུལ་པའི་ཌཀྐི་རྫས༔ བསྲེག་རྫས་ཡེ་ཤེས་བདུད་རྩིའི་རྒྱུན་དྲངས་ཏེ༔ དཀྱིལ་འཁོར་
ལྷ་ཚོགས་རྣམས་ལ་ཕུལ་བ་ཡིས༔ བདག་དང་འགྲོ་བའི་སྒྲིབ་གཉིས་བག་ཆགས་
བྱངཿ བསོད་ནམས་ཡེ་ཤེས་ཚོགས་ཆེན་རབ་རྫོགས་ཤིང མཆོག་ཐུན་དངོས་གྲུབ་
མཐུ་ནུས་སྩལ་དུ་གསོལ༔ ཨོཾ་མ་ཧཱ་གུ་རུ་བཛྲ་གྲོ་བོ་ལོད་སརྦ་སིདྡྷི་ཝ་ཤཾ་ཀུ་རུ་ཨཱཧུཾ
ཨཀྵེ་ཡེ་སྭཱ་ཏཿ བཅུ་གསུམ་གྱིས་བྱོན་སྐྱེམས་ཕུལ ཡམ་ཤིང་མར་ཁུ་རྫས་རྣམས་ལ༔ ཨོཾ་མ་ཧཱ་གུ་རུ་བཛྲ་
གྲོ་བོ་ལོད་སརྦ་སིདྡྷི་ཝ་ཤཾ་ཀུ་རུ་ཨཱཧཱུྃ སརྦ་པཱ་པཾ་ཤིནྟཾ་ཀུ་རུ་ཡེ་སྭཱ་ཧཱ༔ དམིགས་བསལ་
ཞི་བ་ལ༔ ནད་གདོན་འཇིགས་བརྒྱད་ཤིནྟིཀུ་རུ་ཡེ་སྭཱ་ཧཱ༔ རྒྱས་པ་ལ༔ ཚེ་དང་བསོད་
ནམས་པུཎྞཾ་ཀུ་རུ་ཡེ་སྭཱ་ཧཱ༔ དབང་ལ་ཁམས་གསུམ་སྲིད་གསུམ་གཟུགས་ཅན་གཟུགས་
མེད་བླ་ཡིད་ཝ་ཤི་ཀུ་རུ་ཧོ༔ དྲག་པོ་ལ༔ གནོད་བྱེད་དགྲ་གདོན་བྱད་ཕུར་མ་ར་ཡ་ཕཊ༔
རྫས་རྣམས་མ་རྫོགས་པར་སྡེབས འདོད་གསོལ་ནི༔ དཔལ་ཆེན་ཁྲག་འཐུང་འཁོར་དང་བཅསཿ
བསྲེག་བླུགས་མཆོད་པ་འདི་བཞེས་ལཿ བསོད་ནམས་ཡེ་ཤེས་ཚོགས་ཆེན་རྫོགས
ལས་ཉོན་བག་ཆགས་ཉམས་གྲིབ་དག ཞི་རྒྱས་དབང་དང་དྲག་པོའི་ལས༔ མྱུར་
འགྲུབ་མཆོག་ཐུན་དངོས་གྲུབ་སྩོལཿ ཅེས་བརྗོད་དམིགས་པའི་ལྡེ་ཁ་བསྒྱུར༔ རྗེས་ལ༔ ཨོཾ་བཛྲ་
311



མདོ་མཁྱེན་བརྩེའི་གསུང་འབུམ།
ཏཾ་བུ་ལ་ཡེ་སྭཱ་ གོས་ཟུངབཛྲ་ཝས་ཡེ་སྭཱ་ཧ ཡུལ ཤིན་ཏུ་རྒྱས་པར་སྤྲོ་ན་ཚོགས་འཁོར་བྱ༔
གཞུང་བཞིན་མཆོད་ཅིང་བསྟོད་ལ་བཤགས་པ་བྱ ཡི་གེ་བརྒྱ་བ་བདུན་གྱིས་ལྷག་ཆད་བསྐངས༔ སླར་ཡང་རྩ་སྔགས་
བདུན་གྱིས་གཤེགས་སྐྱེམས་ཕུལ་ལ༔ ཁྲག་འཐུང་གཏུམ་ཆེན་ལྷ་ཚོགས་འཁོར་དང་བཅསཿ ཆོས་
ཉིད་བདེ་ཆེན་རིག་པའི་ཀློང་དུ་གཤེགསཿ བདག་དང་འགྲོ་བའི་ཚོགས་བསགས་
སྒྲིབ་སྦྱང་ཕྱིརཿ གསོལ་བཏབ་དུས་སུ་སླར་ཡང་འབྱོན་པར་འཚལཿ བཛྲ་མུཾ༔ ཡེ་
ཤེས་པ་གཤེགསཿ དམ་ཚིག་པ་རང་ལ་བསྡུ དེ་ནས་བསྔོ་བ་ནི༔ འདིས་མཚོན་དུས་
གསུམ་དགེ་བ་ཅི་བསགས་པཿ ནམ་མཁའི་མཐར་ཐུག་འགྲོ་བ་མ་ལུས་ཀུན༔ སྡུག་
བསྔལ་འཁོར་བའི་རྒྱ་མཚོ་ལས་ཐར་ནསཿ རྣམ་མཁྱེན་རྒྱལ་བའི་གོ་འཕང་ཐོབ་
ཕྱིར་བསྔོ༔ སྨོན་ལམ་ནི༔ གསང་སྔགས་རྡོ་རྗེ་ཐེག་པའི་དཀྱིལ་འཁོར་དུ༔ དམ་ཚིག་
གཅིག་ཏུ་འབྲེལ་བའི་བདག་ཅག་མཆེད༔ ས་དང་ལམ་གྱི་ཡོན་ཏན་མཐར་ཕྱིན་
ནསཿ གཏུམ་དྲག་ཞིང་དུ་མངོན་འཚང་རྒྱ་བར་ཤོག བཀྲ་ཤིས་གང་རྒྱས་ཀྱིས་མཐའ་བརྒྱན་
པར་བྱའོ༔ རྗེས་ཀྱི་རིམ་པ་གསང་སྔགས་སྤྱི་ལྟར་རོ༔ ཨེ་མཿ གསང་བ་སྔགས་ཀྱི་རྣལ་འབྱོར་གྱིསཿ ལམ་གྱི་གྲོགས་ ་
སུ་ཚོགས་བསགས་གཅེས༔ སྐད་ཅིག་གཅིག་གིས་འཚང་རྒྱ་བའི ས་ལམ་བགྲོད་པའི་ཐབས་ཆེན་པོ༔ ཚོགས་དང་
སྦྱིན་བསྲེགས་མཆོད་པ་ཡིསཿ ཉམས་པ་བསྐང་ཞིང་ཚོགས་གཉིས་འཕེལཿ ས་ལམ་བར་ཆད་ཡོངས་བསལ་ནས
འབྲས་བུའི་ཐུས་ཀ་དུས་སྨིན་དུསཿ འདི་ལས་ལྷག་པ་གཞན་མེད་གསུང༔ དེ་ཕྱིར་རྟག་ཏུ་འབད་པ་གཅེས༔ བདག་
ཉིད་ཐོད་ཕྲེང་དྲག་རྩལ་གྱིསཿ མ་འོངས་ལྷ་ལྕམ་ཌཱཀྐི་མའི༔ ཕྲིན་ལས་ཆ་ལག་བཀོད་པའོ༔ ས་མ་ཡ༔ རྒྱ་རྒྱ་རྒྱ༔
བདག་འདྲ་གཏེར་མིང་ཁྲག་འཐུང་རྡོ་རྗེས་བརྡ་རིས་ལས་དག་པར་ཕབ་ཅིང་དགའ་རབ་དཔའ་བོས་དག་པར་མཛད་པ་
ཡི་གེར་འདུ་བྱེད་སློབ་བུ་རིམྨི་མིང་འཛིན་གྱིས་བགྱིས་པ་ཤིན་ཏུ་དགེ་བར་གྱུར་ཅིག
312
.



ཡང་གསང་ཐུགས་ཐིག་ཡི་དམ་སྐོར།
ག༽
་
，
ༀ ཡང་ཟབ་དགོངས་བའི་གཏེར་མཛོད་ལསཿ ཨོ་རྒྱན་པདྨའི་
རྣམ་ཐར་མདོར་བསྡུས་སྙིང་པོ་ལེའུ་བདུན་
མ་ཞེས་བྱ་བ་བཞུགས་སོ༔
ཨེ་མ་ཧོ༔ ཀ་དག་སྤྲོས་བྲལ་ཆོས་སྐུ་སྣང་མཐའ་ཡས ལོངས་སྤྱོད་རྫོགས་སྐུ་
འཕགས་མཆོག་སྤྱན་རས་གཟིགས༔ སྤྲུལ་བའི་སྐུ་མཆོག་པདྨ་ཀུན་ཏུ་འཆང༔ སྐུ་
གསུམ་དབྱེར་མེད་ཨོ་རྒྱན་ཐོད་འཕྲེང་རྩལ༔ རབ་འབྱམས་རྒྱལ་བ་ཀུན་གྱི་འཁོར་
ལོའི་བསྒྱུར༔ མ་ཧཱ་གུ་རུ་པདྨ་འབྱུང་གནས་ཀྱི༔ སྐྱེས་རབས་རྣམ་ཐར་མདོར་བསྡུས་
སྙིང་པོ་ནི༔ འཛམ་གླིང་བྱེ་བ་ཕྲག་བརྒྱའི་ཞིང་ཁམས་ན༔ པད་འབྱུང་བྱེ་བ་ཕྲག་
བརྒྱར་སྤྲུལ་བ་མཛདཿ འགྲོ་རེའི་སྣང་ངོར་གང་ལ་གང་འདུལ་སྟོན༔ རིགས་
དྲུག་དོན་མཛད་གུ་རུ་རྣམ་པ་དྲུག ངོ་བོ་གཅིག་ལ་མཛད་ཚུལ་བསམ་མི་ཁྱབ
འཛམ་གླིང་ཞིང་ཁམས་འདི་ཡི་སྣང་ཚུལ་ནི༔ མ་ག་དྷ་རུ་ཐུབ་པའི་དབང་པོ་བྱོན༔
མཛད་པ་བཅུ་གཉིས་ཐབས་ཀྱིས་གདུལ་བྱ་བསྐྱངསཿ ཆོ་འཕྲུལ་ཆེན་པོས་བདུད་
དང་མུ་སྟེགས་བཏུལ༔ རྡོ་རྗེ་གདན་དུ་མངོན་པར་རྫོགས་སངས་རྒྱས ཆོས་ཀྱི་སྒོ་མོ་
བརྒྱད་ཁྲི་བཞི་སྟོང་གསུངས༔ གསང་སྔགས་སྟོན་པ་པདྨ་ཀ་ར་ནི༔ རང་བྱུང་བརྫུས་
སྐྱེས་པདྨའི་སྦུབས་ནས་བྱོན༔ ཉིད་ལས་ལྷག་འགྱུར་མདོ་སྔགས་ལུང་ནས་གསུངས
གཟུགས་སྐུའི་བཀོད་པ་ཆོས་ཀྱི་དབྱིངས་སུ་བསྡུསཿ རིང་པོ་མ་ལོན་དེ་མ་ཐག་ཏུ་ནི༔
313



མདོ་མཁྱེན་བརྩེའི་གསུང་འབུམ།
ནུབ་ཕྱོགས་བདེ་ལྡན་མགོན་པོ་སྣང་མཐའ་ཡསཿ ཆོས་སྐུ་འོད་དཔག་མེད་པའི་ཐུགས་
ཀ་ནས༔ གསེར་གྱི་རྡོ་རྗེ་ཧཱུྃ་ཡིག་མཚན་པ་འཕྲོས དྲི་མེད་མདངས་ལྡན་སིནྡྷུའི་རྒྱ་
མཚོའི་དབུསཿ རང་བྱུང་ངོ་མཚར་པད་སྡོང་ཟེའུ་འབྲུའི་རྩེརཿ ཡ་མཚན་མཆོག་
བརྙེས་མཚོ་སྐྱེས་རྡོ་རྗེར་སྤྲུལཿ ཡེ་ཤེས་མཁའ་འགྲོ་མང་པོས་མཆོད་བསྟོད་མཛད
ཨོ་རྒྱན་རྒྱལ་པོ་ཨིནྡྲ་བྷོ་ཏི་ཡིས༔ རྒྱ་མཚོའི་གླིང་ནས་ནོར་བུ་ལོན་ནས་བྱོན༔ པདྨའི་
དབུས་ནས་མཚོ་སྐྱེས་རྡོ་རྗེ་རྙེད༔ རྒྱལ་པོས་སྤྱན་དྲངས་མངའ་གསོལ་བུ་སྐལ་མཛད༔
འོད་འཆང་ཁབ་བཞེས་ལོ་ལྔ་ཆོས་བཞིན་བསྐྱངས༔ པདྨ་རྒྱལ་པོས་སྲིད་སྤངས་བརྟུལ་
ཞུགས་མཛད༔ དུར་ཁྲོད་བསིལ་བའི་ཚལ་དུ་བམ་རོ་བསྒྲུབསཿ དངོས་གྲུབ་མཆོག་
བརྙེས་སྣང་སྲིད་དབང་དུ་བསྡུསཿ ཉན་རཀས་མ་ཚོགས་ལས་ལ་བསྐོལ༔ པྲ་བྷ་
ཧསྟིར་ཡོ་གའི་ཆོས་རྣམས་ཞུསཿ ལྷ་ཚོགས་ཞལ་གཟིགས་ཕྱག་ཆེན་དངོས་གྲུབ་
བརྙེསཿ རིག་པའི་གནས་ལྔར་སློབ་སྦྱང་ཕུལ་དུ་ཕྱིན ཀུན་དགར་རབ་བྱུང་ཤཱཀྱ་
སེངྒེ་རྩལཿ མདོ་སྔགས་ཕྱི་ནང་གསང་གསུམ་ཆོས་ཀུན་གསན དགའ་རབ་རྡོ་རྗེ་ཤྲཱི་
སེང་ཧ་སོགས༔ སློབ་དཔོན་བརྒྱད་བསྟེན་དུར་ཁྲོད་ཆེ་བརྒྱད་བཞུགས༔ ཡི་དམ་ཞལ་
མཐོང་དངོས་གྲུབ་ཆེ་བརྒྱད་ཐོ བསྒྲུབས་པའི་རྟགས་ཐོན་འཁོར་འདས་རང་
དབང་བསྒྱུར༔ ཉི་མ་འོད་ཟེར་དགོངས་པའི་རྩལ་ཆེན་རྫོགས༔ སངས་རྒྱས་ཞིང་ཉུལ་
ཀུན་བཟང་པདྨ་འབྱུང༔ ཆེ་བའི་ཡོན་ཏན་བརྗོད་པར་མི་ནུས་སོ༔ ཨོ་རྒྱན་རྣམ་
ཐར་མདོར་བསྡུས་སྙིང་པོ་ལས༔ སྤྲུལ་བ་མཛད་ཅིང་བརྟུལ་ཞུགས་སྤྱོད་པ་བསྐྱངས་
བའི་ལེའུ་སྟེ་དང་པོའོ༔ ས་མ་ཡཱ༔ ཟ་ཧོར་ཡུལ་བྱོན་ལྷ་ལྕམ་མནྡྷ་ར༔ གདུལ་བྱར་
ལྷ་ཚོགས་ཞལ་གས་ལས་ལ་བསྐོལ༔ པྲ་སྒྱུ་
བརྙེས༔ རིག་པ་རྣམས་ཞུས
314
314



ཡང་གསང་ཐུགས་ཐིག་ཡི་དམ་སྐོར། ག༽ །
གཟིགས་ནས་ཡོ་གའི་ཆོས་གསུངས་ཚེ༔ རྒྱལ་བློན་རྣམས་ཀྱིས་ལོག་ལྟས་མེ་
དབུས་བསྲེགསཿ མེ་དཔུང་མཚོར་བསྒྱུར་ཡ་མཚན་རྫུ་འཕྲུལ་བསྟན༔ རྒྱལ་པོས་
བཟོད་གསོལ་ཕྱག་འཚལ་རྒྱལ་སྲིད་ཕུལ བློ་ལྡན་མཆོག་སྲེད་ཟ་ཧོར་སྨིན་པར་མཛདཿ
ཚོམ་བུ་ལྔ་བརྒྱ་གདོད་མའི་དབྱིངས་སུ་གྲོལ༔ མ་ར་ཏི་ཀར་ཡབ་ཡུམ་ཚེ་སྒྲུབ་མཛད
ཚེ་དཔག་མེད་པ་དངོས་བྱོན་བྱིན་གྱིས་བརླབས༔ སྐྱེ་འཆི་མེད་པ་ཚེ་དབང་རིག་འཛིན་
བརྙེསཿ འཆི་མེད་པད་འབྱུང་ཨོ་རྒྱན་ཡུལ་དུ་བྱོན༔ ཨོ་རྒྱན་རྒྱལ་པོས་ཡབ་ཡུམ་
ལྷན་སྦྱར་ནསཿ མེ་རུ་བསྲེགས་ཚེ་ཆུར་བསྒྱུར་པདྨའི་དབུསཿ ངོ་མཚར་སྐུར་སྤྲུལ་
མཁའ་འགྲོས་བསྟོད་པ་མཛད༔ ཨོ་རྒྱན་ཡུལ་ཁམས་ཐམས་ཅད་ཆོས་ལ་བཀོད༔
ཚོམ་བུ་འབུམ་ཕྲག་ཕུང་པོ་ལྷག་མེད་འགྱུར༔ ཨོ་རྒྱན་རྣམ་ཐར་མདོར་བསྡུས་སྙིང་
པོ་ལསཿ… འཆི་མེད་དམ་ཚིག་བསྒྲུབས་ཤིང་རྫུ་འཕྲུལ་མཛད་པའི་ལེའུ་སྟེ་གཉིས་
པའོ༔ ས་མ་ཡ༔ པདྨ་བཛྲ་ཟངས་གླིང་གསེར་གླིང་ཕྱིརཿ མུ་སྟེགས་རྣམས་ཀྱིས་
ངན་སེམས་ལོག་སྦྱོར་ལས༔ དུག་ཆེན་སྨན་བསྒྱུར་གཟི་མདངས་ལྷག་པར་རྒྱས ཆུ་
བོ་གྱེན་ལྡོག་མཁའ་ལྡིང་རྩལ་དུ་གྲགསཿ ཟངས་བསྲེགས་ཆུར་བསྒྱུར་པདྨའི་དབུས་
སུ་བཞུགསཿ མུ་སྟེགས་བཏུལ་ནས་ཡུལ་རྣམས་ཆོས་ལ་བཙུད༔ གཞན་ཡང་གདུལ་
བྱའི་ཡུལ་ཁམས་སོ་སོ་རུ༔ མཆོག་གི་མཚན་བརྒྱད་རྣམ་སྤྲུལ་བཅུ་གཉིས་དང
འཕྲུལ་མཚན་ཉི་ཤུ་མཚན་མཆོག་བརྒྱ་རྩ་བརྒྱད༔ སྤྲུལ་བ་གང་ལ་གང་འདུལ་སྣ་
ཚོགས་ཀྱིསཿ འགྲོ་བའི་སྣང་ངོར་མཐུན་པའི་མཛད་པ་བསྟན༔ རྡོ་རྗེ་གདན་དུ་མུ་
སྟེགས་དབང་བསྒྱུར་ཚེ༔ གསང་བའི་བདག་པོས་སྲོད་ལ་ལུང་བསྟན་བྱུང༔ སེངྒེ་སྒྲ་
31 5



，
མདོ་མཁྱེན་བརྩེའི་གསུང་འབུམ།
སྒྲོགས་སྲོག་སེར་སྒྲུབ་པ་མཛདཿ མུ་སྟེགས་ཆུར་བསྐྱུར་མེས་བསྲེགས་ལྷག་མེད་
བཏུལཿ བསྟན་པ་ཉམས་གསོས་རབ་གནས་མེ་ཏོག་འཐོརཿ སངས་རྒྱས་གཉིས་
པ་པདྨ་སམ་བྷ་ཝསཿ འབྲས་བུ་གསང་སྔགས་ཆོས་འཁོར་བསྐོར་ནས་སུ༔ པཎ་
ཆེན་ལྔ་བརྒྱའི་ཚོགས་དཔོན་ལོ་བརྒྱར་བཞུགས༔ ཨོ་རྒྱན་རྣམ་ཐར་མདོར་བསྡུས་
སྙིང་པོ་ལས༔ མུ་སྟེགས་བཏུལ་ནས་ཡུལ་ཁམས་ཆོས་ལ་བསྒྱུར་བའི་ལེའུ་སྟེ་གསུམ་
པའོ༔ ས་མ་ཡཿ དེ་ནས་སྔོན་གྱི་སྨོན་ལམ་དུས་ལ་བབཿ བྱང་ཕྱོགས་མུན་གླིང་
བོད་ཀྱི་རྒྱལ་ཁམས་སུ༔ འཇམ་དཔལ་སྤྲུལ་བའི་རྒྱལ་པོ་ཁྲི་སྲོང་རྗེསཿ དམ་པའི་
ཆོས་ཀྱི་བསྟན་པ་འཛུགས་པའི་ཕྱིར༔ རྒྱ་གར་ཟ་ཧོར་རྐང་མགྱོགས་བང་ཆེན་བཏང
ཟ་ཧོར་ཡུལ་གྱི་རྒྱན་གཅིག་ཞི་བ་འཚོ མཁན་ཆེན་བོད་བྱོན་བདག་ཉིད་ལུང་བསྟན་
མཛད༔ རྒྱལ་པོའི་སྤྱན་འདྲེན་ཕོ་ཉ་ཕྱག་རྟེན་འབྱོར༔ མཁའ་འགྲོས་ལུང་བསྟན་སྔོན་
གྱི་སྨོན་ལམ་མཐུས༔ རྒྱ་གར་ཡུལ་ནས་བོད་འབྱོན་གྲོས་ཐག་བཅད བལ་ཡུལ་
ཡང་ལེ་ཤོད་དང་ཨ་སུ་རཿ ཤཱཀྱ་དེ་མ་བ་སུ་དྷ་ར་བཅསཿ ཕུར་བ་ཕྲིན་ལས་དཀྱིལ་
འཁོར་ཞལ་ཕྱེས་ནས བལ་བོད་མ་རུངས་ལྷ་འདྲེ་དབང་དུ་བསྡུསཿ བཀའ་བསྒོས་
དམ་བཏག་གཏེར་གྱི་སྲུང་མར་བསྐོསཿ གཏེར་རིགས་བཅོ་བརྒྱད་ཆོས་ཀྱི་གཉེར་
ཁ་གཏད༔ རྡོ་རྗེ་ཐོད་འཕྲེང་གངས་ཅན་བོད་ཡུལ་བྱོན༔ མངའ་རིས་སྐོར་གསུམ་
དབུས་གཙང་རུ་བཞི་དང༔ མདོ་ཁམས་སྒང་དྲུག་ལྗོངས་ལྔ་གླིང་དྲུག་གི༔ ཟོ་དོར་
ལྷ་ཀླུ་གནོད་སྦྱིན་བདུད་བཙན་གཟ2 མ་མོ་བརྟན་མ་ཐེའུ་རང་རྒྱལ་པོ་དང༔ ས་
བདག་དགེ་བསྙེན་དམ་སྲི་སྡེ་བརྒྱད་ཚོགསཿ མ་རུངས་མཐུ་ཆེན་ཐམས་ཅད་དམ་
316



ཡང་གསང་ཐུགས་ཐིག་ཡི་དམ་སྐོར། ག༽
ལ་བཏག༔ སྔོན་བསུ་དང་འཕྲད་ཆུ་གཏེར་དངོས་གྲུབ་སྩལ ་ རྗེ་དང་མཇལ་ཚེ་རྒྱལ་
པོའི་ཁེངས་སེམས་ཀྱིསཿ རྒྱལ་བློན་འབངས་འཁོར་ཕྱག་ལན་མ་འཚལ་ཚེ༔ སློབ་
དཔོན་ང་ཆེ་ང་བཙན་རྫུ་འཕྲུལ་མཛད༔ བོད་ཡུལ་རྒྱལ་བློན་རྣམས་ཀྱིས་གུས་ཕྱག་
འཚལཿ བསུ་བ་བྱས་ནས་ལྷ་མིས་ཕྱག་མཆོད་ཕུལ ཡོན་མཆོད་བཀའ་བགྲོས་ས་
གཞི་བྱིན་གྱིས་བརླབས༔ གཙུག་ལག་རྫིང་བཏིང་ལྷ་འདྲེ་ལས་ལ་བསྐོསཿ ཉིན་མོ་
མིས་བརྩིགས་མཚན་མོ་ལྷ་འདྲེས་བརྩིགསཿ དབུ་རྩེ་རི་རབ་གླིང་བཞི་གླིང་ཕྲན་
བརྒྱད མཆོད་རྟེན་བཞི་དང་ཉི་ཟླ་ལྷ་ཁང་གཉིསཿ ལྕགས་རི་མུ་ཁྱུད་སྒོ་བཞིར་
མགོན་ཁང་བཞི གསང་སྔགས་ཕྱི་ནང་དཀྱིལ་འཁོར་རྫོགས་པའི་ཚུལ༔ ཀུན་
བཟང་རྣམ་སྣང་བྱང་ཆུབ་ཆེན་པོ་སོགསཿ སྐུ་རྟེན་ལྷ་ཚོགས་གྲངས་ལས་འདས་པ་
བཞེངས༔ ཇོ་མོ་གླིང་གསུམ་བེ་ཧར་དཀོར་མཛོད་གླིངཿ བོད་ཡུལ་དབུས་འགྱུར་
བསམ་ཡས་རྡོ་རྗེ་གདན གངས་ཅན་འགྲོ་བའི་བསོད་ནམས་གསོགས་པའི་རྟེན
བྱིན་རླབས་རབ་གནས་མེ་ཏོག་འཐོར་བའི་ཚེ༔ མཁའ་ལས་ལྷ་ཡིས་ཤིས་བརྗོད་
མེ་ཏོག་ཆརཿ ས་གཞིར་ཀླུ་ཡིས་རིན་ཆེན་སྣ་ཚོགས་ཕུལཿ བར་སྣང་འཇའ་འོད་
སྤོས་དྲི་རོལ་མོ་འཁྲོལཿ ངོ་མཚར་རྫུ་འཕྲུལ་དཔག་ཏུ་མེད་པ་མཐོངཿ མི་རེ་དག་
གིས་མཐོང་སྣང་མི་འདྲ་རེ༔ ཐམས་ཅད་དགའ་སྐྱིད་གླུ་བྲོ་འུར་འུར་ཁྲབསཿ འཕྲུལ་
སྣང་ཁྲ་འབྲུག་ལ་སོགས་གཙུག་ལག་ཁངཿ བརྒྱ་དང་རྩ་བརྒྱད་བྱིན་རླབས་རབ་
གནས་མཛད༔ ཨོ་རྒྱན་རྣམ་ཐར་མདོར་བསྡུས་སྙིང་པོ་ལས༔ བོད་ཡུལ་བྱོན་ནས་ལྷ་
འདྲེ་བསྡུས་ཤིང་གཙུག་ལག་བཞེངས་བའི་ལེའུ་སྟེ་བཞི་བའོ༔ ས་མ་ཡཿ དེ་ནས་
317



མདོ་མཁྱེན་བརྩེའི་གསུང་འབུམ།
ཆོས་རྒྱལ་ཆེན་པོའི་ཐུགས་དགོངས་བཞིན༔ མཁན་སློབ་ཆོས་རྒྱལ་བཀའ་བགྲོས་
ལོ་ཙཱ་བསྡུསཿ སྒྲ་དང་སྐད་རིགས་མི་འདྲ་སྣ་ཚོགས་བསླབ མདོ་སྔགས་ཕྱི་ནང་
གསང་གསུམ་ཆོས་རྣམས་བསྒྱུརཿ བི་མ་མི་ཏྲ་སངས་རྒྱས་གསང་བ་སོགསཿ རྒྱ་
གར་པཎ་ཆེན་བརྒྱ་རྩ་སྤྱན་དྲངས་ནས༔ བི་རོ་ལ་སོགས་ལོ་ཙཱ་བརྒྱ་རྩ་ཡིསཿ མདོ་
སྔགས་ཐེག་པའི་རྒྱུད་སྡེ་ཐམས་ཅད་བསྒྱུརཿ སྨན་རྩིས་སྒྲ་དང་བསྟན་བཅོས་ཡིག་
རིགས་སོགསཿ ཐམས་ཅད་མ་ལུས་བོད་དུ་ཁྱབ་པ་བསྒྱུར མདོ་སྒྱུ་སེམས་གསུམ་
ཀུན་གྱི་བཤད་པ་བཙུགསཿ ལོ་ཙཱ་མཁས་པས་པཎ་ཆེན་དགོངས་པ་མཉམ ཨོ་
རྒྱན་ཆེན་པོ་པདྨ་འབྱུང་གནས་ཀྱིསཿ ཤེས་རབ་མཁའ་འགྲོ་ཡེ་ཤེས་མཚོ་རྒྱལ་དང༔
རྒྱལ་བློན་རྗེ་འབངས་ཉི་ཤུ་རྩ་ལྔ་བཅསཿ སྒྲུབ་གནས་རྒྱལ་པོ་དཔལ་གྱི་མཆིམས་
ཕུ་རུ༔ སྒྲུབ་ཆེན་བཀའ་བརྒྱད་དཀྱིལ་འཁོར་དབང་བསྐུར་གནང རྗེ་འབངས་
རང་རང་བཀའ་བབ་སོ་སོར་བསྒྲུབསཿ གྲུབ་པའི་རྟགས་མཚན་ཁྱད་འཕགས་རེ་
རེ་ཐོབ༔ བོད་ཡུལ་བཤད་སྒྲུབ་བསྟན་པའི་ཉི་མ་ཤརཿ པཎ་ཆེན་ལོ་ཙཱས་ཆོས་ཀྱི་
དགའ་སྟོན་མཛད༔ འབུལ་བའི་སྐྱེས་བཅས་པཎ་ཆེན་རང་ཡུལ་བྱོན༔ འཆི་མེད་
རིག་འཛིན་པདྨ་འབྱུང་གནས་དང༔ ཟ་ཧོར་མཁན་ཆེན་བྷོ་དྷི་ས་ཏྭ་གཉིསཿ སྔོན་གྱི་སྐུ་
མཆེད་སྨོན་ལམ་སྟོབས་ཀྱི་མཐུས༔ བྱོན་པར་མ་གནང་ཆོས་ཀྱི་འཁོར་ལོ་བསྐོར༔
ཁྱད་པར་གུ་རུ་མཚོ་སྐྱེས་རྡོ་རྗེ་ཡིས༔ ཆོས་རྒྱལ་ཡབ་ཡུམ་ལྷ་སྲས་རྗེ་འབངས་བཅས
གསང་བའི་དབེན་གནས་ཆེན་པོར་བྱོན་ནས་སུ བཀའ་འདུས་དཀྱིལ་འཁོར་ཞལ་
ཕྱེས་སྨིན་པར་མཛད༔ རྗེ་འབངས་རྣམས་ཀྱིས་གྲུབ་རྟགས་སྣ་ཚོགས་ཐོན༔ ཁྱད་
318



ཡང་གསང་ཐུགས་ཐིག་ཡི་དམ་སྐོར། ག༽ ་
པར་རྫོགས་ཆེན་སྙིང་ཐིག་སྡེ་གསུམ་གྱི༔ རབ་ཏུ་སྤྲོས་མེད་དོན་གྱི་ཆོས་དབང་བསྩལ
རྟོགས་གྲོལ་དུས་མཉམ་ཨོ་རྒྱན་ཉིད་དང་མཉམ ཨོ་རྒྱན་རྣམ་ཐར་མདོར་བསྡུས་
སྙིང་པོ་ལསཿ མདོ་སྔགས་ཀྱི་ཆོས་བསྒྱུར་ཅིང་རྗེ་འབངས་གྲུབ་པ་ཐོབ་པའི་ལེའུ་
སྟེ་ལྔ་བའོ༔ ས་མ་ཡཱ༔ དེ་ནས་གུ་རུ་པདྨ་འབྱུང་གནས་ཀྱིས༔ འདས་དང་མ་འོངས་
ད་ལྟ་དུས་གསུམ་དུ ལུང་བསྟན་ཞལ་གདམས་དཔག་ཏུ་མེད་པ་གསུངསཿ ད་ལྟ་
མདོ་སྔགས་ཆོས་ཀྱི་ཉི་མ་ཤརཿ རྗེ་ཡི་གདུང་རབས་ལྔ་རུ་སླེབས་པའི་དུསཿ སྨོན་
ལོག་བདུད་སྤྲུལ་རྒྱལ་པོས་བསྟན་པ་སྣུབས༔ དེ་ནས་རྗེ་འབངས་ཐུགས་བསྐྱེད་དག་
པ་ཡིསཿ མ་འོངས་དོན་དུ་ཆོས་ནོར་གཏེར་དུ་སྦསཿ གཏེར་ཆོས་འགྲོ་དོན་མཐའ་རུ་
རྒྱས་པར་འགྱུར༔ ཞེས་གསུངས་མཁའ་འགྲོ་འདུ་བའི་ཚོགས་ཁང་བྱོན༔ མི་བརྗེད་
གཟུངས་ཐོབ་ཡེ་ཤེས་མཚོ་རྒྱལ་དངཿ བེ་རོ་ཙཱ་ན་སྐ་ཅོག་ནམ་སྙིང་སོགསཿ ཡིག་
རིགས་མཁས་པའི་རྗེ་འབངས་དུ་མ་བཅསཿ རྒྱུད་སྡེ་བཞི་དྲུག་ཐེག་པ་རིམ་པ་དགུ
རྒྱུད་ལུང་མན་ངག་དཔག་ཏུ་མེད་པ་དང༔ རྩ་གསུམ་ཀུན་འདུས་རྡོ་རྗེ་ཐོད་ཕྲེང་ཉིད
སྐུ་གསུང་ཐུགས་ཡོན་ཕྲིན་ལས་རྣམ་པ་ལྔའི༔ ཞི་སྒྲུབ་དྲག་སྒྲུབ་རྒྱས་བསྡུས་ཕྱི་
ནང་གསངཿ ཐུགས་སྒྲུབ་བྱེ་བ་སྙིང་ཐིག་ཁྲི་ཁྲག་བསྐོརཿ མ་འོངས་ལས་ཅན་དོན་
དུ་དཔག་མེད་གསུངས༔ གཏེར་ཤོག་རིགས་ལྔ་ཡིག་གེ་རིགས་ལྔ་བཏ - བརྒྱ་
ཚར་སྟོང་ཚར་མང་པོ་བྲིས་ནས་སཿ ངོ་མཚར་སྨན་གྱི་སྒྲོམ་བུ་སྣ་ཚོགས་བཅུག
ཤར་ལྷོ་ནུབ་བྱང་དབུས་དང་ལྔ་ཡིས་གཙོསཿ དབེན་གནས་ཉེར་ལྔ་གནས་ཆེན་
བརྒྱ་རྩ་བརྒྱད གནས་ཕྲན་སྟོང་རྩ་བོད་ཁམས་སྟོད་སྨད་ཀྱི མཚོ་བྲག་གངས་དང་
་319



མདོ་མཁྱེན་བརྩེའི་གསུང་འབུམ།
ས་གཉན་ཤིང་གཉན་སོགསཿ གཏེར་གནས་བྱེ་བ་གྲངས་ལས་འདས་པ་རུ༔ ཨོ་
རྒྱན་རྫུ་འཕྲུལ་དུས་གཅིག་ཁྱབ་པར་སྤྲུལ༔ གནས་ཆེན་བྱིན་བརླབས་སྒྲུབ་པ་སྣ་
ཚོགས་མཛདཿ མ་འོངས་སེམས་ཅན་ཐུགས་རྗེས་ལྷག་པར་གཟིགསཿ ཆོས་ནོར་
གཏེར་གྱི་ཁ་བྱང་སོ་སོར་བཅསཿ ཡེ་ཤེས་ལས་དང་འཇིག་རྟེན་དབང་བ་ཡི༔ གཏེར་
སྲུང་མཐུ་ཆེན་རྣམས་ལ་གཉེར་དུ་གཏདཿ དུས་དང་དུས་མཚམས་ལས་ཅན་སོ་སོ་
ལཿ འཕྲད་པའི་སྨོན་ལམ་ལུང་བསྟན་གསལ་བར་གདམས གུ་རུ་རྡོ་རྗེ་གྲོ་ལོད་
སྐུར་བཞེངས་ནསཿ གཞི་བདག་ཆེ་དགུ་གཉན་དགུ་ཐམས་ཅད་བསྡུསཿ བོད་ཁམས་
སོ་སྲུང་དབེན་གནས་གཏེར་བདག་བསྐོས༔ ལྷ་སྲིན་དམ་བསྒྲགས་སྨོན་ལོག་དམ་
སྲི་བཏུལ༔ སོ་སོས་ཁས་བླངས་དམ་ཚིག་བཀའ་བཞིན་བསྒྲུབསཿ མ་འོངས་
སྙིགས་མའི་དུས་དང་དུས་སྐབས་སུ གཏེར་སྟོན་གླིང་པ་ཉེར་ལྔ་གཏེར་ཆེན་བརྒྱ
གཏེར་ཕྲན་སྟོང་རྩ་ཡང་གཏེར་གྲངས་འདས་འབྱོན༔ ཟབ་མོ་གཏེར་གྱིས་བོད་ཁམས་
སྐྱོབ་པར་འགྱུར༔ པདྨའི་ཐུགས་རྗེ་བྱིན་རླབས་དངོས་གྲུབ་མྱུརཿ བློ་གཏད་ཡིད་
ཆེས་པད་འབྱུང་ང་ལ་གྱིསཿ མི་བསླུ་ངེས་སོ་ཕྱི་རབས་བོད་འབངས་རྣམསཿ ཨོ་
རྒྱན་རྣམ་ཐར་མདོར་བསྡུས་སྙིང་པོ་ལས༔ མ་འོངས་དོན་དུ་གཏེར་སྦས་གཏེར་སྟོན་
ལུང་བསྟན་པའི་ལེའུ་སྟེ་དྲུག་པའོ༔ ས་མ་ཡཿ དེ་ནས་ཨོ་རྒྱན་པདྨ་འབྱུང་གནས་
ཀྱིསཿ ལྷ་སྲས་རྗེ་འབངས་ལས་ཅན་ཐམས་ཅད་ལཿ བརྩེ་བའི་ཞལ་གདམས་སྙིང་
ཐིག་སྣ་ཚོགས་གསུངས༔ ད་ནི་བོད་ཡུལ་སྐུ་དངོས་གདུལ་བྱ་རྫོགས༔ སངས་རྒྱས་
ལུང་བསྟན་ལྷོ་ནུབ་སོ་ཁའི་ཡུལཿ སྲིན་པོ་མི་ཟན་འཛམ་གླིང་མ་ལུས་ཟ༔ ཨོ་རྒྱན་
320 ་



ཡང་གསང་ཐུགས་ཐིག་ཡི་དམ་སྐོར། ག༽ །
པད་འབྱུང་སྲིན་པོའི་ཁ་གནོན་ཡིན༔ སྲིན་པོ་འདུལ་ཕྱིར་ཟངས་མདོག་དཔལ་རིར་
འགྲོ དེ་སྐད་རྒྱལ་བློན་སྙན་དུ་གསུངས་པ་དངཿ ལྷ་སྲས་མུ་ཏིག་བཙན་པོས་སྐྱོ་ངར་
བཏབ༔ གུ་རུས་བྱིན་རླབས་ཞལ་གདམས་ལུང་བསྟན་གནང ཅུང་ཞིག་སྐྱོ་སངས་
སྲིན་ཡུལ་འགྲོ་ཐག་བཅད བོད་ཡུལ་ཆེ་དགུ་རྣམས་ཀྱིས་སྐྱེལ་མ་བྱསཿ གུང་ཐང་
ལ་ཁར་རྒྱལ་བློན་ཐམས་ཅད་ལཿ མན་ངག་བཅུ་གསུམ་བར་ཆད་ཀུན་སེལ་སོགས
ཞལ་གདམས་མི་འདྲ་རང་རང་སྣ་རེ་གསུངསཿ བར་སྣང་སྤྲིན་འཇའ་འཁྲིགས་
པའི་གུར་ཁྱིམ་ནས༔ མཁའ་འགྲོ་སྡེ་ལྔས་ཅང་ཤེས་རྟ་མཆོག་ཁྲིལཿ རིན་ཆེན་སྒྲ་
སྲབ་མཛེས་པའི་སྟེང་ཆིབས་ནས༔ ཉོན་དང་བོད་ཀྱི་རྒྱལ་བློན་མ་ལུས་རྣམས༔ ང་
འགྲོ་སྲིན་ཡུལ་ཟངས་མདོག་དཔལ་རིར་འགྲོ༔ ཁྱེད་རྣམས་ཐམས་ཅད་དར་ཅིག་
བདེ་བར་བཞུགས༔ སྐུ་དངོས་འདི་ལ་འཕྲད་པའི་གདུང་སེམས་ཆོད༔ སྙིགས་མའི་
དོན་དུ་ཉིན་རེ་ལན་རེ་འོང ཚེས་བཅུ་བྱུང་ངོ་དུས་གསུམ་དངོས་སུ་འབྱོན༔ དངོས་
དང་རྨི་ལམ་བྱིན་རླབས་ལུང་བསྟན་མཛད༔ དད་ལྡན་རྣམས་ལ་པད་འབྱུང་འདུ་འབྲལ་
མེད མོས་གུས་ཅན་ལ་དངོས་གྲུབ་ངེས་པར་སྩོལ༔ གསོལ་བ་ཐོབ་དང་པདྨས་མི་
བསླུ་ངེསཿ རང་རང་གནས་སོང་ཆོས་ལ་འབད་པར་མཛོད༔ ཕྱི་མ་ཨོ་རྒྱན་པདྨའི་
དྲུང་དུ་སྐྱེ༔ ཞེས་གསུངས་བར་སྣང་སྤྲིན་གསེབ་ལ་བྱོན་ཏེ མཁའ་འགྲོ་སྡེ་ལྔས་
ཆིབས་ཀྱི་སྔ་ཕྱི་བརྟེན༔ ནམ་མཁའི་ཁམས་ནས་ལྷོ་ནུབ་སྲིན་ཡུལ་ཕེབསཿ སྲིན་
པོའི་རྒྱལ་པོ་རཀྵ་ཐོད་ཕྲེང་རྩལ༔ མཁའ་འགྲོ་སྡེ་བརྒྱད་སྲིན་པོ་ཐམས་ཅད་འདུས
སྲིན་ཕོ་སྲིན་མོ་དམ་བཏག་ཆོས་ལ་བསྒྱུར༔ བོད་ཡུལ་རྒྱལ་བློན་མྱ་ངན་སྨྲེ་སྔག་
321



མདོ་མཁྱེན་བརྩེའི་གསུང་འབུམ།
བཏོན སླར་ཡང་རང་རང་གནས་ཕྱིན་སྒྲུབ་པ་མཛད༔ ཆོས་ཀྱི་བྱ་བས་མདོ་ཁམས་
བདེ་ལ་བཀོདཿ ཐམས་ཅད་གུ་རུའི་གོ་འཕང་ཐོབ་པར་བྱས༔ ཨོ་རྒྱན་རྣམ་ཐར་
མདོར་བསྡུས་སྙིང་པོ་ལསཿ ཞལ་ཆེམས་བཞག་ནས་ལྷོ་ནུབ་སྲིན་པོའི་ཡུལ་དུ་
གཤེགས་པའི་ལེའུ་སྟེ་བདུན་པའོ༔ པདྨའི་རྣམ་ཐར་མདོར་བསྡུས་ལེའུ་བདུན་འདི
མ་འོངས་ལས་འཕྲོ་ཅན་དང་འཕྲད་པར་ཤོག འཕྲད་ནས་འགྲོ་དོན་དཔག་མེད་
འབྱུང་བར་ཤོག༔ ས་མ་ཡ༔ རྒྱ་རྒྱ་རྒྱ༔ ཐ།རྒ།ན།ཐ།ཡཟཏ༔ དྷ་ཐིམ༔ གུ་ཧྱ༔ རྒྱ་རྒྱ་རྒྱ༔ ཅེས་ལྕགས་འབྲུག་ཧོར་ཟླ་
དྲུག་པའི་ཚེས་བཅུའི་ཉིན་འོད་གསལ་དག་པའི་སྣང་ངོར་དཔལ་ཨོ་རྒྱན་ཆེན་པོའི་སྣང་བརྙན་གཞོན་ནུ་ལོ་བརྒྱད་ཀྱི་
ཚུལ་ཅན་རུས་པ་དང་རིན་པོ་ཆེའི་རྒྱན་ཅན་མཁའ་འགྲོའི་ཚོགས་ཀྱིས་བསྐོར་བ་ཞིག་གིས་གསལ་བར་གསུངས་སྣང་
ཤར་བ་ལྟར་སྐད་ཅིག་དེ་ཉིད་ལ་དབྱིངས་ཀྱི་བརྡ་རིས་ལས་རུ་དམ་གངས་ཀྱི་ར་བ་ཨོ་རྒྱན་བསམ་གཏན་ཆོས་གླིང་གི་
གནས་མཆོག་གྲུབ་ཐོབ་རྫོགས་ཆེན་པའི་གདན་སར་ཛྙཱ་ན་བཛྲས་དག་པར་བབས་པའོ༔ སྤྱི༔ བཀྲ་ཤིས་ཤོག༔ ་
* བླ་མ་ཡང་གསང་ཁྲོས་པ་ལས༔ གུ་རུའི་གསང་སྒྲུབ་
བདུད་རྩིའི་བཅུད་འདྲེན་བཞུགས༔
རྡོ་རྗེ་སློབ་དཔོན་སངས་རྒྱས་དཔལ༔ དྲི་མ་མེད་ལ་གུས་པས་འདུད༔ བདག་འདྲ་པདྨ་འབྱུང་གནས་ཀྱི༔ རང་གི་
སྒྲུབ་པོ་རང་གིས་བསྟན༔ ཐོག་མར་སྔོན་འགྲོའི་ལམ་རིམ་ནི༔ སྐྱབས་གནས་ཀུན་འདུས་གུ་རུ་རིན་པོ་
ཆེ༔ མཁྱེན་ནོ་བདག་རྒྱུད་བྱིན་གྱིས་བརླབས་ཏུ་གསོལ༔ ཙིཏྟ་རིན་ཆེན་དཔལ་
རིའི་ཞིང་ཁམས་ནས༔ དབུ་མའི་ལམ་བརྒྱུད་བདེ་ཆེན་འཁོར་ལོར་བྱོན༔ བྱིན་
322.



ཡང་གསང་ཐུགས་ཐིག་ཡི་དམ་སྐོར། ག༽
རླབས་འོད་ཟེར་སྤྲིན་ཕུང་འཐིབ་བཞིན་བཞུགསཿ བདག་སོགས་མཁའ་མཉམ་
འགྲོ་ལ་ཐུགས་རྗེས་གཟིགས༔ དལ་འབྱོར་རིན་ཆེན་ལུས་འདི་རྙེད་པར་དཀའ༔
འཇིག་རྟེན་མི་རྟག་སྒྱུ་མའི་གྲོང་ཁྱེར་བཞིན༔ འཆི་བ་ནམ་འོང་མི་ཤེས་སྙིང་རུས་
བསྐྱེད༔ དཀར་ནག་ལས་འབྲས་ནམ་ཡང་བསླུ་མེད་ཕྱིར༔ རིགས་དྲུག་སྡུག་བསྔལ་
རྒྱ་མཚོར་ཀྱེ་མ་ཧུད༔ ཐར་འདོད་བྱང་ཆུབ་ལམ་ལ་འཇུག་པའི་ཕྱིར༔ ལྟེམ་རྐྱང་མེད་
པར་བླ་མ་མཆོག་ཏུ་བསྟེན ནམ་མཁའ་གང་བའི་བླ་མ་རྩ་གསུམ་ལྷོར༔ བདག་
དང་མཁའ་མཉམ་འགྲོ་ཀུན་སྐྱབས་སུ་མཆི༔ རང་ངོ་མ་ཤེས་མཁའ་མཉམ་འགྲོ་བ་
ཀུན༔ རྫོགས་སངས་རྒྱས་ཕྱིར་བྱང་ཆུབ་སེམས་མཆོག་བསྐྱེད༔ བླ་མ་རྡོར་སེམས་
ཡབ་ཡུམ་སྦྱོར་མཚམས་ནས༔ བདུད་རྩིའི་རྒྱུན་བབས་འགྲོ་དྲུག་སྒྲིབ་པ་སྦྱང
གཟུགས་སྣང་རྡོར་སེམས་སྒར་གྲགས་ཡི་གེ་བརྒྱ དྲན་རྟོག་ཆོས་ཉིད་རིག་པའི་ཡེ་
ཤེས་ངངཿ ཡི་གེ་བརྒྱ་པ་ཉེར་གཅིག་བཟླ༔ ཕྱི་སྣོད་སྟོང་གསུམ་འཇིག་རྟེན་ནང་རང་ལུས
ངེས་པ་ལྔ་ལྡན་ལོངས་སྐུ་ཆེན་པོའི་ཞིངཿ རང་རིག་གསལ་སྟོང་འོག་མིན་ཆོས་ཀྱི་
དབྱིངས༔ རིགས་བརྒྱའི་བདག་ཉིད་ཐོད་ཕྲེང་རྩལ་ལ་འབུལཿ གཉིས་པ་བླ་མའི་རྣལ་
འབྱོར་ནི༔ མཁའ་དབྱིངས་འཇའ་ཚོན་སྤྲིན་ཕུང་འཁྲིགས་པའི་དབུས༔ ཨོ་རྒྱན་གུ་རུ་
པདྨ་ཐོད་ཕྲེང་རྩལཿ ཕོད་ཁ་ཆོས་གོས་ཟབ་བེར་འདུང་མ་གསོལ ཤ་བའི་སྙན་
ཞུས་གསེར་རྡོར་རྒོད་སྒྲོས་བརྒྱན༔ ཕྱག་གཡས་རྡོ་རྗེ་གཡོན་པས་ཐོད་བུམ་བསྣམས༔
རྒྱལ་པོ་རོལ་སྟབས་མཆན་ཁུང་ཡུམ་དང་བཅས༔ རྩ་གསུམ་དཔའ་བོ་མཁའ་འགྲོའི་
ཚོགས་ཀྱིས་བསྐོརཿ ཐུགས་རྗེ་སྤྱན་གྱིས་བདག་ལ་ལྷང་ངེར་གཟིགསཿ ན་མོ་བླ་
323



མདོ་མཁྱེན་བརྩེའི་གསུང་འབུམ།
,
མ་ཡི་དམ་མཁའ་འགྲོ་སྤྱན་འདྲེན་གཤེགསཿ སྤྱི་གཙུག་ཉི་ཟླ་པདྨའི་གདན་ལ་
བཞུགསཿ བྱང་ཆུབ་སྙིང་པོའི་བར་དུ་སྐྱབས་སུ་མཆི༔ འགྲོ་བའི་དོན་དུ་སྨོན་འཇུག་
སེམས་མཆོག་བསྐྱེད༔ སྒོ་གསུམ་གུས་པ་ཆེན་པོས་ཕྱག་འཚལ་ལོ༔ ཕྱི་ནང་གསང་
བའི་མཆོད་པ་དཔག་མེད་འབུལ༔ ཉམས་ཆག་སྡིག་སྒྲིབ་ཐམས་ཅད་མཐོལ་ལོ་
བཤགསཿ གསང་སྔགས་མཛད་པ་སྒྲུབ་ལ་རྗེས་ཡི་རང༔ སྨིན་གྲོལ་ཆོས་ཀྱི་འཁོར་
ལོ་བསྐོར་བར་བསྐུལཿ འགྲོ་བའི་དོན་དུ་མྱ་ངན་མི་འདའ་བཞུགས༔ དགེ་ཚོགས་
བླ་མེད་བྱང་ཆུབ་ཆེན་པོར་བསྔོ༔ གསུམ་པ་ཐུགས་དམ་རྒྱུད་བསྐུལ་གྱི༔ གསོལ་འདེབས་བྱིན་རླབས་
སྤྲིན་ཕུང་ནི༔ ཨེ་མ་ཧོ༔ ཆོས་དབྱིངས་དོན་གྱི་འོག་མིན་ཆེན་པོ་ནསཿ རིགས་བརྒྱའི་
ཁྱབ་བདག་ཀུན་བཟང་ཡབ་ཡུམ་ཟུང ངེས་པ་ལྔ་ལྡན་འོག་མིན་སྟུག་པོ་བཀོད༔
ལོངས་སྤྱོད་རྫོགས་སྐུར་རིགས་ལྔ་སྟངས་དཔྱལ་ལྷ༔ སྣང་བ་རྣམ་དག་འོག་མིན་
ཞིང་ཁམས་ནསཿ སྤྲུལ་པའི་སྐུར་སྣང་དྲང་སྲོང་དྲི་མ་མེད༔ སྐུ་གསུམ་སྟོན་པ་
མཆོག་ལ་གསོལ་བ་འདེབས༔ བརྩེ་ཆེན་ཐུགས་རྗེས་བདག་ལ་ཉེ་བར་དགོངས༔
སྐུ་གསུམ་རྒྱལ་དང་དེ་སྲས་ཚོགས་རྣམས་ཀྱི སྤྱི་གཟུགས་རིགས་ཀུན་འདུས་ཞལ་
བླ་མ་མཆོག༔ འགྲོ་བ་སྤྱི་དང་ཁྱད་པར་བྷོ་ཊའི་ལྗོངས༔ སྐྱོབས་མཛད་བླ་མ་གུ་རུ་
རིན་པོ་ཆེ༔ གསོལ་བ་འདེབས་སོ་ཐུགས་རྗེ་སྤྱན་གྱིས་གཟིགསཿ མེ་རི་དགུ་ཀློང་
འཁྱིལ་བའི་གཞལ་ཡས་སུ༔ ཁྲག་འཐུང་རྒྱལ་པོ་རྔམ་བརྗིད་ཧེ་རུ་ཀཿ ཞི་ཆགས་
ཁྲོ་བོའི་ལྷ་ཚོགས་ཀུན་འདུས་དཔལ དཀྱིལ་འཁོར་གཙོ་བོ་གུ་རུ་རིན་པོ་ཆེ༔ གསོལ་
བ་འདེབས་སོ་དབང་བསྐུར་བྱིན་གྱིས་རློབས༔ མཁའ་སྤྱོད་འོག་མིན་སྤྲུལ་པའི་གནས་
324



ཡང་གསང་ཐུགས་ཐིག་ཡི་དམ་སྐོར།
ག༽
་
མཆོག་ཏུ༔ རྡོ་རྗེ་ཕག་མོ་གསང་ཡེ་བདུད་འདུལ་མ ཡེ་ཤེས་དམ་ཚིག་ཤ་ཟ་ལས་
མཛད་སོགས༔ ཌཱཀྐིའི་མེས་པོ་གུ་རུ་རིན་པོ་ཆེ༔ གསོལ་བ་འདེབས་སོ་ས་ལམ་
བར་ཆད་སོལ༔ འཇིགས་རུང་དུར་ཁྲོད་བརྒྱད་དང་གནས་ཡུལ་ནསཿ དམ་ཚིག་
ཅན་གྱི་མ་མགོན་གཟའ་རྡོར་སོགསཿ བསྟན་པ་སྲུང་བར་ཞལ་བཞེས་དྲེགས་པའི་
སྡེ༔ ཆོས་སྐྱོང་སྲོག་བདག་གུ་རུ་རིན་པོ་ཆེ༔ གསོལ་བ་འདེབས་སོ་དབང་བསྡུས་
བྲན་དུ་བཀོལ ཀྱེ་མ༔ མ་ཧཱ་གུ་རུ་པདྨ་ཐོད་ཕྲེང་རྩལ༔ འཁྲུལ་སྣང་སྡུག་བསྔལ་
དྲག་པོས་གཟིར་བ་ཡི༔ ལས་ངན་བདག་ལ་ཐུགས་རྗེ་སྤྱན་གྱིས་གཟིགས༔ སྙིགས་
མ་ལྔ་བདོར་དུས་ཀྱི་མར་གཤམ་འདིརཿ བདེ་བ་འདོད་ཀྱང་སྡུག་བསྔལ་རྒྱུར་སྤྱོད་
ཅིངཿ སོ་ཐར་བྱང་ཆུབ་སེམས་དཔའི་བསླབ་སྡོམ་འཆལཿ ཁྱད་པར་རིག་འཛིན་
སྔགས་ཀྱི་སྒོར་ཞུགས་ཀྱང༔ སྡོམ་པ་རལ་ཞིང་དབང་བཞིའི་དམ་ཚིག་ཉམསཿ ལྟ་
བ་གོལ་ཤོལ་ནོར་བའི་འཕྲང་ལ་གཡེལཿ ཆོས་ཉིད་ཟབ་མོའི་གནས་ལུགས་དོན་
མ་རྟོགས༔ སྒོམ་པ་རྣམ་གཡེང་འཁྲུལ་པས་གཞན་དབང་གྱུར༔ སྤྱོད་པ་སྤང་བླང་
རེ་དོགས་ཐ་མལ་ཤོརཿ བསྐྱེད་རིམ་མངོན་ཞེན་རྫོགས་རིམ་འཛིན་པས་བཅིང མི་
རྟག་འཆི་བ་ཐོག་ཏུ་བབ་པའི་ཚེ༔ ངན་སོང་སྡུག་བསྔལ་གནས་ལས་མ་ཐར་བའི
སྐྱབས་མེད་སྡུག་བསྔལ་སེམས་ཅན་ལས་ངན་བདག སྔར་བྱས་སྡིག་ལྟུང་ཁོང་དུ་
དུག་སོང་བཞིན སྙིང་ནས་འགྱོད་པ་དྲག་པོས་བཤགས་པ་འབུལཿ སླན་ཆད་
སྲོག་ལ་བབ་ཀྱང་མི་བགྱིད་པའི སྡོམ་སེམས་བརྟན་པོས་སྲོག་ལ་དམ་བཅའ་འཛིན༔
གདུང་ཤུགས་དྲག་པོས་ལྷང་ལྷང་གསོལ་འདེབས་ན༔ སྔོན་གྱི་ཞལ་བཞེས་ཐུགས་
325



མདོ་མཁྱེན་བརྩེའི་གསུང་འབུམ།
དམ་བརྩེར་དགོངས་པཿ ཐུགས་གསང་བདེ་བའི་ཡེ་ཤེས་ཆེན་པོ་ལསཿ བྱིན་རླབས་
འོད་ཟེར་སྤྲིན་ཕུང་རབ་གཡོས་ཤིངཿ ལས་ངན་བག་ཆགས་སྡུག་བསྔལ་རྒྱ་མཚོ་
སྐེམ༔ མ་རིག་ཉོན་མོངས་ཤེས་བྱའི་སྒྲིབ་པ་དག དད་དམ་སྙིང་རྗེ་ཆེན་པོ་རྒྱུད་
ལ་སྐྱེསཿ བསྐྱེད་རྫོགས་གདེང་རྙེད་ཁྱེད་ཀྱི་དགོངས་པ་རྟོགས༔ འཁོར་བ་དོང་
སྤྲུག་འགྲོ་དོན་མཐར་ཕྱིན་པའི བདག་རྒྱུད་བྱིན་གྱིས་རློབས་ཤིག་རིན་པོ་ཆེ༔ བདག་
ལ་རེ་ས་གཞན་ན་མ་མཆིས་ཏེ བསྐལ་མང་གོང་ནས་ཁྱེད་ཀྱིས་རྗེས་སུ་བཟུང༔ གང་
ལ་གང་འདུལ་ཐབས་ཀྱིས་བདག་དོན་མཛད༔ བདག་ནི་མ་རིག་རྨོངས་པའི་གཞན་
དབང་གིསཿ ཁྱོད་ཞལ་ལྟ་བའི་འདྲེན་བྱེད་ཅེ་རེ་ལོརཿ ལོག་ལྟ་དམ་ཉམས་ཉེས་པ་
དཔག་མེད་བསགསཿ འོན་ཀྱང་མ་དང་བུ་ཡི་འདུ་ཤེས་ཀྱི ད་དུང་སྙིང་རྗེ་ཆེན་
པོའི་རྗེས་བཟུང་བའི༔ བདག་གི་དོན་དུ་མི་ཡི་སྲིད་བཟུང་ཞིང༔ སྣ་ཚོགས་ཐབས་
ཀྱིས་དབུག་དབྱུངས་གཟེངས་བསྟོད་པས ད་ནི་གྲོལ་བའི་འབྲས་བུ་མངོན་གྱུར་
ན༔ དམ་བཅས་ཐུགས་དམ་དུས་ལ་བབ་ལགས་པའི༔ འགྲོ་བ་འདྲེན་པའི་དེད་
དཔོན་མཆོག་གྱུར་ནས༔ སེམས་ཅན་དོན་དུ་ལུས་དང་སྲོག་བཏོང་ཞིང༔ གང་དང་
གང་དུ་སྡུག་བསྔལ་གནས་རྣམས་སུ༔ དེ་ལ་དེར་མཐུན་འགྲོ་དོན་མཐར་ཕྱིན་ནས
མ་ཧཱ་གུ་རུའི་སྲས་ཀྱི་ཐུ་བོ་རཿ གྱུར་ནས་སྟོན་འཁོར་དགོངས་པ་དབྱེར་མེད་ཤོག
དེ་ལྟར་མོས་གུས་རྩེ་ཅིག་གིས༔ གསོལ་བ་བཏབ་ཅིང་ཐུགས་ཡིད་བསྲེ༔ ཨོཾ་ཨཱཧཱུྃ༔བཛྲ་གུ་རུ་པདྨ་སིདྡྷི་
ཧཱུྃ༔ གསོལ་འདེབས་ཡང་སྙིང་འདི་ལ་འབོད༔ བཞི་པ་གུ་རུའི་སྒྲུབ་པ་ནི༔ ཐུགས་ཀྱི་ཉིང་ཁུ་རྣམས་ལེན་གནད༔
རིགས་བདག་བླ་མའི་ལྷ་ཚོགས་རྣམསཿ འོད་དུ་ཞུ་ནས་རང་ལ་ཐིམ༔ གདོས་
T
326



ཡང་གསང་ཐུགས་ཐིག་ཡི་དམ་སྐོར། ་ ག༽
བཅས་ཕུང་ཁམས་སྐྱེ་མཆེད་ཀུན༔ དམིགས་མེད་ནམ་མཁའི་འཇའ་ལྟར་ཡལ༔
སྟོང་ཉིད་སྤྲོས་དང་བྲལ་བ་ལས༔ དམིགས་པ་མེད་པའི་སྙིང་རྗེ་ཤརཿ བྱིན་རླབས་
འོད་ཕུང་ལྡེམས་སེ་ལྡེམ ཆུ་ལས་ཆུ་བུར་བརྡོལ་བ་བཞིན༔ རང་ཉིད་པདྨ་ཐོད་
ཕྲེང་རྩལཿ དམར་སྨུག་ཞལ་གཅིག་ཕྱག་གཉིས་པ༔ ཞི་མ་ཁྲོ་ཡི་ཉམ་དང་ལྡན༔
སྤྱན་གསུམ་ཞལ་གདངས་ལྗགས་འདྲིལ་ཞིངཿ མཆེ་གཙིགས་སྨྲ་ར་སྨིན་མ་འབར༔
ཕྱག་གཡས་གསེར་རྡོར་རྩེ་དགུ་ཕྱར༔ གཡོན་པས་གནམ་ལྕགས་ཕུར་བུ་སྡིགས
དབུ་སྐྲ་ཐོར་ཅོག་རུས་རྒྱན་དང༔ དུར་ཁྲོད་རོལ་བའི་ཆས་ཀྱིས་སྤྱད༔ པདྨ་ཉི་ཟླའི་
གདན་གྱི་སྟེང༔ རྒྱལ་པོ་རོལ་བའི་སྟབས་སུ་འགྱིངསཿ སྐུ་ལ་རྒྱུད་སྡེའི་དཀྱིལ་
འཁོར་དང༔ གནས་ཡུལ་ཉེར་བཞིའི་བཀོད་པ་རྫོགས༔ དཔའ་བོ་མཁའ་འགྲོའི་
ཚོགས་ཀྱིས་བསྐོརཿ སྣང་ལ་རང་བཞིན་མེད་པར་གསལ༔ ཧཱུྃ༔ རྔ་ཡབ་དཔལ་གྱི་
རོ་བོ་ནསཿ རྗེ་བཙུན་པདྨ་ཐོད་ཕྲེང་རྩལ༔ རྩ་གསུམ་ཀུན་འདུས་དཀྱིལ་འཁོར་
གཙོ༔ གནས་འདིར་སྤྱན་འདྲེན་གཤེགས་སུ་གསོལཿ དགྱེས་པར་བཞུགས་ལ་
གུས་ཕྱག་འཚལ༔ ཕྱི་ནང་གསང་མཆོད་དམ་པ་འབུལཿ སྐུ་གསུམ་རིགས་བརྒྱ་
འདུས་པའི་དཔལ༔ རྡོ་རྗེ་དྲག་པོ་རྩལ་ལ་བསྟོད༔ ཐུགས་ཀར་གསེར་གྱི་རྡོ་རྗེའི་
དབུས༔ པདྨ་ཉི་སྟེང་ཧཱུྃ་ཡིག་གསལ༔ དེ་ལས་ཧཱུྃ་གི་ཚོགས་འཕྲོས་པས༔ རང་ལུས་
དངོས་ཞེན་བག་ཆགས་སྦྱངསཿ སྟོང་གསལ་འཛིན་པ་བྲལ་བའི་ངངཿ ཧཱུྃ་ཧཱུྃ་ཧཱུྃ་ཧཱུྃ་
ཧཱུྃ༔ དྲག་པོའི་ཧཱུྃ་གླུ་ཀྱུ་རུ་རུ༔ སྣང་སྲིད་ཐམས་ཅད་ཧཱུྃ་གིས་གང༔ ཕྱི་སྣོད་འཇིག་
རྟེན་ཀུན་སྦྱོང་ཞིངཿ སྣང་སྲིད་མཁའ་འགྲོ་སྡེ་ལྔའི་ཞིང༔ བྱིན་རླབས་འོད་ཟེར་སྤྲིན་
རྡོ་
327



མདོ་མཁྱེན་བརྩེའི་གསུང་འབུམ།
ཕུང་འཁྲིགས༔ དབང་དང་དངོས་གྲུབ་བྱིན་རླབས་ཐོབ༔ ཐོད་ཕྲེང་རྩལ་དང་དབྱེར་
མེད་གྱུརཿ ཧཱུྃ་ཧཱུྃ་ཧཱུྃ་ཧཱུྃ་ཧཱུྃ༔ ཨོཾ་ཨཱཧཱུྃ༔བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛ་
སིདྡྷི་ཕ་ལ་ཧཱུྃ༔ སྐབས་སུ་སྣང་བ་གཏད་མེད་གཏང༔ གཉིས་འཛིན་མདུ་“་པ་མ་གྲོལ་བར༔ འདི་ལ་རྟག་ཏུ་ནན་
ཏན་གྱིསཿ མོས་གུས་ལྡན་པས་རྩེ་གཅིག་གིསཿ ཟླ་དྲུག་དག་ཏུ་འབད་བྱས་ན ང་དང་དགོངས་པ་དབྱེར་མེད་འདྲེས
འཁོར་འདས་སྤྱི་དཔལ་ཆེན་པོར་འགྱུར༔ རྗེས་ལ་མཆོད་བསྟོད་བཤགས་པ་བྱ ཡེ་ནས་ལྷ་ཡི་རང་བཞིན་ལཿ བསྡུ་
རིམ་བཤགས་པའི་སྤྲོས་པ་དོརཿ དམིགས་མེད་སྤྲོས་བྲལ་ངང་དུ་བཞག ལྔ་པ་མཚན་མོའི་རྣལ་འབྱོར་ནི༔ རང་
ལུས་ལྷ་གསལ་ཙིཏྟ་སྙིང་གི་དབུས༔ པདྨ་འབྱུང་གནས་རྡོ་རྗེ་ཐོད་ཕྲེང་རྩལཿ སྟག་
ཤམས་རུས་རྒྱན་ཐོར་ཚུགས་ཧེ་རུའི་ཆསཿ གཡས་པས་རྡོ་རྗེ་གཡོན་པས་ཐོད་བུམ་
བསྣམསཿ ཐུགས་ཀར་ཨཱདཀར་དྲི་མེད་ཤེལ་གྱི་མདོག༔ འོད་དང་འོད་ཟེར་མུ་
མཐའ་མེད་པར་འཕྲོས༔ རང་རིག་གསལ་སྟོང་འདུས་མ་བྱས་པའི་ངངཿ ཨ་ཨ་ཨ
ཆགས་སྡང་རྣམ་རྟོགས་འཁོར་ལོ་མི་འབྱམས་པར༔ ཀ་དག་རིག་པ་སྤྲོས་དང་བྲལ་བའི་ངངཿ ལྷུན་འགྲུབ་འོད་ལྔའི་
ཟེར་དང་མི་འབྲལ་ཞིང༔ ལྷན་སྐྱེས་ཡེ་ཤེས་རྩལ་ཆེན་རྫོགས་པར་བྱ༔ ང་དང་དབྱེར་མེད་ཆོས་སྐུའི་ཞིང་དུ་གྲོལཿ ང་
ཉིད་ཨ་ཙར་དམར་པོ་ཡི༔ རང་གི་སྒྲུབ་པ་ཀུན་གྱི་བཅུད༔ དམར་བྱང་མཁའ་འགྲོའི་སྙིང་ཁྲག་འདི༔ རྡོ་རྗེ་ཕག་མོའི་
ཐུགས་ཀློང་སྦསཿ རྟེན་འབྲེལ་བརྡ་རྟགས་དུས་བབས་ཚེ ཊཱཀྐི་མ་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ གུ་ཧྱ༔
མ་མོ་གཟའ་དང་རྡོ་རྗེ་ལེགས༔ དྲེགས་པའི་གཙོ་བོས་ཐུབ་པར་སྲུངས༔ པདྨ་ཐོད་ཕྲེང་བཀའ་བཞིན་དུ༔ འཁྲུལ་ཞིག་
འཇའ་ལུས་རྡོ་རྗེས་ཕབ རིག་པའི་ཡེ་ཤེས་ཡི་གེར་བཀོད༔ ཟབ་པའི་མཐར་ཐུག་ས་མ་ཏི༔
འཆི་མེད་ཚེ་ཡི་སྒྲུབ་པ་ནི༔ རིགས་བདག་ཚེ་ལྷ་ཡབ་ཡུམ་ཐུགས་ཀ་རུ༔ ཉི་ཟླའི་གའུའི་
དབུས་སུ་ཧཱིདམར་ལཿ སྔགས་ཀྱི་ཕྲེང་བས་བསྐོར་ལས་འོད་ཟེར་འཕྲོས༔ རྒྱལ་
•
328



ཡང་གསང་ཐུགས་ཐིག་ཡི་དམ་སྐོར། ག༽ །
བ་རིག་འཛིན་དྲང་སྲོང་ཚེའི་བྱིན་རླབས༔ སྲིད་གསུམ་སྣོད་བཅུད་ཚེ་དཔལ་བསོད་
ནམས་དང༔ བཀྲག་མདངས་གཟི་བྱིན་རྔུབ་བཅུད་ཐམས་ཅད་ཀུན༔ སྦུབ་ཆུས་དྲང་
བཞིན་བསྡུས་ནས་བཅུད་དུ་དྲིལཿ སྦྱོར་མཚམས་ཡེ་ཤེས་བདུད་རྩིའི་རྒྱུན་བབས་
པསཿ བདག་གི་སྤྱི་བོ་ནས་ཞུགས་ལུས་ནང་གངཿ འཆི་མེད་ཚེ་ཡི་དངོས་གྲུབ་ཐོབ་
པར་དམིགས༔ ཨོ་ཧཱི་མ་ཨ་ཡུར་པུ་ཎྱ་ཛྙཱ་ན་སིདྡྷི་བྷཱི༔ བརྒྱ་སྟོང་བཟླ་ཞིང་ཏིང་འཛིན་རྩེ་གཅིག་
གནད༔ ཧཱུྃ༔ བཅོམ་ལྡན་མགོན་པོ་ཡེ་ཤེས་ཚེ་དཔག་མེད༔ ཡེ་ཤེས་ལྔ་ལ་དབང་སྒྱུར་
བདེ་ཆེན་ཡུམ༔ རིག་འཛིན་བདག་གི་ཚེ་དང་བསོད་ནམས་སྤེལཿ ཚེ་སྲོག་ཆད་པ་
མཐུད་ལ་འཁྱམས་པ་བསྡུསཿ ཡར་བ་ཁུག་ལ་ཟད་པ་ཐམས་ཅད་གསོལཿ རྡོ་རྗེ་
དྲག་རྩལ་ཚེ་ཡི་དངོས་གྲུབ་སྩོལ༔ ཚེ་དབང་རིག་འཛིན་འབྲས་བུ་དུས་སྨིན་མཛོད
མ་མ་ཨ་ཡུར་ཚེ་ཧཱུྃ་ཧཱུྃ་ཛསརྦ་སིདྡྷི་ཕ་ལ་ཧོ༔ འཆི་མེད་ཚེ་ལ་མངའ་བརྙེས་ཤིང༔ སྲིད་གསུམ་སྲོག་
གི་བདག་པོར་འགྱུར༔ འདི་ཡང་གནད་ཀྱི་གདམས་པའོ༔ དགེའོ༔
ཡང་གསང་ཟབ་པའི་མཐར་ཐུག་པདྨ་འབྱུང་གནས་
ཐུགས་ཀྱི་ཐིག་ལེ་བཞུགས་སོ
ན་མོ་མ་ཧཱ་གུ་རུ་ཀྲོ་ཏ་རཱ་ཛ་ཡེ༔ འདུས་མ་བྱས་ལས་ཡེ་ཤེས་ལྔརཿ རང་ཤར་དྲག་གཏུམ་དབྱེར་མེད་རྩ་ལཿ ཡི་
དམ་ལྷ་ལ་ཕྱག་འཚལ་ལོ༔ རྡོ་རྗེ་གཏུམ་པོའི་སྒྲུབ་པ་ནི༔ གཅིག་ཆོག་ནོར་བུའི་ལུགས་སུ་བསྟན སྤྲོས་བཅས་རྩ་བའི་
སྒྲུབ་པ་དང༔ སྤྲོས་མེད་རྒྱུན་གྱི་རྣལ་འབྱོར་མཿ མོས་གུས་ཅན་ལ་དངོས་གྲུབ་འབྱོརཿ ཐེ་ཚོམ་ཅན་ལ་སྐལ་བ་མེད
329，



མདོ་མཁྱེན་བརྩེའི་གསུང་འབུམ།
ཐོག་མར་སྔོན་འགྲོའི་རིམ་པ་ནི༔ གདུང་ཤུགས་དྲག་པོས་གསོལ་བ་འདེབས༔ ཀྱེ་མ་ཀྱེ་ཧུད་རྒྱལ་བ་རྡོ་རྗེ་
འཆརཿ གང་དང་དབྱེར་མེད་དྲིན་ཅན་བླ་མ་རྗེ༔ རྩ་བའི་བླ་མ་བཛྲ་ཧེ་རུ་ཀཿ གསོལ་
བ་འདེབས་སོ་བདག་རྒྱུད་བྱིན་གྱིས་རློབས༔ དངོས་གྲུབ་མཆོག་སྩོལ་བར་ཆད་
དབྱིངས་སུ་བཟློག མཆོག་ཐུན་དངོས་གྲུབ་དེང་འདིར་རྩལ་དུ་གསོལ༔ རྒྱལ་བ་
ཀུན་གྱི་འཕྲིན་ལས་གཅིག་བསྡུས་པཿ མ་ནོར་མངོན་སུམ་སྟོན་པའི་བླ་མ་རྗེ རྩ་
བའི་བླ་མའི་ཞབས་ལ་གསོལ་བ་འདེབས༔ བདག་རྒྱུད་སྨིན་ཅིང་གྲོལ་བར་བྱིན་
གྱིས་རློབསཿ སྐྱེ་བ་འདི་དང་ཚེ་རབས་གར་སྐྱེས་ཀྱང༔ དྲིན་ཅན་བླ་མའི་རྗེས་སུ་
བཟུང་ནས་ཀྱང༔ ནམ་ཡང་འབྲལ་བ་མེད་པར་སངས་རྒྱས་ཤོག བརྩེ་གྲོགས་པདྨ་སྙིང་
པོའི་ངོར༔ ཐོལ་བྱུང་ཤར་བཞིན་ཐོགས་མེད་བྲིས .
རིག་བརྒྱ་འདུས་པའི་ངོ་བོ་རྡོ་རྗེ་འཛིན། །པདྨ་འབྱུང་གནས་རྡོ་རྗེ་ཐོད་ཕྲེང་
རྩལ། །ཟབ་གཏེར་སྨོན་ལམ་གཏད་རྒྱའི་མངའ་བདག་མཆོག །ཁྱེད་དང་དྲིན་ཆེན་
བླ་མ་སྤྱི་བོར་བསྒོམ། །དེ་ལ་འདིར་ཀློང་ཆེན་སྙིང་ཐིག་གཙོར་གྱུར་རང་ལུགས་ཀྱི་
སྒྲུབ་པ་ཟབ་མོ་ཀུན་གྱི་སྤྱི་འགྲེས་ཀྱི་ཟིན་བྲིས་ནག་འགྲོས་ཤེས་སུ་བཀོད་པ་ལ།
བཅའ་གཞི་གཤམས་བཀོད་གྲུབ་ནས་དོ་ནུབ་ཆོ་ག་ལ་འཇུག་པའི་ལོངས་མེད་ན།
ཚིག་བདུན་གསོལ་འདེབས། བསམ་ལྷུན་དང་། ཀུན་བཟང་རྡོར་སེམས་བསྡུས་
པའི་མཐར། བསང་ཆུ་བྱིན་རླབས་ནི། ན་མོ་བཀའ་ཅོག ནས་དངོས་གྲུབ་རྒྱ་ཆེན་
པོ་རྩལ་དུ་གསོལ། བར་དུ་བཏང་ལ། ཧཱུཾ་ཧཱུཾ་ཧཱུཾ། རྗེ་བཙུན་ཆེན་པོ༔ བྱིན་གྱིས་བརླབས་ཕྱིར་ཤིས་
བརྗོད་ཉུང་བསྡུས་མཐར་བཞག་གོ །ཉིན་དང་པོ་བསྒྲུབ་པ་པོ་རྣམས་ཁྲུས་བྱ་ཞིང་གདན་ལ་འཁོད་ཚིག་བདུན་གསོལ་
_330



11
ཡང་གསང་ཐུགས་ཐིག་ཡི་དམ་སྐོར། ག༽
འདེབས་ལན་གསུམ་སྐྱབས་འགྲོ། ནམ་མཁའི་གནས་སུ༔ ལན་གསུམ། སེམས་བསྐྱེད་བདག་
དང་མཐའ་ཡས= ལན་་་གསུམ་ལེའུ་བདུན་མའི་རྟེན་བསྐྱེད་རང་ལུས་འཛིན་མེད་སོགས་བླ་མ་སྐུ་གསུམ།
ཨེ་མ་ཧོ་སྤྲོས་བྲལ་ཆོས་ཀྱི། ནས་བླ་རྒྱུད་གསོལ་འདེབས་སོགས་ཨེ་མ་ཧོ། འདི་ནས་ཉི་མ་
ནས་གསོལ་བ་འདེབས། མཚམས་སུ་འཁོར་འདས་མཚམས་དབྱེ་རོལ་མོ་མཐར། ཊཱ་དྲིལ་བཅས། ཧཱུཾ་
བཞེངས་ཤིག་པདྨ༴ ནས་མཐར་སིལ་སྙན་ཐུགས་དམ་གནད་བསྐུལ་གསོལ་འདེབས་
ཧཱུྃ་ཧཱུྃ་ཧཱུྃ་རྗེ་བཙུན་ཆེན་པོ། སོགས་ཚིག་བདུན་གསོལ་འདེབས ཨེ་མ་ཧོ། སྤྲོས་བྲལ་བདེ་ཆེན་
བསམ་པ་ལྷུན་གྲུབ་མ་བར་ཆད་ལམ་སེལ། རིག་འཛིན་བརྒྱད་གསོལ་འདེབས། རྗེ་འབངས་གསོལ་འདེབས་ཀུན་
མཁྱེན་ཆེན་པོའི་གསོལ་འདེབས་ཀུན་མཁྱེན་གོང་མའི་གསོལ་འདེབས། རྗེ་བླ་མའི་གསོལ་འདེབས་རང་ལུས་རྒྱུད་
བཅས་འགྲུབ་ནས། དུག་བྱུང་ བུམ་པ་རྡོ་རྗེ་རྣམ་པར་འཇོམས་པའི་སྐུ༴ སོགས་རྩ་སྔགས་བརྒྱའམ་
ཉེར་གཅིག་མཐར། འདི་ནི་ཁྲུས་མཆོགཟ སོགས་གནས་དང་ཡོ་བྱད་བསྒྲུབ་པ་པོའི་དམ་ཉམས་དམེ་
མནོལ་གྲིབ་གྱི་མི་གཙང་བའི་རིགས་གྱུར་ཐམས་ཅད་དག་བྱེད་ཁྲུས་ཀྱིས་སྦྱངས་ཤིང་དག་པར་མོས་ནས།
རྒྱ་གར་སྐད་དུ། བཛྲ་བི་དྷ་ར་རྣ༴ སོགས་གཟུངས་རིང་ལན་གསུམ་དང་གཟུང་ཐུང་བདུན་གྱིས་བུམ་ཆུ་
གནས་ཁང་ལོ་བྱད་དཀྱིལ་འཁོར་ཆབ་ཀྱིས་གཏོར་ཞིང་། བསྒྲུབ་པ་པོ་རྣམས་ལ་ཁྲུས་བྱས། དེ་ནས་
མནོལ་བསང་བྱས་རྗེས་བསྒྲུབ་པ་པོ་རྣམས་ཀྱི་རྡོ་རྗེ་སློབ་དཔོན་གྱི་སྐུ་གསུང་ཐུགས་
ཀྱི་དམ་ཚིག་ཉམས་ཆག་སྦྱང་ཕྱིར་སྟོབས་བཞི་དང་ལྡན་པའི་གླང་ཆེན་རབ་འབོགས་
ཀྱི་དགོངས་པ་ཡེ་ཤེས་སྐུ་མཆོག ལན་གསུམ་བདེར་གཤེགས་སྤྱི་བཤགས། དུས་གསུམ་བདེ་
གཤེགས༴ མཐར་ཡིག་བརྒྱ་ཉར་གཅིག་བདུན་སོགས་བརྗོད་ཅིང་ལུས་ཀྱི་ཕྱག་འཚལ་བ་ཡུལ་དུས་དང་བསྟུན་
པར་བྱའོ། །དེ་ནས་དངོས་གཞི་ཆོ་ག་གང་ཡིན་གྱི་བརྒྱུད་འདེབས་མཐར་རང་ལུགས་ལྟར་གནས་ཁང་མཆོད་རྫས་
331



་
བ
་
1.
4
.
，
，
，
་
མདོ་མཁྱེན་བརྩེའི་གསུང་འབུམ།
ཡོ་བྱད་བྱིན་མཐར། སྐྱབས་འགྲོ་ནས་བཟུང་བའི་གཞུང་ལྟར་ལ། མཚམས་ལྷ་བསྐྱེད་ཅིང་། སྡེ་བརྒྱད་མཆོད་པ་དཀར་
གཏོར། ལྷ་ཀླུ་གནོད་སྦྱིན་སོགས་དང་དྲག་པོའི་མཚམས་ལྷ་བསྐྱེད་ཅིང་བགེགས་གཏོར་བྱིན་རླབས། བགེགས་
འགུགས་ལན་གསུམ་གྱིས་རྗེས་ལ་བགེགས་གཏོར་བསྔོ་ཞིང་སློབ་དཔོན་གྱི་བཀའབསྒོ་ལ། ཧཱུྃ་ཉོན་ཅིག་བགེགས་
དང་སོགས་རྡོ་རྗེ་སློབ་དཔོན་གྱིས་བདེན་བརྗོད། དྲག་པོའི་བགེགས་བསྐྲད་རྒྱལ་ཆེན་བཞི་ཡིས་ཕྱི་འཚམས་བཅད།
གིང་ཆེན་སྡེ་བཞིས་བསྐུལ་པ་དང་། ཀུན་ཐུབ་རྒྱལ་མོ་ནང་འཚམས་བཅད། རྡོ་རྗེ་སློབ་དཔོན་ཀྱི་ཕྲིན་བཅོལ་བ་འདི་
དགོན་ཆེན་དང་། རྒྱལ་པོའི་ཕོ་བྲང་སོགས་ལའང་། གྲོང་ཆོག་ལ་མི་རུང་ཆོ་ག་རང་གཞུང་གི་བསྲུང་འཁོར་བསྒོམ་སྦྱིན་
བདག་ཡོད་ན་ཤེས་བརྗོད་ཉུང་བསྡུས་ཙམ་བྱ་ཞིང་བསྒྲུབ་པ་པོ་རྣམ་གྱི་དམ་བཅའ་གཞུང་གི་བྱིན་འབེབས་པ་ནི། ཧོ་
བླ་མ་རིག་འཛིན༤ནས་ཨ་ཝེ་ཤ་ཡ་ཕེ་རོལ་ཆེན་གྱིས་སྣ་དྲངས་བས་བྱིན་འབེབས་རྒྱས་པར་འདོད་ན་
རིག་འཛིན་བརྒྱད་སོགས། གཞན་སྤྱི་འགྲོ་བྱིན་འབེབས་རྒྱས་པས་རྒྱབ་འགེབས་མཐར། རང་གཞུང་བྱིན་འབེབས་
དང་རང་གཞུང་ཁོ་ནས་འཐུས་སོ། །དེ་ནས་མཆོད་པ་བྱིན་རླབས་ལྷ་བསྐྱེད་སོགས་ཆོ་ག་རང་རང་གི་ལས་བྱང་ལྟར།
སྨན་མཆོད་འབུལ་བ་སོགས་བྱ་ཞིང་། བསྟོད་པའི་མཇུག་ཏུ་འཛབ་ཁང་བསྐྱེད། བསྙེན་པའི་མགོར་གསལ་བྱེད་ཀྱིས་
སྣ་དྲངས་དབྱངས་ཡི་གེ་རྗེས་སུ་འཇུག་པ་ལན་བདུན་དང་རྟེན་འབྲེལ་སྙིང་པོ་དང་སུ་པྲ་ཏིཥྛ་བརྗོད་ཅིང་རང་གཞུང་
གིས་བསྙེན་བསྒྲུབ་ལ་འབད་ཅིང་འཛབ་མཇུག་བསྡུས་པ་ནས་བཟུང་མཆོད་བསྟོད་གསོལ་ཁ་ཚོགས་བསྐང་གཏོར་
འབུལ་བསྡུ་རིམ་སོགས་གུང་འདོན་སོགས་གནམ་ལྟར་བྱའོ། །ཉིན་གཉིས་པ་ནས་བཟུང་རྒྱུན་དུ་ཐོ་རིང་སྔ་བར་ལངས་
ལ་གྲལ་དུ་འཁོད་ཅིང་། རླུང་རོ་བསལ་མ་ལུས་གནད་དང་ལྡན་པས། ན་མོ་ཕྱོགས་བཅུ་ན༴ སོགས ནམ་
མཁའི་གནས་སུ༔ བདག་དང་མཐའ་ཡས༴ ལན་གསུམ་ཀྱི་སེམས་བསྐྱེད་བཟླས་བརྗོད། ནུས་པ་
སྟོབས་འབྱིན་ཕྱིར་བདག་ཉིད་རྡོ་རྗེ༔ ངག་བྱིན་རླབས། ལྕེ་དབང་རམ་ཡིགཌ ནས་དབྱངས་གསལ་
རྟེན་འབྲེལ་སྙིང་པོ་ལན་བདུན་རེ་བླ་མར་མོས་གུས་རྩེ་གཅིག་གི་ཚིག་བདུན་གསོལ་འདེབས་དང་ཀུན་བཟང་རྡོར་
332



ཡང་གསང་ཐུགས་ཐིག་ཡི་དམ་སྐོར། . . ག༽
སེམས་བསྡུས་པ། འཛམ་གླིང་མཛེས༔ ཤེས་བྱ་ཀུན་མཁྱེན༴ དུས་གསུམ་ཀུན་མཁྱེན
འགྲོ་བའི་མགོན་པོ༔ ལེའུ་བདུན་མའི་རྟེན་བསྐྱེད། རང་ལུས་འཛིན་མེད༴ གཞན་རྣམས་གོང་
དང་འདྲའོ། །རིག་འཛིན་དང་མཁའ་འགྲོའི་ལས་བྱུང་། དཔལ་ཆེན་གསོལ་འདེབས། སྐྱབས་སེམས་
ཡན་ལག་བདུན་པ་སོགས་རང་གཞུང་ལྟར། དཀར་བགེགས་རྒྱལ་ཆེན་བཞི་གཏོར་འབུལ་བསྲུང་འཁོར་
ནས་བཟུང་། ཆོ་གའི་གཞུང་རང་རང་གི་ལུག་ལྟར་མཇུག་བསྙེན་པའི་མགོར་དབྱངས་གསལ་ལན་གསུམ་
གྱི་སྣ་དྲངས་ལ་བསྙེན་སྒྲུབ་ལས་གསུམ་སྐབས་དང་བསྟུན་པར་ཅི་ནུས་བཟླ། ཐུན་མཐར་རང་ལུགས་
ལྟར་ལས་བཞི་གཤམ་འདོག་དང་དབྱངས་གསལ་ལན་གསུམ་གྱི་སྣ་དྲངས་བའི་རྟེན་འབྲེལ་སྙིང་པོ་ལན་
གསུམ་གྱི་བརྟན་པར་བྱས་ལ། སིལ་སྙན་སྤྲོ་ན་མཆོད་ཕྲེང་ཡང་ན་རང་གཞུང་གི་མཆོད་བསྟོད་རྒྱས་པར་
བྱ་ཞིང་ཡི་གེ་བརྒྱ་བའི་ལྷན་དུ་བསྐང་མྱུར་འགྲུབ་པ་སོགས་གསོལ་འདེབས་གང་རིག་དང་དྲག་པོ་དཔལ་
ཆེན་འདུས་པ་ནས་དང་། སེང་གདོང་ལ་ཁྱད་པར་སར་གྱི་མིག་བསལ་ཆོ་གའི་འགྲོ་ལུགས་ཀྱི་གོང་པོ་བླ་
མའི་ཞལ་ལས་ཤེས་པར་བྱ་ཞིང་། བཀའ་སྲུང་གི་གསོལ་མཆོད་གོང་དང་འདྲའོ། །མཐར་ཕྱིན་བཅོལ
མགོར། བསྐང་བ་ན་རཀ་བསྐང་བཤགས། བསྐང་བསྡུས་ཡན་ཆད་བཏང་ནས་ཚོགས་བྱིན་རླབས་ནས་
བཟུང་རང་གཞུང་ལྟར་འགུགས་པ་བསྒྲལ་བ་སོགས། བསྐང་བ་རྒྱས་བསྡུས་སྐབས་དང་བསྟུན། རང་
ལུགས་ལ་སྐབས་འདིར་ཚོགས་རང་ལྷག་མ་བཙོན་དུ་བཟུང་། མར་མེ་སྨོན་ལམ་དེ་ནས་སྨད་ལས་ནི།
ཧཱུྃ་སྣང་སྲིད་རྣམ་དགཟནས་སུ་ཡང་མེད། ཧཱུྃ་བགྲངས་ཆོས་སྐུ་སྐྱེ་མེད༔ དེ་ནས་གསེར་
སྐྱེམས་བྱིན་རླབས་གཟུ་དབང་བསྐུལ་པ་སོགས་རང་གཞུང་ལྟར་བྲུས་ཁུང་བསྐྱེད་ཅིང་འགུགས་པ་རྒྱས་
པ་ལན་གསུམ་འབྲིང་པོ་ལན་དགུ འགུགས་ཐུང་བརྒྱའམ་ཉར་ཅིག་སོགས་སློབ་དཔོན་གྱི་དགོངས་པ་
དང་བསྟུན་མཐར། ན་མོ་རྩ་རྒྱུད་ཁ་བསྒྱུར་བཅས་ཀྱིས་མཐར་འགུགས་རོལ་རྒྱས་པ་བྱ། དེ་ནས་
333



མདོ་མཁྱེན་བརྩེའི་གསུང་འབུམ། །
གདབ་ལས་ཀྱིས་རིམ་པ་རང་གཞུང་ལྟར་ཕུར་གདབ་རོལ་ཆེན་གལ་ཆེ། བསྒྲལ་ཆ་བསྟབ་རྫོགས་ནས།
ཁྲོ་བོ་འབར་བའི་ཚོགས་རྣམས་སོགས་སྔགས་འཆང་བདག་དང༴ སོགས་དེ་ནས་བཟློག་
པའི་མགོར་འགུགས་གཞུགས་ལན་གསུམ་དང་བསྒྲལ་དམིགས་བྱ་ཞིང་བཟློག་པ་རྒྱབ་པ་ཚར་གཅིག་
དང༌། འབྲང་པོའི་དང་བསྡུས་པ་གྲངས་སྐབས་དང་བསྟུན། མཐར་བཟློག་སྔགས་གང་འགྲུབ་བཟླས་
རྗེས་འདིར་རྣོད་གཏོང་དང་ལྟས་ངན་བཟློག་པ་སོགས། དམིགས་བསལ་རྒྱལ་མཚན་དགུ་རྔ་ཁྱུང་སོགས་བྱ་
བ་དང་། བསྟན་དོན་ལ་སྲིན་པོ་ཟ་ལམ་གུང་དུ་སྦས་པ་ལ་ཁྱབ་བདལ་མི་བྱའོ། །གང་ལྟར་ཡང་དབང་ཕྱུག་
མའི་བཟློག་པ། ཧཱུྃ་ཁྲག་མཚོ་འབར་བའི་ཞེས་པ་ནས་དགྲ་ལ་བསྒྱུར། བར་བཏང་མཐར་
ཐུན་གཏོར་དགྲ་ཕྱོགས་འཕང་ཞིང་དྲག་སྔགས་བཟློག་སྔགས་དབུ་ཐལ་མོ་བརྡེབ། ནམ་མཁའ་མེད་
པར་གྱུར་ན་ཡང= ཁྲོ་བོ་འབར་བའི= སྔགས་འཆང་བདག་དང༔ དེ་ནས་གཏོར་བསྔོས་
འབུལ། མདུན་གྱི་ནམ་མཁར་ཨོ་རྒྱན༴ སྐུ་གསུམ་གསོལ་འདེབས། ལྷོ་ནུབ་རྔ་ཡབ ཆ་
བརྟན་ཁྲོ་མནན། གཏོར་གཞོང་ཡར་ལ= ཀུ་རུ་ཡེ་སྭཱ་ཧཱ། མཆོད་བསྟོད་བཟོད་གསོལ་རྟེན་
བཞུགས་ཀྱིས་བདག་བསྐྱེད་ཡེ་ཤེས་པ་མདུན་བསྐྱེད་ལ་བསྟིམ་ཤིང་། སྔགས་རྒྱུན་བཅོལ་བདག་བསྐྱེད་
མི་དམིགས་པར་བརྟགས་མཐའ་བསལ་ལ་རྗེས་ཐོབ་ལྷར་ལྡང་ཆད་མཐའ་བསལ་ཞིང་། སྣང་སྲིད་
རིགས་གསུམ ་སོགས་བསྡུ་རིམ་རྣལ་འབྱོར་རྒྱུད་ཚད་བསྟུན་ལ་བླ་མའི་ཞལ་ཤེས་རྗེས་ལ་བསྔོ་
བ་སྨོན་ལམ་བཀྲ་ཤིས་ཀྱི་མཐའ་བརྒྱན་པར་བྱའོ། །སངས་རྒྱས་བསྟན་པ་དར་ཞིང་རྒྱས་པར་
ཤོག །སོགས དེ་ནས་ཞབས་བརྟན་མཐར། ཕན་བདེ་འབྱུང་གནས༔ བླ་མ་སྐུ་ཁམས༴
སྔ་འགྱུར་བསྟན་པ༔ ཉལ་ཁར། ཨེ་མ་ཧོ་བདག་ལུས་ཕུང་པོ= གཞི་ལམ་འབྲས་བུའི སྨོན་ལམ་
སྐུ་གསུམ་ཞིང་ཁམས་འབྱུང་བའི སྨོན་ལམ་སྐུ་གསུམ་གསོལ་འདེབས། ཨོ་རྒྱན་རྗེས་འཇུག༔ སྐྱབས་
I
་ 334



ཡང་གསང་ཐུགས་ཐིག་ཡི་དམ་སྐོར། ག༽
གནས་བསླུ་མེད༴ པདྨ་འབྱུང་གནས༔ ཁྱེད་ལ་བསྟོད༔ འགྲོ་བའི་མགོན་པོ་ཨོ་
རྒྱན༴ ཨོ་རྒྱན་པདྨ་འབྱུང་གནས་ནི༔ སྔོན་འགྲོའི་མཇུག་སྡུད། དགེ་བ་འདི་ཡི༴ བདག་
ཀྱང་དེང་ནས༴ ཕན་བདེའི་འབྱུང་གནས༔ སངས་རྒྱས་ཐོབ་པར་ཤོག །དེ་ནས་གཉིད་
འོད་གསལ་འཇུག་པའི་མཚན་མོའི་རྣལ་འབྱོར། བླ་མའི་ཞལ་ལས་ཤེས་པར་བྱའོ། །ཚེ་སྒྲུབ་སོགས་སྒྲུབ་པ་
ལ་སྨད་ལས་མེད་ཕྱིར་བསྙེན་བསྒྲུབ་གཙོ་བོར་འདོན་པ་སྟེ། འདི་ནི་སྒྲུབ་པ་དང་
གཏོར་བཟློག་ཟབ་མོ་རང་ལུགས་ཕྱག་བཞེས་མ་ནོར་བཀོད་པ་སྟེ། དམིགས་བསལ་
གྱི་སྒྲུབ་པ་གནད་སྨིན་ཐུན་བཞིས་ལུགས་སོགས་བླ་མའི་ཞལ་ལས་ཤེས་པར་བྱ་
ཞིང་། རྐྱེན་སེལ་སྤྱིར་བཏང་ལས་ཉིན་དང་པོ་དུག་བྱུང་དང་བུམ་ཁྲུས་ཀེང་ཀུན་
ཐུབ་བསྐུལ་བ་ཉུ་ལེ་བསྐྲད་སོགས་མི་དགོས། འགུགས་གཞུང་དང་དྲག་སྔགས་
བཟློག་སྔགས་རྣམས་ཀྱང་འོས་ཙམ་བཟླ་བར་བྱའོ། །རྒྱལ་མཚན་དགུ་བཟློག་རྔ་
ཁྱུང་སྲིན་མོ་ཟ་ལམ་སོགས་བཀའ་ཤིན་ཏུ་གཉན་པས་མི་རུང་མི་དགོས་པའི་
སྐབས་དབྱེས་བར་བྱའོ། །ཛྷཱ་ན་བཛྲ་ཀྱིས་བགྱིས་པའོ། །དགེའོ། །
335



སྤྱི་ཁྱབ་ཇུས་འགད་པ། ཨ་སྔགས་ཆ་རང་བཀྲ་ཤག་
དཔེ་སྒྲིག་འགན་ཁུར་བ། པདྨ་ཚུལ་ཁྲིམས། བཀྲ་ཤིས། མགོན་པོ་སྐྱབས།
མདུན་ཤོག་འཆར་འགོད་པ། བཀྲ་ཤིས། པདྨ་ཚུལ་ཁྲིམས། །
མདོ་མཁྱེན་བརྩེའི་གསུང་འབུམ་བཞུགས།
པོད་གསུམ་པ།
བླ་མ་མཐར་ཕྱིན་གྱིས་གཙོ་བསྒྲིགས་མཛད།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
སི་ཁྲོན་དུས་དེབ་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༡༥ལོའི་ཟླ་༣པར་པར་གཞི་དང་པོ་བསྒྲིགས།
༢༠༡༥ལོའི་ཟླ་༣པར་པར་ཐེངས་དང་པོ་དཔར།
པར་གྲངས། བ༠༠༡༡༠༠༠
་ དཔེ་རྟགས། ISBN 978-7-5409-5851=0
དཔེ་རིན་སྒོར། པོད་༡༤༨ལ། ༣༤༠༠ ༠༠



多钦则文集:全8册:藏文/他尔新主编,一成都:
四川民族出版社,2015.3
ISBN 978-7-5409-5851-0
I. 03… II. 0他…0藏学一文集一藏语
IV. OK281.4-53
中国版本图书馆 CIP 数据核字(2015) 第059342号
多钦则文集(3)
他尔新主编
策‘划:阿旺泽仁扎西
责任编辑:白玛次成扎西公保杰
封面设计:扎西白玛次成
技术设计:扎西
责任印制:嘉央朗杰
收集整理:四川省藏文古籍搜集保护编务院
出版发行:四川党建期刊集团,四川民族出版社
地 址:成都市三洞桥路12号
印刷:四川嘉创印务有限责任公司
成品尺寸:170mmX240mm
印 张 :170.5 ,
数:2560千
次:2015年3月第一版
次:2015年3月第一次印刷
数:0001~1000 册
号:ISBN 978-7-5409-5851-0
价:340.00 元(1-
8卷)
成印字版印印书定
